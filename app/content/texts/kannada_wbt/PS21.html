<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>ಪವಿತ್ರ ಬೈಬಲ್, ಈಸಿ ಓದುವಿಕೆ ಆವೃತ್ತಿ ಕೀರ್ತನೆಗಳು 21</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location akshar_unicode' href='PS.html'> ಕೀರ್ತನೆಗಳು 21 </a>
<a class='prev' href='PS20.html'>  </a>
<a class='next' href='PS22.html'>  </a>
</div></div>
<div class='chapter section PS21 kan2010 kan PS akshar_unicode' dir='ltr' data-id='PS21' data-nextid='PS22' data-previd='PS20' lang='kn'> 

<div class='c'> 21</div>
<div class='d'>ರಚನೆಗಾರ: ದಾವೀದ. </div>
<div class='q'>
<span class='v PS21_1' data-id='PS21_1'><span class='verse1 v-num v-1'>1&nbsp;</span>ಯೆಹೋವನೇ, ನಿನ್ನ ಬಲವು ರಾಜನನ್ನು ಸಂತೋಷಗೊಳಿಸುವುದು. </span></div>
<div class='q2'>
<span class='v PS21_1' data-id='PS21_1'>ನಿನ್ನ ರಕ್ಷಣೆಯು ಅವನನ್ನು ಹರ್ಷಗೊಳಿಸುವುದು. </span></div>
<div class='q'>
<span class='v PS21_2' data-id='PS21_2'><span class='v-num v-2'>2&nbsp;</span>ರಾಜನು ನಿನ್ನಲ್ಲಿ ಪ್ರಾರ್ಥಿಸಿದಾಗ </span></div>
<div class='q2'>
<span class='v PS21_2' data-id='PS21_2'>ನೀನು ಅವನ ಕೋರಿಕೆಗಳನ್ನೆಲ್ಲಾ ಈಡೇರಿಸಿದೆ. </span></div>
<div class='b'> &nbsp; </div>
<div class='q'>
<span class='v PS21_3' data-id='PS21_3'><span class='v-num v-3'>3&nbsp;</span>ನೀನು ರಾಜನನ್ನು ಬಹಳವಾಗಿ ಆಶೀರ್ವದಿಸಿರುವೆ. </span></div>
<div class='q2'>
<span class='v PS21_3' data-id='PS21_3'>ಅವನ ತಲೆಗೆ ಬಂಗಾರದ ಕಿರೀಟವನ್ನು ತೊಡಿಸಿರುವೆ. </span></div>
<div class='q'>
<span class='v PS21_4' data-id='PS21_4'><span class='v-num v-4'>4&nbsp;</span>ಅವನು ದೀರ್ಘಾಯುಷ್ಯವನ್ನು ಕೇಳಿಕೊಂಡಾಗ ನೀನು ದಯಪಾಲಿಸಿದೆ. </span></div>
<div class='q2'>
<span class='v PS21_4' data-id='PS21_4'>ದೇವರೇ, ನೀನು ರಾಜನಿಗೆ ಶಾಶ್ವತವಾದ ಜೀವಿತವನ್ನು ಅನುಗ್ರಹಿಸಿದೆ. </span></div>
<div class='q'>
<span class='v PS21_5' data-id='PS21_5'><span class='v-num v-5'>5&nbsp;</span>ನೀನು ರಾಜನಿಗೆ ಜಯವನ್ನು ದೊರಕಿಸಿ </span></div>
<div class='q2'>
<span class='v PS21_5' data-id='PS21_5'>ಅವನಿಗೆ ಗೌರವವನ್ನೂ ಹೊಗಳಿಕೆಯನ್ನೂ ಬರಮಾಡಿದೆ. </span></div>
<div class='q'>
<span class='v PS21_6' data-id='PS21_6'><span class='v-num v-6'>6&nbsp;</span>ನೀನು ರಾಜನಿಗೆ ಶಾಶ್ವತವಾದ ಆಶೀರ್ವಾದವನ್ನು ಕೊಟ್ಟಿರುವೆ. </span></div>
<div class='q2'>
<span class='v PS21_6' data-id='PS21_6'>ಅವನು ನಿನ್ನ ಸನ್ನಿಧಿಯಲ್ಲಿ ಅತ್ಯಾನಂದಪಡುವನು. </span></div>
<div class='q'>
<span class='v PS21_7' data-id='PS21_7'><span class='v-num v-7'>7&nbsp;</span>ರಾಜನು ಯೆಹೋವನಲ್ಲಿಯೇ ಭರವಸವಿಟ್ಟಿದ್ದಾನೆ; </span></div>
<div class='q2'>
<span class='v PS21_7' data-id='PS21_7'>ಮಹೋನ್ನತನಾದ ದೇವರು ಅವನನ್ನು ನಿರಾಶೆಗೊಳಿಸುವುದಿಲ್ಲ. </span></div>
<div class='q'>
<span class='v PS21_8' data-id='PS21_8'><span class='v-num v-8'>8&nbsp;</span>ದೇವರೇ, ನಿನ್ನ ಬಲಿಷ್ಠತನವನ್ನು ನಿನ್ನ ಶತ್ರುಗಳಿಗೆಲ್ಲ ನೀನು ತೋರಿಸುವೆ. </span></div>
<div class='q2'>
<span class='v PS21_8' data-id='PS21_8'>ನೀನು ದ್ವೇಷಿಸುವವರನ್ನು ನಿನ್ನ ಶಕ್ತಿಯು ಸೋಲಿಸುವುದು. </span></div>
<div class='q'>
<span class='v PS21_9' data-id='PS21_9'><span class='v-num v-9'>9&nbsp;</span>ಯೆಹೋವನೇ, ನೀನು ರಾಜನೊಂದಿರುವಾಗ </span></div>
<div class='q2'>
<span class='v PS21_9' data-id='PS21_9'>ಅವನು ಉರಿಯುವ ಕುಲಿಮೆಯಂತಿರುವನು. </span></div>
<div class='q'>
<span class='v PS21_9' data-id='PS21_9'>ಅವನ ಕೋಪವು ಧಗಧಗಿಸುವ ಬೆಂಕಿಯಂತೆ ಸುಡುವುದು; </span></div>
<div class='q2'>
<span class='v PS21_9' data-id='PS21_9'>ಅವನು ಶತ್ರುಗಳನ್ನು ನಾಶಮಾಡುವನು. </span></div>
<div class='q'>
<span class='v PS21_10' data-id='PS21_10'><span class='v-num v-10'>10&nbsp;</span>ಅವನ ಶತ್ರುಗಳ ಕುಟುಂಬಗಳು ನಾಶವಾಗುತ್ತವೆ; </span></div>
<div class='q2'>
<span class='v PS21_10' data-id='PS21_10'>ಅವು ಭೂಮಿಯ ಮೇಲೆ ಇಲ್ಲವಾಗುತ್ತವೆ. </span></div>
<div class='q'>
<span class='v PS21_11' data-id='PS21_11'><span class='v-num v-11'>11&nbsp;</span>ಯಾಕೆಂದರೆ, ಅವರು ನಿನಗೆ ವಿರೋಧವಾಗಿ ದುರಾಲೋಚನೆಗಳನ್ನು ಮಾಡಿದರು. </span></div>
<div class='q2'>
<span class='v PS21_11' data-id='PS21_11'>ಅವರು ಕುತಂತ್ರಗಳನ್ನು ಮಾಡಿದರೂ ಯಶಸ್ವಿಯಾಗಲಿಲ್ಲ. </span></div>
<div class='q'>
<span class='v PS21_12' data-id='PS21_12'><span class='v-num v-12'>12&nbsp;</span>ನಿನ್ನ ಬಿಲ್ಲುಗಳಿಂದ ಬಾಣಗಳನ್ನು ನೀನು ಎಸೆಯುವಾಗ </span></div>
<div class='q2'>
<span class='v PS21_12' data-id='PS21_12'>ಅವರು ಬೆನ್ನುಕೊಟ್ಟು ಓಡಿಹೋಗುವರು. </span></div>
<div class='b'> &nbsp; </div>
<div class='q'>
<span class='v PS21_13' data-id='PS21_13'><span class='v-num v-13'>13&nbsp;</span>ಯೆಹೋವನೇ, ನಿನ್ನ ಪರಾಕ್ರಮಕ್ಕಾಗಿ ನಿನ್ನನ್ನು ಕೊಂಡಾಡುವೆನು. </span></div>
<div class='q2'>
<span class='v PS21_13' data-id='PS21_13'>ನಿನ್ನ ಮಹತ್ವದ ಬಗ್ಗೆ ವಾದ್ಯ ನುಡಿಸುತ್ತಾ ಹಾಡುವೆವು. </span></div>
<div class='b'> &nbsp; </div></div>
<div class='footnotes'>

</div>
<div class='footer'><div class='nav'>
<a class='prev' href='PS20.html'></a>
<a class='home' href='index.html'></a>
<a class='next' href='PS22.html'></a>
</div></div>
</body></html>
