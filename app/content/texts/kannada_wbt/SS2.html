<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>ಪವಿತ್ರ ಬೈಬಲ್, ಈಸಿ ಓದುವಿಕೆ ಆವೃತ್ತಿ ಪರಮ ಗೀತ 2</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location akshar_unicode' href='SS.html'> ಪರಮ ಗೀತ 2 </a>
<a class='prev' href='SS1.html'>  </a>
<a class='next' href='SS3.html'>  </a>
</div></div>
<div class='chapter section SS2 kan2010 kan SS akshar_unicode' dir='ltr' data-id='SS2' data-nextid='SS3' data-previd='SS1' lang='kn'> 

<div class='c'>2</div>
<div class='q'>
<span class='v SS2_1' data-id='SS2_1'><span class='verse1 v-num v-1'>1&nbsp;</span>ನಾನು ಶಾರೋನಿನಲ್ಲಿರುವ ಗುಲಾಬಿ; </span></div>
<div class='q2'>
<span class='v SS2_1' data-id='SS2_1'>ತಗ್ಗುಗಳಲ್ಲಿರುವ ತಾವರೆ. </span></div>
<div class='s'>ಪ್ರಿಯಕರ </div>
<div class='q'>
<span class='v SS2_2' data-id='SS2_2'><span class='v-num v-2'>2&nbsp;</span>ನನ್ನ ಪ್ರಿಯೆ, ಮುಳ್ಳುಗಳ ನಡುವೆ ಇರುವ ತಾವರೆ ಹೂವಿನಂತೆ </span></div>
<div class='q2'>
<span class='v SS2_2' data-id='SS2_2'>ನೀನು ಯುವತಿಯರಲ್ಲೆಲ್ಲಾ ಶ್ರೇಷ್ಠಳು. </span></div>
<div class='s'>ಪ್ರಿಯತಮೆ </div>
<div class='q'>
<span class='v SS2_3' data-id='SS2_3'><span class='v-num v-3'>3&nbsp;</span>ನನ್ನ ಪ್ರಿಯನೇ, ಕಾಡುಮರಗಳ ನಡುವೆ ಇರುವ </span></div>
<div class='q2'>
<span class='v SS2_3' data-id='SS2_3'>ಒಂದು ಸೇಬಿನ ಮರದಂತೆ ನೀನು ಯುವಕರಲ್ಲೆಲ್ಲಾ ಶ್ರೇಷ್ಠನು. </span></div>
<div class='s'>
<span class='v SS2_3' data-id='SS2_3'>ಪ್ರಿಯತಮೆ ಸ್ತ್ರೀಯರಿಗೆ </span></div>
<div class='q'>
<span class='v SS2_3' data-id='SS2_3'>ನಾನು ಅವನ ನೆರಳಲ್ಲಿ ಕುಳಿತುಕೊಂಡು ಸಂತೋಷಿಸಿದೆ; </span></div>
<div class='q2'>
<span class='v SS2_3' data-id='SS2_3'>ಅವನ ಫಲವು ನನ್ನ ನಾಲಿಗೆಗೆ ಸಿಹಿಯಾಗಿತ್ತು. </span></div>
<div class='q'>
<span class='v SS2_4' data-id='SS2_4'><span class='v-num v-4'>4&nbsp;</span>ನನ್ನ ಪ್ರಿಯಕರನು ನನ್ನನ್ನು ದ್ರಾಕ್ಷಾರಸದ ಮನೆಗೆ ಕರೆದುಕೊಂಡು ಬಂದನು; </span></div>
<div class='q2'>
<span class='v SS2_4' data-id='SS2_4'>ನನ್ನ ಕುರಿತು ಆತನಿಗಿದ್ದ ಉದ್ದೇಶ ಪ್ರೀತಿಯೇ. </span></div>
<div class='q'>
<span class='v SS2_5' data-id='SS2_5'><span class='v-num v-5'>5&nbsp;</span>ದ್ರಾಕ್ಷಿಯಿಂದ ನನ್ನನ್ನು ಉಪಚರಿಸಿರಿ; </span></div>
<div class='q2'>
<span class='v SS2_5' data-id='SS2_5'>ಸೇಬು ಹಣ್ಣುಗಳಿಂದ ನನ್ನನ್ನು ಆದರಿಸಿರಿ; ನಾನು ಅನುರಾಗದಿಂದ ಅಸ್ವಸ್ಥಳಾಗಿರುವೆ. </span></div>
<div class='q'>
<span class='v SS2_6' data-id='SS2_6'><span class='v-num v-6'>6&nbsp;</span>ನನ್ನ ಪ್ರಿಯನ ಎಡಗೈ ತಲೆದಿಂಬಾಗಿ </span></div>
<div class='q2'>
<span class='v SS2_6' data-id='SS2_6'>ಅವನ ಬಲಗೈ ನನ್ನನ್ನು ತಬ್ಬಿಕೊಳ್ಳುವುದು! </span></div>
<div class='b'> &nbsp; </div>
<div class='q'>
<span class='v SS2_7' data-id='SS2_7'><span class='v-num v-7'>7&nbsp;</span>ಜೆರುಸಲೇಮಿನ ಸ್ತ್ರೀಯರೇ, ತಕ್ಕಕಾಲಕ್ಕೆ ಮೊದಲೇ ಪ್ರೀತಿಯನ್ನು ಹುಟ್ಟಿಸಿ, </span></div>
<div class='q2'>
<span class='v SS2_7' data-id='SS2_7'>ಬೆಳೆಯಿಸುವುದಿಲ್ಲವೆಂದು ಜಿಂಕೆಗಳ ಮೇಲೆಯೂ </span></div>
<div class='q2'>
<span class='v SS2_7' data-id='SS2_7'>ಕಾಡುಹುಲ್ಲೆಗಳ ಮೇಲೆಯೂ ನನಗೆ ಪ್ರಮಾಣ ಮಾಡಿರಿ. </span></div>
<div class='s'>ಪ್ರಿಯತಮೆ </div>
<div class='q'>
<span class='v SS2_8' data-id='SS2_8'><span class='v-num v-8'>8&nbsp;</span>ಅಗೋ, ನನ್ನ ಪ್ರಿಯನ ಸ್ವರ! </span></div>
<div class='q2'>
<span class='v SS2_8' data-id='SS2_8'>ಅವನು ಬೆಟ್ಟಗಳ ಮೇಲೆ ನೆಗೆಯುತ್ತಾ </span></div>
<div class='q2'>
<span class='v SS2_8' data-id='SS2_8'>ಗುಡ್ಡಗಳ ಮೇಲೆ ಕುಪ್ಪಳಿಸುತ್ತಾ ಬರುತ್ತಿದ್ದಾನೆ. </span></div>
<div class='q'>
<span class='v SS2_9' data-id='SS2_9'><span class='v-num v-9'>9&nbsp;</span>ನನ್ನ ಪ್ರಿಯನು ಸಾರಂಗದಂತೆಯೂ </span></div>
<div class='q2'>
<span class='v SS2_9' data-id='SS2_9'>ಪ್ರಾಯದ ಜಿಂಕೆಯಂತೆಯೂ ಇದ್ದಾನೆ. </span></div>
<div class='q'>
<span class='v SS2_9' data-id='SS2_9'>ಅಗೋ, ಅವನು ನಮ್ಮ ಗೋಡೆಯ ಆಚೆ ನಿಂತಿದ್ದಾನೆ; </span></div>
<div class='q2'>
<span class='v SS2_9' data-id='SS2_9'>ತಡಕೆಗಳಿಂದ ಇಣಿಕಿಹಾಕುತ್ತಿದ್ದಾನೆ; </span></div>
<div class='q2'>
<span class='v SS2_9' data-id='SS2_9'>ಕಿಟಕಿಗಳಿಂದ ನೋಡುತ್ತಿದ್ದಾನೆ. </span></div>
<div class='q'>
<span class='v SS2_10' data-id='SS2_10'><span class='v-num v-10'>10&nbsp;</span>ನನ್ನ ಪ್ರಿಯನು ನನಗೆ ಹೀಗೆಂದನು: </span></div>
<div class='q'>
<span class='v SS2_10' data-id='SS2_10'>“ನನ್ನ ಪ್ರಿಯಳೇ, ನನ್ನ ಸುಂದರಿಯೇ, </span></div>
<div class='q2'>
<span class='v SS2_10' data-id='SS2_10'>ಎದ್ದೇಳು, ನಾವು ದೂರ ಹೋಗೋಣ! </span></div>
<div class='q'>
<span class='v SS2_11' data-id='SS2_11'><span class='v-num v-11'>11&nbsp;</span>ಇಗೋ, ಚಳಿಗಾಲ ಕಳೆಯಿತು; </span></div>
<div class='q2'>
<span class='v SS2_11' data-id='SS2_11'>ಮಳೆಗಾಲ ಮುಗಿದುಹೋಯಿತು. </span></div>
<div class='q'>
<span class='v SS2_12' data-id='SS2_12'><span class='v-num v-12'>12&nbsp;</span>ಭೂಮಿಯ ಮೇಲೆ ಹೂವುಗಳು ಕಾಣುತ್ತವೆ; </span></div>
<div class='q2'>
<span class='v SS2_12' data-id='SS2_12'>ಪಕ್ಷಿಗಳು ಹಾಡುವ ಸಮಯವು ಬಂದಿದೆ. </span></div>
<div class='q2'>
<span class='v SS2_12' data-id='SS2_12'>ದೇಶದಲ್ಲಿ ಪಾರಿವಾಳದ ಸ್ವರವು ಕೇಳಿಸುತ್ತದೆ. </span></div>
<div class='q'>
<span class='v SS2_13' data-id='SS2_13'><span class='v-num v-13'>13&nbsp;</span>ಅಂಜೂರದ ಮರ ಕಾಯಿಗಳನ್ನು ಬಿಡುತ್ತಿದೆ; </span></div>
<div class='q2'>
<span class='v SS2_13' data-id='SS2_13'>ದ್ರಾಕ್ಷಿಬಳ್ಳಿಯ ಹೂವುಗಳಿಂದ ಸುವಾಸನೆಯು ಬರುತ್ತಿದೆ. </span></div>
<div class='q'>
<span class='v SS2_13' data-id='SS2_13'>ನನ್ನ ಪ್ರಿಯಳೇ, ನನ್ನ ಸುಂದರಿಯೇ, ಎದ್ದೇಳು, </span></div>
<div class='q2'>
<span class='v SS2_13' data-id='SS2_13'>ನಾವು ದೂರ ಹೋಗೋಣ!” </span></div>
<div class='s'>ಪ್ರಿಯಕರ </div>
<div class='q'>
<span class='v SS2_14' data-id='SS2_14'><span class='v-num v-14'>14&nbsp;</span>ಬಂಡೆಯ ಬಿರುಕುಗಳಲ್ಲಿಯೂ ಜರಿಯ ಮರೆಯಲ್ಲಿಯೂ ಇರುವ </span></div>
<div class='q2'>
<span class='v SS2_14' data-id='SS2_14'>ನನ್ನ ಪಾರಿವಾಳವೇ, </span></div>
<div class='q'>
<span class='v SS2_14' data-id='SS2_14'>ನಿನ್ನ ರೂಪವನ್ನು ತೋರಿಸು; </span></div>
<div class='q2'>
<span class='v SS2_14' data-id='SS2_14'>ನಿನ್ನ ಸ್ವರವನ್ನು ಕೇಳಿಸು. </span></div>
<div class='q'>
<span class='v SS2_14' data-id='SS2_14'>ನಿನ್ನ ಸ್ವರ ಎಷ್ಟೋ ಮಧುರ! </span></div>
<div class='q2'>
<span class='v SS2_14' data-id='SS2_14'>ನಿನ್ನ ರೂಪ ಎಷ್ಟೋ ಅಂದ! </span></div>
<div class='s'>ಪ್ರಿಯತಮೆ ಸ್ತ್ರೀಯರಿಗೆ </div>
<div class='q'>
<span class='v SS2_15' data-id='SS2_15'><span class='v-num v-15'>15&nbsp;</span>ದ್ರಾಕ್ಷಿತೋಟಗಳನ್ನು ಹಾಳುಮಾಡುವ </span></div>
<div class='q2'>
<span class='v SS2_15' data-id='SS2_15'>ನರಿಗಳನ್ನೂ </span></div>
<div class='q'>
<span class='v SS2_15' data-id='SS2_15'>ನರಿಮರಿಗಳನ್ನೂ ಹಿಡಿಯಿರಿ! </span></div>
<div class='q2'>
<span class='v SS2_15' data-id='SS2_15'>ನಮ್ಮ ದ್ರಾಕ್ಷಿತೋಟಗಳು ಈಗ ಹೂಬಿಡುತ್ತಿವೆ. </span></div>
<div class='b'> &nbsp; </div>
<div class='q'>
<span class='v SS2_16' data-id='SS2_16'><span class='v-num v-16'>16&nbsp;</span>ನನ್ನ ಪ್ರಿಯನು ನನ್ನವನೇ! </span></div>
<div class='q2'>
<span class='v SS2_16' data-id='SS2_16'>ನಾನು ಅವನವಳೇ! </span></div>
<div class='q'>
<span class='v SS2_16' data-id='SS2_16'>ಹಗಲು ತನ್ನ ಕೊನೆ ಉಸಿರೆಳೆಯುವತನಕ, ನೆರಳು ಓಡಿಹೋಗುವ ತನಕ </span></div>
<div class='q2'>
<span class='v SS2_17' data-id='SS2_17'><span class='v-num v-17'>17&nbsp;</span>ನನ್ನ ಪ್ರಿಯನು ನೆಲದಾವರೆಗಳ ಮಧ್ಯದಲ್ಲಿ ಮೇಯಿಸುವನು. </span></div>
<div class='q'>
<span class='v SS2_17' data-id='SS2_17'>ನನ್ನ ಪ್ರಿಯನೇ, ಹೊರಡು, </span></div>
<div class='q2'>
<span class='v SS2_17' data-id='SS2_17'>ಬೆತೇರ್ ಬೆಟ್ಟಗಳ ಮೇಲೆ ಸಾರಂಗದಂತೆಯೂ ಪ್ರಾಯದ ಜಿಂಕೆಯಂತೆಯೂ ಇರು! </span></div></div>
<div class='footnotes'>

</div>
<div class='footer'><div class='nav'>
<a class='prev' href='SS1.html'></a>
<a class='home' href='index.html'></a>
<a class='next' href='SS3.html'></a>
</div></div>
</body></html>
