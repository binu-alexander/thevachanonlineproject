<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>ಪವಿತ್ರ ಬೈಬಲ್, ಈಸಿ ಓದುವಿಕೆ ಆವೃತ್ತಿ ಕೀರ್ತನೆಗಳು 41</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location akshar_unicode' href='PS.html'> ಕೀರ್ತನೆಗಳು 41 </a>
<a class='prev' href='PS40.html'> &#9664; </a>
<a class='next' href='PS42.html'> &#9654; </a>
</div></div>
<div class='chapter section PS41 kan2010 kan PS akshar_unicode' dir='ltr' data-id='PS41' data-nextid='PS42' data-previd='PS40' lang='kn'> 

<div class='c'> 41</div>
<div class='d'>ರಚನೆಗಾರ: ದಾವೀದ. </div>
<div class='q'>
<span class='v PS41_1' data-id='PS41_1'><span class='verse1 v-num v-1'>1&nbsp;</span>ಯಾವನು ಬಡಜನರನ್ನು<span class='note' id='footnote-212'><a href='#note-212' class='key'>*</a></span> ಅಭಿವೃದ್ಧಿಪಡಿಸುವನೋ ಅವನೇ ಧನ್ಯನು. </span></div>
<div class='q2'>
<span class='v PS41_1' data-id='PS41_1'>ಯೆಹೋವನು ಅವನನ್ನು ಆಪತ್ಕಾಲದಲ್ಲಿ ರಕ್ಷಿಸುವನು. </span></div>
<div class='q'>
<span class='v PS41_2' data-id='PS41_2'><span class='v-num v-2'>2&nbsp;</span>ಯೆಹೋವನು ಅವನ ಪ್ರಾಣವನ್ನು ಕಾಪಾಡಿ ರಕ್ಷಿಸುವನು. </span></div>
<div class='q2'>
<span class='v PS41_2' data-id='PS41_2'>ಅವನು ಭೂಮಿಯ ಮೇಲೆ ಧನ್ಯನೆನಸಿಕೊಳ್ಳುವನು. </span></div>
<div class='q2'>
<span class='v PS41_2' data-id='PS41_2'>ಯೆಹೋವನೇ, ಅವನನ್ನು ಶತ್ರುಗಳ ಕೈಗೆ ಕೊಡಬೇಡ. </span></div>
<div class='q'>
<span class='v PS41_3' data-id='PS41_3'><span class='v-num v-3'>3&nbsp;</span>ಅವನು ಕಾಯಿಲೆಯಿಂದ ಹಾಸಿಗೆಯಲ್ಲಿರುವಾಗ </span></div>
<div class='q2'>
<span class='v PS41_3' data-id='PS41_3'>ಯೆಹೋವನು ಅವನಿಗೆ ಬಲವನ್ನು ಕೊಡುವನು. ಅವನು ಕಾಯಿಲೆಯಿಂದ ಹಾಸಿಗೆಯಲ್ಲಿದ್ದರೂ ಯೆಹೋವನು ಅವನನ್ನು ಗುಣಪಡಿಸುವನು! </span></div>
<div class='b'> &nbsp; </div>
<div class='q'>
<span class='v PS41_4' data-id='PS41_4'><span class='v-num v-4'>4&nbsp;</span>ನಾನು ಆತನಿಗೆ, “ಯೆಹೋವನೇ, ನನಗೆ ದಯೆತೋರು. </span></div>
<div class='q2'>
<span class='v PS41_4' data-id='PS41_4'>ನಾನು ನಿನಗೆ ವಿರೋಧವಾಗಿ ಪಾಪಮಾಡಿದ್ದೇನೆ, ಆದರೂ ನನ್ನನ್ನು ಕ್ಷಮಿಸಿ ಗುಣಪಡಿಸು” ಎಂದು ಹೇಳಿದೆ. </span></div>
<div class='q'>
<span class='v PS41_5' data-id='PS41_5'><span class='v-num v-5'>5&nbsp;</span>ನನ್ನ ಶತ್ರುಗಳು ನನ್ನನ್ನು ದೂಷಿಸುತ್ತಾ “ಅವನು ಯಾವಾಗ ಸಾಯುತ್ತಾನೆ, </span></div>
<div class='q2'>
<span class='v PS41_5' data-id='PS41_5'>ಅವನ ಹೆಸರು ಯಾವಾಗ ಅಳಿದುಹೋಗುತ್ತದೆ” ಎಂದು ಹೇಳುತ್ತಿದ್ದಾರೆ. </span></div>
<div class='q'>
<span class='v PS41_6' data-id='PS41_6'><span class='v-num v-6'>6&nbsp;</span>ನನ್ನನ್ನು ನೋಡಲು ಬಂದವರು ಕಪಟದ ಮಾತಾಡುವರು; </span></div>
<div class='q2'>
<span class='v PS41_6' data-id='PS41_6'>ಅವರು ನನ್ನ ಸಮಾಚಾರವನ್ನು ಸಂಗ್ರಹಿಸಿಕೊಂಡು ಸುಳ್ಳುಸುದ್ದಿಯನ್ನು ಹಬ್ಬಿಸುವರು. </span></div>
<div class='q'>
<span class='v PS41_7' data-id='PS41_7'><span class='v-num v-7'>7&nbsp;</span>ನನ್ನ ವೈರಿಗಳು ನನಗೆ ವಿರೋಧವಾಗಿ ಗುಟ್ಟಾಗಿ ಮಾತಾಡಿಕೊಳ್ಳುವರು; </span></div>
<div class='q2'>
<span class='v PS41_7' data-id='PS41_7'>ನನಗೆ ಕೇಡುಮಾಡಲು ಆಲೋಚಿಸುವರು. </span></div>
<div class='q'>
<span class='v PS41_8' data-id='PS41_8'><span class='v-num v-8'>8&nbsp;</span>“ಅವನು ಯಾವುದೋ ತಪ್ಪು ಮಾಡಿರುವುದರಿಂದ </span></div>
<div class='q2'>
<span class='v PS41_8' data-id='PS41_8'>ಅವನಿಗೆ ಕಾಯಿಲೆ ಬಂದಿದೆ, </span></div>
<div class='q2'>
<span class='v PS41_8' data-id='PS41_8'>ಅವನಿಗೆ ಗುಣವಾಗುವುದೇ ಇಲ್ಲ” ಎಂದು ಅವರು ಹೇಳುತ್ತಾರೆ. </span></div>
<div class='q'>
<span class='v PS41_9' data-id='PS41_9'><span class='v-num v-9'>9&nbsp;</span>ನನ್ನ ಆಪ್ತಸ್ನೇಹಿತನೊಂದಿಗೆ ಊಟಮಾಡುತ್ತಿದ್ದೆನು; ಅವನಲ್ಲಿ ಭರವಸವಿಟ್ಟಿದ್ದೆನು, </span></div>
<div class='q2'>
<span class='v PS41_9' data-id='PS41_9'>ಆದರೆ ಈಗ ಅವನೇ ನನಗೆ ವಿರೋಧವಾಗಿ ಎದ್ದಿದ್ದಾನೆ. </span></div>
<div class='q'>
<span class='v PS41_10' data-id='PS41_10'><span class='v-num v-10'>10&nbsp;</span>ಯೆಹೋವನೇ, ದಯವಿಟ್ಟು ನನಗೆ ದಯೆತೋರು; </span></div>
<div class='q2'>
<span class='v PS41_10' data-id='PS41_10'>ನನ್ನನ್ನು ಏಳಮಾಡು; ಆಗ ನಾನು ಅವರಿಗೆ ಮುಯ್ಯಿ ತೀರಿಸುವೆನು. </span></div>
<div class='q'>
<span class='v PS41_11' data-id='PS41_11'><span class='v-num v-11'>11&nbsp;</span>ನನಗೆ ಕೇಡುಮಾಡಲು ವೈರಿಗೆ ನೀನು ಅವಕಾಶ ಕೊಡದಿದ್ದರೆ, </span></div>
<div class='q2'>
<span class='v PS41_11' data-id='PS41_11'>ನೀನು ನನ್ನನ್ನು ಸ್ವೀಕರಿಸಿಕೊಂಡಿರುವೆ ಎಂದು ತಿಳಿದುಕೊಳ್ಳುವೆನು. </span></div>
<div class='q'>
<span class='v PS41_12' data-id='PS41_12'><span class='v-num v-12'>12&nbsp;</span>ನಿರಪರಾಧಿಯಾದ ನನಗೆ ಸಹಾಯಮಾಡು. </span></div>
<div class='q2'>
<span class='v PS41_12' data-id='PS41_12'>ನಿನ್ನ ಸನ್ನಿಧಿಯಲ್ಲಿ ಯಾವಾಗಲೂ ನಿನ್ನ ಸೇವೆ ಮಾಡಲು ನನಗೆ ಅವಕಾಶ ಮಾಡಿಕೊಡು. </span></div>
<div class='b'> &nbsp; </div>
<div class='q'>
<span class='v PS41_13' data-id='PS41_13'><span class='v-num v-13'>13&nbsp;</span>ಇಸ್ರೇಲರ ದೇವರಾದ ಯೆಹೋವನನ್ನು ಕೊಂಡಾಡಿರಿ! </span></div>
<div class='q2'>
<span class='v PS41_13' data-id='PS41_13'>ಆತನು ಯಾವಾಗಲೂ ಇದ್ದವನು; ಯಾವಾಗಲೂ ಇರುವವನು. </span></div>
<div class='b'> &nbsp; 
<span class='v PS41_13' data-id='PS41_13'></span></div>
<div class='q'>
<span class='v PS41_13' data-id='PS41_13'>ಆಮೆನ್, ಆಮೆನ್! </span></div>
<div class='b'> &nbsp; </div></div>
<div class='footnotes'>

<span class='footnote' id='note-212'><span class='key'>* </span><a href='#footnote-212' class='backref'>41:1</a> <span class='text'> <span class="fk">ಬಡಜನರು … ಪಡೆದುಕೊಳ್ಳುವನು </span><span class="ft">ಅಥವಾ, “ಬಡಜನರಿಗೆ ಉಪದೇಶಿಸುವವನು ಧನ್ಯನೇ ಸರಿ.”</span></span></span>
</div>
<div class='footer'><div class='nav'>
<a class='prev' href='PS40.html'>&#9664;</a>
<a class='home' href='index.html'>&#9776;</a>
<a class='next' href='PS42.html'>&#9654;</a>
</div></div>
</body></html>
