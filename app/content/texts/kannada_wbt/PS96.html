<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>ಪವಿತ್ರ ಬೈಬಲ್, ಈಸಿ ಓದುವಿಕೆ ಆವೃತ್ತಿ ಕೀರ್ತನೆಗಳು 96</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location akshar_unicode' href='PS.html'> ಕೀರ್ತನೆಗಳು 96 </a>
<a class='prev' href='PS95.html'>  </a>
<a class='next' href='PS97.html'>  </a>
</div></div>
<div class='chapter section PS96 kan2010 kan PS akshar_unicode' dir='ltr' data-id='PS96' data-nextid='PS97' data-previd='PS95' lang='kn'> 

<div class='c'> 96</div>
<div class='q'>
<span class='v PS96_1' data-id='PS96_1'><span class='verse1 v-num v-1'>1&nbsp;</span>ಯೆಹೋವನ ನೂತನ ಕಾರ್ಯಗಳ ಕುರಿತಾಗಿ ಹೊಸ ಹಾಡನ್ನು ಹಾಡಿರಿ! </span></div>
<div class='q2'>
<span class='v PS96_1' data-id='PS96_1'>ಭೂಲೋಕವೆಲ್ಲಾ ಯೆಹೋವನನ್ನು ಹಾಡಿಕೊಂಡಾಡಲಿ. </span></div>
<div class='q'>
<span class='v PS96_2' data-id='PS96_2'><span class='v-num v-2'>2&nbsp;</span>ಯೆಹೋವನಿಗೆ ಹಾಡಿರಿ! ಆತನ ಹೆಸರನ್ನು ಸ್ತುತಿಸಿರಿ! </span></div>
<div class='q2'>
<span class='v PS96_2' data-id='PS96_2'>ಶುಭವಾರ್ತೆಯನ್ನು ಹೇಳಿರಿ! ಆತನ ರಕ್ಷಣೆಯನ್ನು ಪ್ರತಿದಿನವೂ ಸಾರಿ ಹೇಳಿರಿ! </span></div>
<div class='q'>
<span class='v PS96_3' data-id='PS96_3'><span class='v-num v-3'>3&nbsp;</span>ಆತನ ಮಹಿಮೆಯನ್ನು ಜನಾಂಗಗಳಿಗೆ ಪ್ರಕಟಿಸಿರಿ. </span></div>
<div class='q2'>
<span class='v PS96_3' data-id='PS96_3'>ಆತನ ಅಮೋಘ ಕಾರ್ಯಗಳ ಕುರಿತು ಸಾರಿ ಹೇಳಿರಿ. </span></div>
<div class='q'>
<span class='v PS96_4' data-id='PS96_4'><span class='v-num v-4'>4&nbsp;</span>ಯೆಹೋವನು ದೊಡ್ಡವನೂ ಸ್ತುತಿಗೆ ಯೋಗ್ಯನೂ ಆಗಿದ್ದಾನೆ. </span></div>
<div class='q2'>
<span class='v PS96_4' data-id='PS96_4'>ಬೇರೆಲ್ಲ ದೇವರುಗಳಿಗಿಂತ ಆತನೇ ಭಯಂಕರನು. </span></div>
<div class='q'>
<span class='v PS96_5' data-id='PS96_5'><span class='v-num v-5'>5&nbsp;</span>ಅನ್ಯಜನಾಂಗಗಳ ದೇವರುಗಳೆಲ್ಲಾ ಕೇವಲ ಪ್ರತಿಮೆಗಳಾಗಿವೆ. </span></div>
<div class='q2'>
<span class='v PS96_5' data-id='PS96_5'>ನಮ್ಮ ಯೆಹೋವನಾದರೋ ಆಕಾಶಮಂಡಲವನ್ನು ಸೃಷ್ಟಿಸಿದಾತನು. </span></div>
<div class='q'>
<span class='v PS96_6' data-id='PS96_6'><span class='v-num v-6'>6&nbsp;</span>ಆತನ ಎದುರಿನಲ್ಲಿ ಮಹಿಮೆಯೂ ವೈಭವವೂ ಕಂಗೊಳಿಸುತ್ತಿವೆ. </span></div>
<div class='q2'>
<span class='v PS96_6' data-id='PS96_6'>ಆತನ ಪವಿತ್ರಾಲಯದಲ್ಲಿ ಶಕ್ತಿಯೂ ಸೌಂದರ್ಯವೂ ತುಂಬಿಕೊಂಡಿವೆ. </span></div>
<div class='q'>
<span class='v PS96_7' data-id='PS96_7'><span class='v-num v-7'>7&nbsp;</span>ಭೂಜನಾಂಗಗಳೇ, ಸ್ತುತಿಗೀತೆಗಳನ್ನು ಹಾಡುತ್ತಾ </span></div>
<div class='q2'>
<span class='v PS96_7' data-id='PS96_7'>ಯೆಹೋವನನ್ನು ಮಹಿಮೆಪಡಿಸಿರಿ. </span></div>
<div class='q'>
<span class='v PS96_8' data-id='PS96_8'><span class='v-num v-8'>8&nbsp;</span>ಯೆಹೋವನ ಹೆಸರನ್ನು ಸ್ತುತಿಸಿರಿ. </span></div>
<div class='q2'>
<span class='v PS96_8' data-id='PS96_8'>ನಿಮ್ಮ ಕಾಣಿಕೆಗಳನ್ನು ತೆಗೆದುಕೊಂಡು ದೇವಾಲಯಕ್ಕೆ ಹೋಗಿರಿ. </span></div>
<div class='q2'>
<span class='v PS96_9' data-id='PS96_9'><span class='v-num v-9'>9&nbsp;</span>ಯೆಹೋವನನ್ನು ಆತನ ಸುಂದರವಾದ ಆಲಯದಲ್ಲಿ ಆರಾಧಿಸಿರಿ. </span></div>
<div class='q'>
<span class='v PS96_9' data-id='PS96_9'>ಭೂನಿವಾಸಿಗಳೆಲ್ಲರೇ, ಆತನನ್ನೇ ಆರಾಧಿಸಿರಿ. </span></div>
<div class='q2'>
<span class='v PS96_10' data-id='PS96_10'><span class='v-num v-10'>10&nbsp;</span>ಯೆಹೋವನೇ ರಾಜನೆಂದು ಜನಾಂಗಗಳಿಗೆ ಪ್ರಕಟಿಸಿರಿ. </span></div>
<div class='q'>
<span class='v PS96_10' data-id='PS96_10'>ಭೂಮಿಯು ಸ್ಥಿರವಾಗಿರುವುದು. </span></div>
<div class='q2'>
<span class='v PS96_10' data-id='PS96_10'>ಯೆಹೋವನೇ ನೀತಿಯಿಂದ ಅದನ್ನು ಆಳುವನು. </span></div>
<div class='q'>
<span class='v PS96_11' data-id='PS96_11'><span class='v-num v-11'>11&nbsp;</span>ಆಕಾಶಮಂಡಲವೇ, ಸಂತೋಷಪಡು! </span></div>
<div class='q2'>
<span class='v PS96_11' data-id='PS96_11'>ಭೂಮಿಯೇ, ಉಲ್ಲಾಸಪಡು! ಸಮುದ್ರವೇ ಮತ್ತು ಸಮುದ್ರದೊಳಗಿರುವ ಸರ್ವಸ್ವವೇ, ಆನಂದಘೋಷ ಮಾಡಿರಿ! </span></div>
<div class='q'>
<span class='v PS96_12' data-id='PS96_12'><span class='v-num v-12'>12&nbsp;</span>ಹೊಲಗಳೇ ಮತ್ತು ಅವುಗಳ ಮೇಲೆ ಬೆಳೆದಿರುವ ಸಮಸ್ತವೇ, ಸಂತೋಷದಿಂದಿರಿ! </span></div>
<div class='q2'>
<span class='v PS96_12' data-id='PS96_12'>ಅರಣ್ಯದ ಮರಗಳೇ, ಹಾಡಿರಿ ಮತ್ತು ಸಂತೋಷಪಡಿರಿ! </span></div>
<div class='q'>
<span class='v PS96_13' data-id='PS96_13'><span class='v-num v-13'>13&nbsp;</span>ಯಾಕೆಂದರೆ ಲೋಕವನ್ನು ಆಳಲು ಯೆಹೋವನು ಬರುತ್ತಿದ್ದಾನೆ. </span></div>
<div class='q2'>
<span class='v PS96_13' data-id='PS96_13'>ಆತನು ಲೋಕವನ್ನು ನ್ಯಾಯ ನೀತಿಗಳಿಂದ ಆಳುವನು. </span></div>
<div class='b'> &nbsp; </div></div>
<div class='footnotes'>

</div>
<div class='footer'><div class='nav'>
<a class='prev' href='PS95.html'></a>
<a class='home' href='index.html'></a>
<a class='next' href='PS97.html'></a>
</div></div>
</body></html>
