<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>The Acts of the Apostles undefined (wbtc)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<header><nav>
<a class="name" href="AC.html">Marathi: Easy to Read Bible</a><a class="location" href="AC.html">प्रेषितांची कृत्यें 16</a><a class="prev" href="AC15.html"></a>
<a class="home" href="index.html"></a>
<a class="next" href="AC17.html"></a>
</nav></header>
<div class="section chapter AC16 mar_wbtc mar" dir="ltr" lang="mar" data-id="AC16" data-nextid="AC17" data-previd="AC15">
<div class="c">16</div>
<div class="p">
<span class="v-num v-1">1&nbsp;</span><span class="v AC16_1" data-id="AC16_1">पौल दर्बे व लुस्त्र या शहरांमध्ये गेला. तेथे रिव्रस्ताचा एक शिष्य ज्याचे नाव तीमथ्य, तो होता. तीमथ्याची आई एक यहूदी विश्वासणारी स्त्री होती. त्याचा पिता एक ग्रीक मनुष्य होता.</span>
<span class="v-num v-2">2&nbsp;</span><span class="v AC16_2" data-id="AC16_2">तीमथ्याविषयी लुस्त्र व इकुन्या येथील बंधुजनांचे फार चांगले मत होते.</span>
<span class="v-num v-3">3&nbsp;</span><span class="v AC16_3" data-id="AC16_3">तीमथ्याला आपल्याबरोबर प्रवासाला घेऊन जावे अशी पौताची इच्छा होती. पण त्या भागात राहणाऱ्या यहूदी लोकांना माहीत होते की, तीमथ्याचे वडील ग्रीक (यहूदीतर) आहेत. म्हणून पौलाने यहूदी लोकांचे समाधान होण्यांसाठी तीमथ्याची सुंता केली.</span>
</div>
<div class="p">
<span class="v-num v-4">4&nbsp;</span><span class="v AC16_4" data-id="AC16_4">मग पौल व त्याच्याबरोबर असलेले लोक इतर शहरांमधून प्रवास करीत निघाले. यरुशलेममधील प्रेषितांनी व वडीलजनांनी दिलेले नियम व त्यावरचे निर्णय ते विश्वासणाऱ्यांना देत गेले. त्यांनी विश्वासणाऱ्यांना त्या नियमांचे पालन करण्यास सांगितले.</span>
<span class="v-num v-5">5&nbsp;</span><span class="v AC16_5" data-id="AC16_5">मग मंडळ्या विश्वासात भक्कम होत गेल्या व संख्येतदेखील त्या वाढत गेल्या.</span>
</div>
<div class="p">
<span class="v-num v-6">6&nbsp;</span><span class="v AC16_6" data-id="AC16_6">पौल व त्याच्याबरोबर असलेले बंधू फ्रुगिया व गलतीया या प्रदेशातून गेले. आशिया देशात पवित्र आत्म्याने त्यांना सुवार्ता सांगण्यास मना केले.</span>
<span class="v-num v-7">7&nbsp;</span><span class="v AC16_7" data-id="AC16_7">पौल व तीमथ्य मिसिया देशाच्या जवळ गेले. त्यांना बिथनीया प्रांतात जायचे होते. पण येशूच्या आत्म्याने त्यांना आत जाऊ दिले नाही.</span>
<span class="v-num v-8">8&nbsp;</span><span class="v AC16_8" data-id="AC16_8">म्हणून ते मिसियाजवळून जाऊन त्रोवस येथे गेले.</span>
</div>
<div class="p">
<span class="v-num v-9">9&nbsp;</span><span class="v AC16_9" data-id="AC16_9">त्या रात्री पौलाने एक दृष्टान्त पाहिला, या दृष्टान्तामध्ये “मसेदोनियाला या आणि आम्हांला मदत करा!” अशी विनंति मासेदिनियातील कोणीतरी मनुष्य उभा राहून पौलाला करीत होता.</span>
<span class="v-num v-10">10&nbsp;</span><span class="v AC16_10" data-id="AC16_10">पौलाला हा दृष्टान्त झाल्यावर आम्ही तेथे जाऊन तेथील लोकांना सुवार्ता सांगावी यासाठी देवाने आम्हांला बोलाविले. हे आम्ही समजलो. आणि लगेच मासेदोनियाला जाण्याच्या तयारीला लागलो.</span>
</div>
<div class="p">
<span class="v-num v-11">11&nbsp;</span><span class="v AC16_11" data-id="AC16_11">नंतर आम्ही जहाजाने त्रोवस सोडले आणि आम्ही समथ्राकेस येथे समुद्रमार्गे आलो. दुसऱ्या दिवशी नियापोलीस येथे गेलो.</span>
<span class="v-num v-12">12&nbsp;</span><span class="v AC16_12" data-id="AC16_12">नंतर आम्ही फिलिप्पैला गेलो. ते त्या भागातील मासेदोनियातील पहिले नगर आहे. ते रोमी लोकांचे नगर आहे. त्या नगरात आम्ही काही दिवस राहिलो.</span>
</div>
<div class="p">
<span class="v-num v-13">13&nbsp;</span><span class="v AC16_13" data-id="AC16_13">शब्बाथवारी आम्ही त्या नगराच्या वेशीच्या बाहेर प्रार्थना करण्यासाठी नदीकाठी सुरक्षित जागा आढळेल असे वाटल्यावरुन तेथे जाऊन बसलो, आणि तेथे जमा झालेल्या स्त्रियांशी बोलू लागलो.</span>
<span class="v-num v-14">14&nbsp;</span><span class="v AC16_14" data-id="AC16_14">त्यांच्यामध्ये लुदिया नावाची स्त्री होती. ती थुवतीरा नगरची होती, ती किरमीजी रंगाच्या कापडाचा व्यापार करीत असे, ती चांगली देवभक्त होती. लीदीयाने पौलाचे बोलणे ऐकले. देवाने तिचे अंतःकरण उघडले. पौलाने जे सांगितले त्यावर तिने विश्वास ठेवला.</span>
<span class="v-num v-15">15&nbsp;</span><span class="v AC16_15" data-id="AC16_15">तिचा व तिच्या घरामध्ये राहणाऱ्या सर्वांचा बाप्तिस्मा करण्यात आला. मग लुदियाच्या आम्हांला तिच्या घरी बोलाविले, ती म्हणाली, तुम्हाला जर खरोखरच वाटत असेल की मी प्रभु येशूमध्ये विश्वासणारी आहे, तर माझ्या घरी येऊन राहा. तिने आम्हांला तिच्या घरी राहावे म्हणून गळ घातली.</span>
</div>
<div class="p">
<span class="v-num v-16">16&nbsp;</span><span class="v AC16_16" data-id="AC16_16">एकदा आम्ही प्रार्थनेला जात असताना. एक दासीकाम करणारी मुलगी आम्हांना भेटली, तिच्या अंगात येत असे ती दैवप्रश्ना सांगून आपल्या घरधन्यास पुष्कळ मिळकत करुन देत असे.</span>
<span class="v-num v-17">17&nbsp;</span><span class="v AC16_17" data-id="AC16_17">ती मुलगी पौलाच्या व आमच्या मागे आली. ती मोठ्याने म्हणाली, “हे लोक सर्वेच्च देवाचे सेवक आहेत! ते तुम्हांला सांगत आहेत की, तुमचे तारण कसे होईल!”</span>
<span class="v-num v-18">18&nbsp;</span><span class="v AC16_18" data-id="AC16_18">तिने हे असे बरेच दिवस केले. त्यामुळे पौल विचलित झाला. मग तो वळला व त्या आत्म्याला म्हणाला, “येशू रिव्रस्ताच्या सामर्थ्याने, मी तुला आज्ञा देतो, तिच्यातून बाहेर निघ!” ताबडतोब तो आत्मा बाहेर आला.</span>
</div>
<div class="p">
<span class="v-num v-19">19&nbsp;</span><span class="v AC16_19" data-id="AC16_19">ज्या लोकांची ही मुलगी नोकरी करीत असे त्यांनी हे पाहिले. त्यांनी हे ओळखले की, आता ते त्या मुलीचा वापर पैसे कमविण्यासाठी करु शकणार नाहीत. म्हणून त्यांनी पौल व सीला यांना धरुन शहरातील सभेच्या ठिकाणी ओढून नेले. शहराचे अधिकारीही तेथे होते.</span>
<span class="v-num v-20">20&nbsp;</span><span class="v AC16_20" data-id="AC16_20">त्या लोकांनी पौल व सीला यांना पुढाऱ्यांपुढे आणले, व ते म्हणाले, “हे लोक यहूदी आहेत. आपल्या शहरात ते त्रास देत आहेत.</span>
<span class="v-num v-21">21&nbsp;</span><span class="v AC16_21" data-id="AC16_21">आमच्यासाठी च्या गोष्टी योग्य नाहीत त्या करण्यासाठी ते लोकांना सांगत आहेत. आम्ही रोमी नागरिक आहोत व या गोष्टी आम्ही करणार नाही.”</span>
</div>
<div class="p">
<span class="v-num v-22">22&nbsp;</span><span class="v AC16_22" data-id="AC16_22">लोक पौल व सीला यांच्याविरुद्ध होते. मग पुढाऱ्यांनी पौलाचे व सीलाचे कपडे फाडले व लोकांना सांगितले की, त्यांना काठीने मारा.</span>
<span class="v-num v-23">23&nbsp;</span><span class="v AC16_23" data-id="AC16_23">लोकांनी पौलाला व सीला यांना पुष्कळ मारले. मग पुढाऱ्यांनी त्या दोघांना तुंरुंगात टाकले, पुढाऱ्यांनी तुंरुंगाधिकाऱ्याला सांगितले, “फार काळजीपूर्वक यांच्यावर पहारा ठेवा!”</span>
<span class="v-num v-24">24&nbsp;</span><span class="v AC16_24" data-id="AC16_24">अधिकाऱ्याने तो खास आदेश मिळाल्यावर पौल व सीला यांना तुरुंगात आत दूरवर ठेवले. त्याने त्यांचे पाय लाकडाच्या ओंडक्यांमध्ये बांधले.</span>
</div>
<div class="p">
<span class="v-num v-25">25&nbsp;</span><span class="v AC16_25" data-id="AC16_25">मध्यरात्रीच्या वेळी पौल व सीला, देवाची गीते गात होते व प्रार्थना करीत होते व इतर कैदी ऐकत होते.</span>
<span class="v-num v-26">26&nbsp;</span><span class="v AC16_26" data-id="AC16_26">अचानक मोठा धरणीकंप झाला. तो इतका जबरदस्त होता की त्यामुळे तुरुगाचे पाये डळमळले. मग तुरुंगाचे सर्व दरवाजे उघडले. सर्व कैद्यांची त्यांच्या साखळदंडातून सुटका झाली.</span>
<span class="v-num v-27">27&nbsp;</span><span class="v AC16_27" data-id="AC16_27">तुरुंगाधिकारी जागा झाला. त्याने पाहिले की, तुरुंगाचे दरवाजे उघडे आहेत. त्याला वाटले कैदी अगोदरच पळाले असतील म्हणून अधिकाऱ्याने आपली तरवार काढली, तो स्वतःला मारणार होता</span>
<span class="v-num v-28">28&nbsp;</span><span class="v AC16_28" data-id="AC16_28">इतक्यात पौल ओरडला, “स्वतःला इजा करुन घेऊ नकोस आम्ही सर्व येथेच आहोत!”</span>
</div>
<div class="p">
<span class="v-num v-29">29&nbsp;</span><span class="v AC16_29" data-id="AC16_29">अधिकाऱ्याने कोणाला तरी दिवा आणायला सांगितले. मग तो आतमध्ये पळाला. तो थरथर कापत होता. तो पौल व सीला यांच्यापुढे पडला.</span>
<span class="v-num v-30">30&nbsp;</span><span class="v AC16_30" data-id="AC16_30">मग त्यांने त्यांना बाहेर आणले आणि म्हणाला, “पुरुषांनो, माझे तारण व्हावे म्हणून मी काय करावे?”</span>
</div>
<div class="p">
<span class="v-num v-31">31&nbsp;</span><span class="v AC16_31" data-id="AC16_31">ते त्याला म्हणाले, “प्रभु येशूवर विश्वास ठेव आणि तुझे तारण होईल-तुझे व तुझ्या घरात राहणाऱ्या सर्वांचे तारण होईल.”</span>
<span class="v-num v-32">32&nbsp;</span><span class="v AC16_32" data-id="AC16_32">पौलाने व सीलाने तुरुंगाधिकाऱ्याच्या घरातील सर्वांना व त्यालासुद्धा प्रभूचा संदेश सांगितला.</span>
<span class="v-num v-33">33&nbsp;</span><span class="v AC16_33" data-id="AC16_33">त्या वेळी बरीच रात्र झाली होती, पण तुरुंगाधिकाऱ्यांने पौल व सीला यांच्या जखमा धुतल्या. मग अधिकारी व त्याच्या घरातील सर्वांना बाप्तिस्मा झाला.</span>
<span class="v-num v-34">34&nbsp;</span><span class="v AC16_34" data-id="AC16_34">नंतर त्याने पौल व सीला यांना घरी नेले व अन्न खावयास दिले. सर्व लोक अतिशय आनंदित झाले होते. कारण ते आता देवावर विश्वास ठेवीत होते.</span>
</div>
<div class="p">
<span class="v-num v-35">35&nbsp;</span><span class="v AC16_35" data-id="AC16_35">दुसऱ्या दिवशी सकाळी पुढाऱ्यांनी काही शिपायांना पाठविले व तुरुंगाधिकाऱ्याला निरोप दिला की, “त्या लोकांना (पौल व सीला) यांना मोकळे सोडा!”</span>
</div>
<div class="p">
<span class="v-num v-36">36&nbsp;</span><span class="v AC16_36" data-id="AC16_36">तुरुंग आधिकारी पौलाला म्हणाला, “पुढाऱ्यांनी या शिपायांना तुम्हाला सोडण्याविषयी सांगितले आहे. तुम्ही आता जाऊ शकता. शांतीने जा.”</span>
</div>
<div class="p">
<span class="v-num v-37">37&nbsp;</span><span class="v AC16_37" data-id="AC16_37">परंतु पौल त्या शिपायांना म्हणाला, “तुमच्या पुढाऱ्यांनी आम्ही चूक केली आहे हे सिद्ध केले नाही. परंतु त्यांनी आम्हांला लोकांसमोर मारले व तुरुंगात टाकले. आम्ही रोमी नागरिक आहोत म्हणून आम्हांला अधिकार आहेत. आता पुढाऱ्यांना वाटते की आम्ही गुप्त्पणे निघून जावे. नाही! पुढाऱ्यांनी येऊन आम्हांना बाहेर काढले पाहिजे!”</span>
</div>
<div class="p">
<span class="v-num v-38">38&nbsp;</span><span class="v AC16_38" data-id="AC16_38">शिपायांनी पुढाऱ्यांना पौल जे म्हणाला, ते सांगितले, जेव्हा पुढाऱ्यांनी ऐकले की पौल व सीला रोमी नागारिक आहेत, तेव्हा ते घाबरले.</span>
<span class="v-num v-39">39&nbsp;</span><span class="v AC16_39" data-id="AC16_39">मग पुढाऱ्यांनी येऊन त्यांची क्षमा मागितली. पुढाऱ्यांनी येऊन त्यांना सोडविले व शहर सोडण्याविषयी सांगितले.</span>
<span class="v-num v-40">40&nbsp;</span><span class="v AC16_40" data-id="AC16_40">पण जेव्हा पौल व सीला तुरुंगाबाहेर आले, तेव्हा ते लीदीयाच्या घरी गेले. त्यांनी तेथे काही विश्वासणाऱ्यांना पाहिले, व त्यांना धीर दिला, मग पौल व सीला गेले.</span>
</div>

</div>
<footer><nav>
<a class="prev" href="AC15.html"></a>
<a class="home" href="index.html"></a>
<a class="next" href="AC17.html"></a>
</nav></footer>
</body>
</html>