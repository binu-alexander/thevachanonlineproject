<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>The First Book of Kings undefined (wbtc)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<header><nav>
<a class="name" href="K1.html">Marathi: Easy to Read Bible</a><a class="location" href="K1.html">राजे 15</a><a class="prev" href="K114.html">&#9664;</a>
<a class="home" href="index.html">&#9776;</a>
<a class="next" href="K116.html">&#9654;</a>
</nav></header>
<div class="section chapter K115 mar_wbtc mar" dir="ltr" lang="mar" data-id="K115" data-nextid="K116" data-previd="K114">
<div class="c">15</div>
<div class="p">
<span class="v-num v-1">1&nbsp;</span><span class="v K115_1" data-id="K115_1">नबाटाचा मुलगा यराबाम इस्राएलवर राज्य करत होता. त्याच्या राजेपणाच्या कारकिर्दीचे अठरावे वर्ष चालू असताना, त्याचा (रहबामचा) मुलगा अबीया यहूदाचा पुढचा राजा झाला.</span>
<span class="v-num v-2">2&nbsp;</span><span class="v K115_2" data-id="K115_2">अबीयाने तीन वर्षे राज्य केले. याच्या आईचे नाव माका ही अबीशालोमची मुलगी.</span>
</div>
<div class="p">
<span class="v-num v-3">3&nbsp;</span><span class="v K115_3" data-id="K115_3">आपल्या वडीलांच्याच पापांची उजळणी याने केली. आपले आजोबा दावीद यांच्याप्रमाणे तो परमेश्वर देवाशी एकनिष्ट नव्हता.</span>
<span class="v-num v-4">4&nbsp;</span><span class="v K115_4" data-id="K115_4">दावीदावर परमेश्वराचे प्रेम होते. त्याखातर त्याने अबीयाला यरुशलेमचे राज्य दिले. परमेश्वराच्या कृपेने त्याला मुलगाही झाला यरुशलेमला परमेश्वर दयेने सुरक्षितताही लाभली. हे सर्व दावीदासाठीच परमेश्वराने केले.</span>
<span class="v-num v-5">5&nbsp;</span><span class="v K115_5" data-id="K115_5">दावीदाचे वर्तन परमेश्वराच्या इच्छेनुसार, योग्य असेच होते. त्याने परमेश्वराच्या आज्ञांचे नेहमीच पालन केले. उरीया हित्तीबद्दल घडलेले चुकीचे वर्तन एवढाच काय तो अपवाद.</span>
</div>
<div class="p">
<span class="v-num v-6">6&nbsp;</span><span class="v K115_6" data-id="K115_6">रहबाम आणि यराबाम नेहमीच एकमेकांविरुध्द लढत असत.</span>
<span class="v-num v-7">7&nbsp;</span><span class="v K115_7" data-id="K115_7">अबीयाने आणखी जे काही केले त्याची नोंद \bk यहूदाच्या राजांचा इतिहास\bk* या पुस्तकात आहे.</span>
</div>
<div class="p">
<span class="v K115_7" data-id="K115_7">अहीयाच्या संपूर्ण कारकिर्दींत अहीया आणि यराबाम यांच्यात लढाई चालू असे.</span>
<span class="v-num v-8">8&nbsp;</span><span class="v K115_8" data-id="K115_8">अबीयाला त्याच्या मृत्यूनंतर दावीद नगरात पुरले. त्याचा मुलगा आसा राज्य करु लागला.</span>
</div>
<div class="p">
<span class="v-num v-9">9&nbsp;</span><span class="v K115_9" data-id="K115_9">यराबामच्या इस्राएलवरील राज्याच्या विसाव्या वर्षी आसा यहूदाचा राजा झाला</span>
<span class="v-num v-10">10&nbsp;</span><span class="v K115_10" data-id="K115_10">आसाने यरुशलेमवर एक्के चाळीस वर्षे राज्य केले. त्याच्या आजीचे नाव माका. ती अबीशालोमची मुलगी.</span>
</div>
<div class="p">
<span class="v-num v-11">11&nbsp;</span><span class="v K115_11" data-id="K115_11">आपला पूर्वज दावीद याच्या प्रमाणेच परमेश्वराच्या मते जे योग्य तेच आसाने केले.</span>
<span class="v-num v-12">12&nbsp;</span><span class="v K115_12" data-id="K115_12">त्याकाळी दैवतांच्या नावाखाली शरीरविक्रय करणारे पुरुष होते. आसाने त्यांना देशत्याग करायला लावले. तसेच त्याने आपल्या वाडवडीलांनी केलेल्या मूर्तीही हलवल्या.</span>
<span class="v-num v-13">13&nbsp;</span><span class="v K115_13" data-id="K115_13">आपली आजी माका हिला आसाने राणी, होण्यापासून दूर केले. अंमगळ दैवत अशेरा हिची एक मूर्ती या आजीनेही केली होती. आसाने त्या मूर्तीची मोडतोड केली. किद्रोन खोऱ्यात ती जाळून टाकली.</span>
<span class="v-num v-14">14&nbsp;</span><span class="v K115_14" data-id="K115_14">उंचवट्यावरील पूजास्थळांची त्याने नासधूस केली नाही, मात्र आयुष्यभर तो परमेश्वराशी एकनिष्ठ राहिला.</span>
<span class="v-num v-15">15&nbsp;</span><span class="v K115_15" data-id="K115_15">आसा आणि त्याचे वडील यांनी परमेश्वरासाठी काही वस्तू करुन घेतल्या होत्या. सोन्याचांदीच्या वस्तू आणि आणखी काही गोष्टी त्यात होत्या. त्या सर्व त्याने व्यवस्थित मंदिरात जमा केल्या.</span>
</div>
<div class="p">
<span class="v-num v-16">16&nbsp;</span><span class="v K115_16" data-id="K115_16">आसा यहूदावर राज्य करीत असेपर्यंत इस्राएलचा राजा बाशा याच्याशी त्याच्या लढाया चालत.</span>
<span class="v-num v-17">17&nbsp;</span><span class="v K115_17" data-id="K115_17">बाशाने यहूदावर चढाया केल्या. आसाच्या प्रदेशातील लोकांचे येणेजाणे त्याला थांबवायचे होते. त्यामुळे रामा नगर त्याने चांगले मजबूत केले.</span>
<span class="v-num v-18">18&nbsp;</span><span class="v K115_18" data-id="K115_18">आसाने मग परमेश्वराच्या मंदिराच्या खजिन्यातले आणि महालातले सोनेनाणे काढून घेतले. आपल्या सेवकांच्या हाती ते सोपवून त्यांना त्याने अरामचा राजा बेन हदाद यांच्याकडे पाठवले. बेनहदाद हा तब्रिम्मोनचा मुलगा आणि तब्रिम्मोन हेज्योनचा. बेनहदादची राजधानी दिमिष्क होती.</span>
<span class="v-num v-19">19&nbsp;</span><span class="v K115_19" data-id="K115_19">आसाने आपल्या संदेशात म्हटले होते, “माझे वडील आणि तुझे वडील यांच्यात शांततेचा करार झाला होता. आता मला तुझ्याशी करार करायचा आहे. तुला मी हा सोन्यारुप्याचा नजराणा पाठवत आहे. इस्राएलचा राजा बाशा याच्याशी झालेल्या कराराचा तू भंग कर म्हणजे तो माझ्या प्रदेशातून निघून जाईल.”</span>
</div>
<div class="p">
<span class="v-num v-20">20&nbsp;</span><span class="v K115_20" data-id="K115_20">राजा बेनहदाद याने आसाशी करार केला आणि इयोन, दान, आबेल-बेथ माका, गालिल सरोवरालगतची गावे आणि नफतालीचा प्रांत यांच्यावर चढाई करायला आपले सैन्य पाठवले.</span>
<span class="v-num v-21">21&nbsp;</span><span class="v K115_21" data-id="K115_21">या हल्ल्याची बातमी बाशाच्या कानावर गेली. तेव्हा त्याने रामा नगराच्या मजबुतीचे काम सोडले, ते गाव सोडले आणि तिरसा या ठिकाणी तो परतला.</span>
<span class="v-num v-22">22&nbsp;</span><span class="v K115_22" data-id="K115_22">मग आसा राजाने यहूदातील सर्व प्रजेला मदतीसाठी पाचारण केले एकही जण त्यातून सुटला नाही. ते सर्व रामा येथे गेले. तिथून त्यांनी बाशाची दगड, लाकूड वगैरे सर्व बांधकामसामुग्री आणली. बन्यामीनमधील मेबा आणि मिस्पा येथे हे सर्व सामान त्यांनी वाहून नेले. आसाने ही नगरे चांगली भक्कम केली.</span>
</div>
<div class="p">
<span class="v-num v-23">23&nbsp;</span><span class="v K115_23" data-id="K115_23">आसाबद्दलच्या इतर गोष्टी, त्याचे पराक्रम, त्याने बांधलेली नगरे या सगळ्यांची माहिती \bk यहूदाच्या राजांच्या इतिहास\bk* या पुस्तकात लिहिलेली आहे. म्हातारपणी आसा पायाच्या दुखण्याने बेजार झाला.</span>
<span class="v-num v-24">24&nbsp;</span><span class="v K115_24" data-id="K115_24">त्याचे निधन झाल्यावर त्याच्या पूर्वजांच्या दावीदनगरात त्याचे दफन झाले. त्याच्यानंतर त्याचा मुलगा यहोशाफाट राज्य करु लागला.</span>
</div>
<div class="p">
<span class="v-num v-25">25&nbsp;</span><span class="v K115_25" data-id="K115_25">यहूदाचा राजा म्हणून आसाचे दुसरे वर्ष चालू असताना यराबामचा मुलगा नादाब इस्राएलचा राजा झाला. त्याने इस्राएलवर दोन वर्षे राज्य केले.</span>
<span class="v-num v-26">26&nbsp;</span><span class="v K115_26" data-id="K115_26">नादाबने परमेश्वरविरोधी कृत्ये केली. आपले वडील यराबाम यांच्यासारखीच दुष्कृत्ये त्याने केली यराबामने इस्राएल लोकांनाही पाप करायला लावले होते.</span>
</div>
<div class="p">
<span class="v-num v-27">27&nbsp;</span><span class="v K115_27" data-id="K115_27">बाशा हा अहीयाचा मुलगा. हे इस्साखारच्या वंशातले. बाशाने नादाब राजाला मारायचा कट केला. नादाब आणि इस्राएल लोक गिब्बथोन या पलिष्ट्यांच्या नगराला वेढा घालत होते तेव्हाची ही गोष्ट आहे. बाशाने या ठिकाणी नादाबला ठार केले.</span>
<span class="v-num v-28">28&nbsp;</span><span class="v K115_28" data-id="K115_28">आसाचे हे यहूदाचा राजा म्हणून तिसरे वर्ष होते. मग बाशा इस्राएलचा राजा झाला.</span>
</div>
<div class="p">
<span class="v-num v-29">29&nbsp;</span><span class="v K115_29" data-id="K115_29">बाशा राजा झाल्यावर त्याने यराबामच्या कुळातील सर्वांना ठार केले. कोणाचीही त्याने गय केली नाही. शिलोचा संदेष्टा अहीया याच्यामार्फत परमेश्वराने जी भविष्यवाणी केली होती तसेच हे झाले.</span>
<span class="v-num v-30">30&nbsp;</span><span class="v K115_30" data-id="K115_30">राजा यराबामने बरीच पापे केली होती, तसेच इस्राएल लोकांनाही ती करायला लावली म्हणून हे घडले. इस्राएलचा परमेश्वर देव याचा यराबामवर कोप झाला.</span>
</div>
<div class="p">
<span class="v-num v-31">31&nbsp;</span><span class="v K115_31" data-id="K115_31">\bk इस्राएलच्या राजांचा इतिहास\bk* या पुस्तकात नादाबचे इतर पराक्रम नोंदलेले आहेत.</span>
<span class="v-num v-32">32&nbsp;</span><span class="v K115_32" data-id="K115_32">बाशा इस्राएलवर राज्य करत असताना यहूदाचा राजा आसा याच्याशी त्याचे सर्वकाळ युध्द चालले होते.</span>
</div>
<div class="p">
<span class="v-num v-33">33&nbsp;</span><span class="v K115_33" data-id="K115_33">आसाच्या कारकिर्दीच्या तिसऱ्या वर्षी अहीयाचा मुलगा बाशा हा इस्राएलचा राजा झाला. तिरसामध्ये राहून त्याने चोवीस वर्षे राज्य केले.</span>
<span class="v-num v-34">34&nbsp;</span><span class="v K115_34" data-id="K115_34">पण परमेश्वराच्या मते जे गैर ते त्याने केले. आपले वडील यराबाम यांनी केली तीच पातके बाशानेही केली. यराबामने इस्राएल लोकांनाही पापे करायला लावली होती.</span>
</div>

</div>
<footer><nav>
<a class="prev" href="K114.html">&#9664;</a>
<a class="home" href="index.html">&#9776;</a>
<a class="next" href="K116.html">&#9654;</a>
</nav></footer>
</body>
</html>