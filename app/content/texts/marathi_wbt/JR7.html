<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Jeremiah undefined (wbtc)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<header><nav>
<a class="name" href="JR.html">Marathi: Easy to Read Bible</a><a class="location" href="JR.html">यिर्मया 7</a><a class="prev" href="JR6.html">&#9664;</a>
<a class="home" href="index.html">&#9776;</a>
<a class="next" href="JR8.html">&#9654;</a>
</nav></header>
<div class="section chapter JR7 mar_wbtc mar" dir="ltr" lang="mar" data-id="JR7" data-nextid="JR8" data-previd="JR6">
<div class="c">7</div>
<div class="p">
<span class="v-num v-1">1&nbsp;</span><span class="v JR7_1" data-id="JR7_1">यिर्मयासाठी परमेश्वराचा संदेश:</span>
<span class="v-num v-2">2&nbsp;</span><span class="v JR7_2" data-id="JR7_2">“यिर्मया, परमेश्वराच्या घराच्या दाराजवळ उभा राहा आणि हा उपदेश कर:</span>
</div>
<div class="p">
<span class="v JR7_2" data-id="JR7_2">“‘यहूदातील सर्व लोकांनो, परमेश्वराचा संदेश ऐका. देवाची पूजा करण्यासाठी आत येणाऱ्या सर्व लोकांनो, ऐका!</span>
<span class="v-num v-3">3&nbsp;</span><span class="v JR7_3" data-id="JR7_3">परमेश्वर हा इस्राएलच्या लोकांचा देव आहे. सर्वशक्तिमान परमेश्वर असे म्हणतो तुमची जगण्याची पद्धत बदला आणि सत्कृत्ये करा. तुम्ही असे केल्यास मी तुम्हाला या ठिकाणी राहू देईन\f + \fr 7:3 \fk मी … देईन <span class="note"><span class="key">मी</span><span class="text">तुमच्याबरोबर राहीन.</span></span>\f*</span>
<span class="v-num v-4">4&nbsp;</span><span class="v JR7_4" data-id="JR7_4">काही लोक खोटे बोलतात त्यावर विश्वास ठेवू नका. ते म्हणतात “हे परमेश्वराचे मंदिर आहे. परमेश्वराचे मंदिर, परमेश्वराचे मंदिर.”</span>
<span class="v-num v-5">5&nbsp;</span><span class="v JR7_5" data-id="JR7_5">तुम्ही तुमचा जीवनमार्ग बदललात आणि सत्कृत्ये केलीत तर मी तुम्हाला येथे राहू देईन. तुम्ही एकमेकांशी प्रामाणिक असले पाहिजे.</span>
<span class="v-num v-6">6&nbsp;</span><span class="v JR7_6" data-id="JR7_6">तुम्ही अपरिचिताशीसुध्दा प्रामाणिकपणे वागले पाहिजे. विधवांसाठी आणि अनाथांसाठी तुम्ही योग्य गोष्टी केल्या पाहिजेत. निरपराध्यांना मारु नका. दुसऱ्या देवांना अनुसरु नका. का? कारण ह्या गोष्टी तुमच्या आयुष्याचा नाश करतील.</span>
<span class="v-num v-7">7&nbsp;</span><span class="v JR7_7" data-id="JR7_7">तुम्ही माझ्या आज्ञा पाळल्यात, तर मी तुम्हाला येथे राहू देईन. मी ही भूमी कायमची तुमच्या पूर्वजांना दिली.</span>
</div>
<div class="p">
<span class="v-num v-8">8&nbsp;</span><span class="v JR7_8" data-id="JR7_8">“‘पण तुम्ही ज्या लबाड्यांवर विश्वास ठेवत आहात, त्या लबाड्या कवडीमोलाच्या आहेत.</span>
<span class="v-num v-9">9&nbsp;</span><span class="v JR7_9" data-id="JR7_9">तुम्ही चोरी आणि खून कराल का? तुम्ही व्यभिचाराचे पाप कराल का? तुम्ही दुसऱ्यांवर खोटे आरोप कराल का? तुम्ही बआल देवाची पूजा कराल का? तुम्हाला माहीत नसणाऱ्या इतर दैवतांना अनुसराल का?</span>
<span class="v-num v-10">10&nbsp;</span><span class="v JR7_10" data-id="JR7_10">तुम्ही ही अशी पापे केलीत तर तुम्ही माझ्या नावाच्या या घरात माझ्यासमोर उभे राहू शकाल असे तुम्हाला वाटते का? अशा भयंकर गोष्टी करुन तुम्ही माझ्यासमोर उभे राहून म्हणू शकाल का “आम्ही सुरक्षित आहोत?”</span>
<span class="v-num v-11">11&nbsp;</span><span class="v JR7_11" data-id="JR7_11">हे मंदिर माझ्या नावाचे आहे. तुमच्या दृष्टीने हे मंदिर म्हणजे दुसरे काही नसून लुटांरुनी लपण्याची जागा आहे का? मी तुमच्यावर नजर ठेवून आहे.’” हा परमेश्वराकडून आलेला संदेश आहे.</span>
</div>
<div class="p">
<span class="v-num v-12">12&nbsp;</span><span class="v JR7_12" data-id="JR7_12">“‘यहूदातील लोकांनो, आता तुम्ही शीलो गावात जा. माझ्या नावाचे पहिले घर मी जेथे बांधले, तेथे जा. इस्राएलमधील लोकांनीसुध्दा दुष्कृत्ये केली. त्याबद्दल मी काय केले, ते जाऊन पाहा.\f + \fr 7:12 \fk इस्राएलमधील … ते जाऊन पाहा <span class="note"><span class="key">एली</span><span class="text">आणि शमुवेल ह्यांच्या काळी पलिष्ट्यांनी (पँलेस्टाइनांनी) बहुधा शिलोचा नाश केला. 1 शमुवेल 4 पाहावे.</span></span>\f*</span>
<span class="v-num v-13">13&nbsp;</span><span class="v JR7_13" data-id="JR7_13">इस्राएलच्या लोकांनो, तुम्ही ही सर्व दुष्कृत्ये करीत होता. हा परमेश्वराचा संदेश आहे! मी पुन्हा पुन्हा तुमच्याशी बोललो, पण तुम्ही माझे ऐकण्यास नकार दिला. मी तुम्हाला बोलाविले, पण तुम्ही ओ दिली नाही.</span>
<span class="v-num v-14">14&nbsp;</span><span class="v JR7_14" data-id="JR7_14">म्हणून, ज्यावर तुम्ही विश्वास ठेवता व जे मी तुम्हाला व तुमच्या पूर्वजांना दिले ते यरुशलेममधील माझ्या नावाचे घर मी नष्ट करीन. शिलोतील मंदिराप्रमाणे मी ह्या मंदिराचा नाश करीन. शिलोतील मंदिराप्रमाणे मी ह्या मंदिराचा नाश करीन.</span>
<span class="v-num v-15">15&nbsp;</span><span class="v JR7_15" data-id="JR7_15">एफ्राईममधील तुमच्या भावांना मी माझ्यापासून जसे दूर फेकले, तसे मी तुम्हाला फेकीन.’</span>
</div>
<div class="p">
<span class="v-num v-16">16&nbsp;</span><span class="v JR7_16" data-id="JR7_16">“यिर्मया, तुला सांगतो, यहूदाच्या लोकांसाठी प्रार्थना करु नकोस. त्यांच्यासाठी याचना व आळवणी करु नकोस. त्यांच्या मदतीकरिता मला विनवू नकोस. तू त्यांच्याकरिता केलेली प्रार्थना मी ऐकणार नाही.</span>
<span class="v-num v-17">17&nbsp;</span><span class="v JR7_17" data-id="JR7_17">ते लोक यहूदांच्या गावांतून काय करीत आहेत, हे तू पाहतोस, हे मला माहीत आहे. यरुशलेमच्या रस्त्यावर ते काय करीत आहेत हे तुला दिसू शकते.</span>
<span class="v-num v-18">18&nbsp;</span><span class="v JR7_18" data-id="JR7_18">यहूदातील लोक काय करीत आहेत ते पाहा. मुले लाकडे गोळा करतात. वडील त्याचा उपयोग सरपण म्हणून करतात. ते विस्तव पेटवितात. बायका स्वर्गातील राणीला अर्पण करण्यासाठी भाकर तयार करतात. यहूदातील हे लोक इतर दैवतांची पूजा करताना दैवतांना अर्पण करण्यासाठी म्हणून पेय ओततात. ते मला संताप आणण्यासाठी हे करतात.</span>
<span class="v-num v-19">19&nbsp;</span><span class="v JR7_19" data-id="JR7_19">पण यहूदातील लोक खरोखर ज्याला दुखवीत आहेत, तो मी नाही.” हा परमेश्वराकडून आलेला संदेश आहे. “ते फक्त स्वतःला दुखवीत आहेत. ते स्वतःलाच लज्जित करीत आहेत.”</span>
</div>
<div class="p">
<span class="v-num v-20">20&nbsp;</span><span class="v JR7_20" data-id="JR7_20">म्हणून परमेश्वर असे म्हणतो, “मी ह्या जागेवर माझा राग काढीन. मी माणसांना, प्राण्यांना, रानातील झाडांना आणि पिकांना शिक्षा करीन. माझा राग तप्त अग्नीप्रमाणे असेल. कोणीही तो विझवू शकणार नाही.”</span>
</div>
<div class="p">
<span class="v-num v-21">21&nbsp;</span><span class="v JR7_21" data-id="JR7_21">सर्वशक्तिमान परमेश्वरा, इस्राएलचा देव म्हणतो, “जा आणि तुम्हाला हवी तितकी होमार्पणे करा. तुम्हाला पाहिजे तितके यज्ञ द्या. त्या यज्ञ दिलेल्या पशूंचे मांस तुम्हीच खा.</span>
<span class="v-num v-22">22&nbsp;</span><span class="v JR7_22" data-id="JR7_22">मी तुमच्या पूर्वजांना मिसरमधून बाहेर आणले. मी त्यांच्याशी बोललो. पण अर्पण करण्याच्या गोष्टींबद्दल व बळींबद्दल मी त्यांना आज्ञा दिली नाही.</span>
<span class="v-num v-23">23&nbsp;</span><span class="v JR7_23" data-id="JR7_23">मी त्यांना फक्त पुढील आज्ञा दिली. ‘माझी आज्ञा पाळा मग मी तुमचा देव होईन व तुम्ही माझी माणसे व्हाल. मी आज्ञा करीन ते करा म्हणजे तुमचे भले होईल.’</span>
</div>
<div class="p">
<span class="v-num v-24">24&nbsp;</span><span class="v JR7_24" data-id="JR7_24">“पण तुमच्या पूर्वजांनी माझे ऐकले नाही. त्यांनी माझ्याकडे लक्ष दिले नाही. ते दुराग्रही होते आणि त्यांना पाहिजे त्याच गोष्टी त्यांनी केल्या. ते सज्जन झाले नाहीत. उलट जास्तच दुष्ट झाले. पुढे येण्याऐवजी ते मागे गेले.</span>
<span class="v-num v-25">25&nbsp;</span><span class="v JR7_25" data-id="JR7_25">तुमच्या पूर्वजांनी मिसर सोडला त्या दिवसापासून आजपावेतो मी माझे सेवक तुमच्याकडे पाठविले आहेत. माझे सेवक संदेष्टे आहेत. मी पुन्हा पुन्हा त्यांना तुमच्याकडे पाठविले.</span>
<span class="v-num v-26">26&nbsp;</span><span class="v JR7_26" data-id="JR7_26">पण तुमच्या पूर्वजांनी माझे ऐकले नाही. त्यांनी माझ्याकडे लक्ष दिले नाही. ते खूप दुराग्रही होते. त्यांनी त्यांच्या वडिलांपेक्षा वाईट कृत्ये केली.</span>
</div>
<div class="p">
<span class="v-num v-27">27&nbsp;</span><span class="v JR7_27" data-id="JR7_27">“यिर्मया, यहूदाच्या लोकांना तू ह्या सर्व गोष्टी सांग पण ते तुझे ऐकणार नाहीत. तू त्यांना बोलाविलेस तरी ते तुला ओ देणार नाहीत.</span>
<span class="v-num v-28">28&nbsp;</span><span class="v JR7_28" data-id="JR7_28">म्हणून तू त्यांना पुढील गोष्टी सांगितल्या पाहिजेस. ह्या राष्ट्रांने परमेश्वराच्या म्हणजेच त्यांच्या देवाच्या आज्ञा पाळल्या नाहीत. त्या राष्ट्रांतील लोकांनी देवाची शिकवण ऐकली नाही. त्यांना खरी शिकवण माहीत नाही.</span>
</div>
<div class="p">
<span class="v-num v-29">29&nbsp;</span><span class="v JR7_29" data-id="JR7_29">“यिर्मया, तुझे केस कापून दूर फेकून दे.\f + \fr 7:29 <span class="note"><span class="key">यिर्मया</span><span class="text">… फेकून दे केस कापण्याचा अर्थ शोक व्यक्त करणे असा होता. यिर्मया, राष्ट्रांच्या भयंकर स्थितीलबद्दल राष्ट्राला उद्देशून बोलत आहे.</span></span>\f* उजाड डोंगरमाथ्यावर जा आणि रड. का? परमेश्वराने माणसांच्या ह्या पिढीला नाकारले आहे. परमेश्वराने ह्या लोकांकडे पाठ फिरविली आहे. रागाच्या भरात तो त्यांना शिक्षा करील.</span>
<span class="v-num v-30">30&nbsp;</span><span class="v JR7_30" data-id="JR7_30">हे असे कर कारण यहूदाच्या लोकांना पापे करताना मी पाहिले आहे.” हा परमेश्वराचा संदेश आहे. “त्यांनी त्यांच्या मूर्ती स्थापन केल्या आहेत. मी त्या मूर्तीचा तिरस्कार करतो. माझ्या नावाच्या मंदिरात त्यांनी त्या मूर्ती स्थापिल्या आहेत. त्यांनी माझे घर ‘अपवित्र’ केले आहे.</span>
<span class="v-num v-31">31&nbsp;</span><span class="v JR7_31" data-id="JR7_31">यहूदाच्या लोकांनी बेन हिन्नोमच्या दरीत तोफेतची उच्चस्थाने बांधली आहेत. त्या ठिकाणी लोक स्वतःच्या मुलामुलींना ठार मारतात आणि दैवताला अर्पण करण्यासाठी म्हणून जाळतात. अशी आज्ञा मी कधीही दिलेली नाही. असे काही माझ्या मनातही कधी आलेले नाही.</span>
<span class="v-num v-32">32&nbsp;</span><span class="v JR7_32" data-id="JR7_32">म्हणून मी तुम्हाला ताकीद देतो. असे दिवस येत आहेत.” हा परमेश्वराचा संदेश आहे, “लोक ह्या जागेला पुन्हा कधीही तोफेत वा बेन हिन्नोमची दरी असे म्हणणार नाहीत, तर तिला ते संहाराची दरी म्हणतील. असे नाव देण्याचे कारण हेच की आणखी एका मृतालाही पुरण्यास जागा राहणार नाही इतकी वेळ येईपर्यंत ते तोफेतमध्ये मृतांना पुरतील.</span>
<span class="v-num v-33">33&nbsp;</span><span class="v JR7_33" data-id="JR7_33">मग बाकी मृत शरीरे उघडीच जमिनीवर पडतील आणि गिधाडांचे भक्ष्य होतील. वन्य पशू ती शरीरे खातील. त्या गिधाडांना अथवा वन्य पशूंना हाकलायला तेथे कोणीही जिवंत राहणार नाही.</span>
<span class="v-num v-34">34&nbsp;</span><span class="v JR7_34" data-id="JR7_34">यहूदाच्या गावांतील व यरुशलेमच्या रस्तांवरील उल्हासाच्या व आनंदाच्या कल्लोळांचा मी शेवट करीन. यहूदात किंवा यरुशलेममध्ये पुन्हा कधीही वधू वरांचा शब्द उमटणार नाही. ती भूमी ओसाड वाळवंट होईल.”</span>
</div>

</div>
<footer><nav>
<a class="prev" href="JR6.html">&#9664;</a>
<a class="home" href="index.html">&#9776;</a>
<a class="next" href="JR8.html">&#9654;</a>
</nav></footer>
</body>
</html>