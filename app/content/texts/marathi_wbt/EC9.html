<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Ecclesiastes undefined (wbtc)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<header><nav>
<a class="name" href="EC.html">Marathi: Easy to Read Bible</a><a class="location" href="EC.html">उपदेशक 9</a><a class="prev" href="EC8.html"></a>
<a class="home" href="index.html"></a>
<a class="next" href="EC10.html"></a>
</nav></header>
<div class="section chapter EC9 mar_wbtc mar" dir="ltr" lang="mar" data-id="EC9" data-nextid="EC10" data-previd="EC8">
<div class="c">9</div>
<div class="p">
<span class="v-num v-1">1&nbsp;</span><span class="v EC9_1" data-id="EC9_1">मी या सगळ्या गोष्टींचा काळजीपूर्वक विचार केला. चांगल्या आणि शहाण्या माणासांचे काय होते आणि त्यांनी काय करावे हे सर्व देवाच्या हातात असते. आपला तिरस्कार केला जाईल की आपल्यावर प्रेम केले जाईल याबद्दल लोकांना काहीही माहीत नसते. आणि भविष्यात काय होणार या बद्दल ही त्यांना काही माहीत नसते.</span>
</div>
<div class="p">
<span class="v-num v-2">2&nbsp;</span><span class="v EC9_2" data-id="EC9_2">पण एक गोष्ट मात्र सर्वांच्या बाबतीत घडते ती म्हणजे आपण सर्व मरतो. मरण वाईट माणसांना आणि चांगल्या माणसांनाही येते. जी माणसे शुध्द आहेत त्यांनाही मरण येते आणि जी शुध्द नाहीत त्यांनाही येते. जे लोक यज्ञ करतात त्यांनाही मरण येते आणि जे यज्ञ करत नाहीत त्यांनाही मरण येते. चांगला माणूस पापी माणसासारखाच मरेल. जो मणूस देवाला काही खास वचने देतो, जो अशी वचने द्यायला घाबरतो त्या माणसासारखाच मरेल.</span>
</div>
<div class="p">
<span class="v-num v-3">3&nbsp;</span><span class="v EC9_3" data-id="EC9_3">या आयुष्यात ज्या गोष्टी घडतात त्यातली सगव्व्यात वाईट गोष्ट म्हणजे सर्वांचा शेवट सारखाच होतो. लोक नेहमी दुष्ट आणि मूर्खपणाचा विचार करतात. ही गोष्ट सुध्दा वाईटच आहे हे विचार मरणाकडे नेतात.</span>
<span class="v-num v-4">4&nbsp;</span><span class="v EC9_4" data-id="EC9_4">जो माणूस अजून जिवंत आहे त्याच्याबाबतीत आशेला जागा आहे. तो कोण आहे याला महत्व नाही. पण हे म्हणणे खरे आहे:</span>
</div>
<div class="b">&nbsp;</div>
<div class="q1">
<span class="v EC9_4" data-id="EC9_4">“जिवंत कुत्रा मेलेल्या सिंहापेक्षा चांगला असतो.”</span>
<div class="b">&nbsp;</div>
<div class="p">
<span class="v-num v-5">5&nbsp;</span><span class="v EC9_5" data-id="EC9_5">जिवंत माणसांना ते मरणार आहेत हे माहीत असते. पण मेलेल्यांना काहीच माहीत नसते. मेलेल्यांना कुठलेच बक्षिस मिळत नाही. लोक त्यांना लवकरच विसरतात.</span>
<span class="v-num v-6">6&nbsp;</span><span class="v EC9_6" data-id="EC9_6">माणूस मेल्यानंतर त्याचे प्रेम. त्याचा द्वेष, मत्सर हे सर्व जाते. आणि मेलेला माणूस पृथ्वीवर घडणाऱ्या गोष्टीत कधीच भाग घेणार नाही.</span>
</div>
<div class="p">
<span class="v-num v-7">7&nbsp;</span><span class="v EC9_7" data-id="EC9_7">तेव्हा आता जा, तुमचे अन्न खा आणि त्याचा आनंद उपभोगा. द्राक्षारस (मद्य) प्या आणि आनंदी व्हा. तुम्ही या गोष्टी केल्या तर देवाला ते बरेच वाटेल.</span>
<span class="v-num v-8">8&nbsp;</span><span class="v EC9_8" data-id="EC9_8">चांगले कपडे घाला आणि चांगले दिसा.</span>
<span class="v-num v-9">9&nbsp;</span><span class="v EC9_9" data-id="EC9_9">प्रेम असलेल्या पत्नीबरोबर आयुष्य आनंदात घालवा. तुमच्या छोट्याशा आयुष्यातील प्रत्येक दिवसाचा आनंद लुटा. देवाने तुम्हाला पृथ्वीवर छोटे आयुष्य दिले आहे आणि फक्त तेव्हढेच तुमच्याकडे आहे हे जाणून या आयुष्यात तुम्हाला जे काम करायचे आहे त्याचा आनंद लुटा.</span>
<span class="v-num v-10">10&nbsp;</span><span class="v EC9_10" data-id="EC9_10">प्रत्येक वेळी जे काम असेल ते उत्तम प्रकारे करा. कबरेत काम नसते. तिथे विचार नसतात. ज्ञान नसते आणि शहाणपणही नसते. आणि आपण सर्व त्या मृत्युलोकात जाणार आहोत.</span>
</div>
<div class="p">
<span class="v-num v-11">11&nbsp;</span><span class="v EC9_11" data-id="EC9_11">मी या आयुष्यात योग्य नसलेल्या आणखीही काही गोष्टी पाहिल्या. सगव्व्यांत जोराने धावणारा धावपटू शर्यत जिंकत नाही: सर्वशक्तीमान सैन्य नेहमीच लढाई जिंकते असे नाही. सर्वांत शहाण्या माणसाला त्याने कमावलेले अन्न नेहमीच खाता येते असे नाही. खूप हुशार असलेल्या माणसाला संपत्ती मिळते असे नाही आणि सुशिक्षित माणसाला त्याच्या योग्य अशी स्तुती नेहमी लाभत नाही. वेळ आली की त्या सर्वांच्या बाबतीत वाईट गोष्टी घडतात.</span>
</div>
<div class="p">
<span class="v-num v-12">12&nbsp;</span><span class="v EC9_12" data-id="EC9_12">पुढच्या क्षणी काय घडणार आहे ते माणसाला कळत नाही. तो जाव्व्यात अडकलेल्या माश्यासारखा असतो. माशालाही काय घडणार आहे ते माहीत नसते. तो सापव्व्यात अडकलेल्या पक्ष्यासारखा असतो. पक्ष्यालाही पुढे काय घडणार आहे ते माहीत नसते. त्याच प्रमाणे माणूसही अचानक घडणाऱ्या वाईट गोष्टीच्या सापव्व्यात अडकतो.</span>
</div>
<div class="p">
<span class="v-num v-13">13&nbsp;</span><span class="v EC9_13" data-id="EC9_13">मी या आयुष्यात शहाणपणाची गोष्ट करणार माणूस पाहिला. आणि ते मला फार महात्वाचे वाटते.</span>
<span class="v-num v-14">14&nbsp;</span><span class="v EC9_14" data-id="EC9_14">थोडे लोक असलेले एक लहान शहर होते. एक महान राजा त्या शहराविरुध्द लढला आणि त्याने त्याचे सैन्य त्या शहराभोवती ठेवले.</span>
<span class="v-num v-15">15&nbsp;</span><span class="v EC9_15" data-id="EC9_15">पण त्या शहरात एक विद्धान होता. तो विद्धान गरीब होता. पण त्याने आपल्या शहाणपणाचा उपयोग शहर वाचवण्यासाठी केला. सगळे काही संपल्यानंतर लोक त्या गरीब माणसाला विसरुन गेले.</span>
<span class="v-num v-16">16&nbsp;</span><span class="v EC9_16" data-id="EC9_16">पण मी अजूनही म्हणेन की शहाणपण शक्तीपेक्षा चांगले आहे. ते लोक त्या गरीबाचे शहाणपण विसरून गेले. आणि तो जे काही म्हणाला त्याकडे लक्ष देणेही त्यांनी सोडून दिले. पण तरीही शहाणपण चांगले असते यावर माझा अजूनही विश्वास आहे.</span>
</div>
<div class="b">&nbsp;</div>
</div>
<div class="q1">
<span class="v-num v-17">17&nbsp;</span><span class="v EC9_17" data-id="EC9_17">विद्धान माणसाने शांतपणे उच्चारलेले काही शब्द</span>
</div>
<div class="q2">
<span class="v EC9_17" data-id="EC9_17">हे मूर्ख राजाने ओरडून सांगितलेल्या शब्दांपेक्षा चांगले असतात.</span>
</div>
<div class="q1">
<span class="v-num v-18">18&nbsp;</span><span class="v EC9_18" data-id="EC9_18">शहाणपण हे युध्दातल्या तलवारी आणि भाले यापेक्षा चांगले असते.</span>
</div>
<div class="q2">
<span class="v EC9_18" data-id="EC9_18">पण एक मूर्ख अनेक चांगल्यांचा नाश करू शकतो.</span>
<div class="b">&nbsp;</div>
</div>

</div>
<footer><nav>
<a class="prev" href="EC8.html"></a>
<a class="home" href="index.html"></a>
<a class="next" href="EC10.html"></a>
</nav></footer>
</body>
</html>