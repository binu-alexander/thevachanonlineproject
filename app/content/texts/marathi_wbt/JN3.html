<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>The Gospel According to John undefined (wbtc)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<header><nav>
<a class="name" href="JN.html">Marathi: Easy to Read Bible</a><a class="location" href="JN.html">योहानाने लिहिलेले शुभवर्तमान 3</a><a class="prev" href="JN2.html"></a>
<a class="home" href="index.html"></a>
<a class="next" href="JN4.html"></a>
</nav></header>
<div class="section chapter JN3 mar_wbtc mar" dir="ltr" lang="mar" data-id="JN3" data-nextid="JN4" data-previd="JN2">
<div class="c">3</div>
<div class="p">
<span class="v-num v-1">1&nbsp;</span><span class="v JN3_1" data-id="JN3_1">निकदेम नावाचा एक मनुष्य होता. निकदेम परूशी लोकांपैकी एक असून तो यहूदी लोकांचा एक महत्त्वाचा पुढारी होता.</span>
<span class="v-num v-2">2&nbsp;</span><span class="v JN3_2" data-id="JN3_2">एका रात्री निकदेम येशूकडे आला आणि म्हणाला, “रब्बी, तुम्ही देवाकडून पाठविलेले शिक्षक आहात हे आम्हांला माहीत आहे. कारण तुम्ही जे चमत्कार करता ते देवाच्या मदतीशिवाय कोणाही माणसाला करता येणार नाहीत.”</span>
</div>
<div class="p">
<span class="v-num v-3">3&nbsp;</span><span class="v JN3_3" data-id="JN3_3">येशूने उत्तर दिले, “मी तुम्हांला खरे सांगतो. प्रत्येक व्यक्तीचा नव्याने जन्म झालाच पाहिजे. जर एखाद्या माणसाचा नव्याने जन्म झाला नाही, तर देवाचे राज्य पाहू शकणार नाही.”</span>
</div>
<div class="p">
<span class="v-num v-4">4&nbsp;</span><span class="v JN3_4" data-id="JN3_4">निकदेम म्हणाला. “जर एखादा माणूस म्हातारा असेल तर त्याचा नव्याने जन्म कसा होईल? तो आपल्या आईच्या उदरात परत जाऊ शकत नाही! म्हणून त्या व्यक्तीचा दुसऱ्यांदा जन्म होणारच नाही!”</span>
</div>
<div class="p">
<span class="v-num v-5">5&nbsp;</span><span class="v JN3_5" data-id="JN3_5">येशूने उत्तर दिले. “मी तुम्हांला खरे सांगतो: मनुष्याचा पाण्याने आणि आत्म्याने जन्म झाला नाही तर त्याचा देवाच्या राज्यात प्रवेश होणे शक्यच नाही.</span>
<span class="v-num v-6">6&nbsp;</span><span class="v JN3_6" data-id="JN3_6">मनुष्य मानवी आईवडिलांच्या उदरी जन्माला येतो. परंतु त्याच्या आत्मिक जीवनाचा जन्म पवित्र आत्म्यापासून होतो.</span>
<span class="v-num v-7">7&nbsp;</span><span class="v JN3_7" data-id="JN3_7">तुमचा नवीन जन्म झाला पाहिजे म्हणून मी तुम्हांला सांगितल्याबहल आश्चर्यचकित होऊ नका.</span>
<span class="v-num v-8">8&nbsp;</span><span class="v JN3_8" data-id="JN3_8">वाऱ्याला वहायला पाहिजे तिकडे तो वाहतो, वारा वाहताना तुम्हांला त्याचा आवाज ऐकू येतो. परंतु वारा कोठून येतो व कोठे जातो हे तुम्हांला कळत नाही. आत्म्यापासून जन्म पावलेल्या प्रत्थेक माणसाचे असेच असते.”</span>
</div>
<div class="p">
<span class="v-num v-9">9&nbsp;</span><span class="v JN3_9" data-id="JN3_9">निकदेम म्हणाला, “हे सारे कसे शक्य आहे?”</span>
</div>
<div class="p">
<span class="v-num v-10">10&nbsp;</span><span class="v JN3_10" data-id="JN3_10">येशू म्हणाला, “तुम्ही इस्राएलाचे प्रमुख शिक्षक आहात. तरीही तुम्हांला या गोष्टी कळत नाहीत काय?</span>
<span class="v-num v-11">11&nbsp;</span><span class="v JN3_11" data-id="JN3_11">मी तुम्हांला खरे तेच सांगतो. आम्हांला जे माहीत आहे त्याविषयी आम्ही बोलतो, जे पाहिले त्याविष्यी आम्ही सांगतो. परंतु आम्ही जे सांगतो ते तुम्ही लोक मानीत नाही.</span>
<span class="v-num v-12">12&nbsp;</span><span class="v JN3_12" data-id="JN3_12">मी तुम्हांला जगातील गोष्टीविषयी सांगितले पण तुमचा माझ्यावर विश्वास बसत नाही. मग जर मी तुम्हांला स्वर्गातील गोष्टीविषयी सांगितले तर तुम्ही विश्वास ठेवणारच नाही!</span>
<span class="v-num v-13">13&nbsp;</span><span class="v JN3_13" data-id="JN3_13">मनुष्याचा पुत्र असा एकमेव आहे जो वर स्वर्गात जेथे होता तेथे गेला आणि स्वर्गातून उतरुन खाली आला.”</span>
</div>
<div class="p">
<span class="v-num v-14">14&nbsp;</span><span class="v JN3_14" data-id="JN3_14">“मोशेने अरण्यात असताना सापाल उंच केले. मनुष्याच्या पुत्रालाही तसेच उंच केले पाहिजे.</span>
<span class="v-num v-15">15&nbsp;</span><span class="v JN3_15" data-id="JN3_15">अशासाठी की जो कोणी मनुष्याच्या पुत्रावर विश्वास ठेवतो त्याला अनंतकाळचे जीवन मिळू शकते.”</span>
</div>
<div class="p">
<span class="v-num v-16">16&nbsp;</span><span class="v JN3_16" data-id="JN3_16">होय, देवाने जगावर एवढी प्रीति केली की त्याने आपला एकुलता एक पुत्र दिला. देवाने आपला पुत्र यासाठी दिला की, जो कोणी त्याच्यावर विश्वास ठेवतो त्याचा नाश होऊ नये तर त्याला अनतंकाळचे जीवन मिळावे.</span>
<span class="v-num v-17">17&nbsp;</span><span class="v JN3_17" data-id="JN3_17">देवाने आपल्या पुत्राला जगात पाठविले. जगाचा न्याय करण्यासाठी देवाने आपला पुत्र पाठविला नाही, तर आपल्या पुत्राद्वारे जगाचे तारण व्हावे यासाठी देवाने त्याला जगात पाठविले.</span>
<span class="v-num v-18">18&nbsp;</span><span class="v JN3_18" data-id="JN3_18">जो कोणी देवाच्या पुत्रावर विश्वास ठेवतो त्याचा न्याय (दोषी ठरविले जाणे) होणार नाही. परंतु जो विश्वास ठेवीत नाही त्याचा न्याय झाल्यासारखाच आहे. कारण त्याने देवाच्या एकुलत्या एका पुत्रावर विश्वास ठेवला नाही.</span>
<span class="v-num v-19">19&nbsp;</span><span class="v JN3_19" data-id="JN3_19">ज्या वस्तुस्थितीच्या आधारे लोकांचा न्याय केला जातो ती ही जगामध्ये प्रकाश आला, परंतु लोकांना प्रकाश नको होता. त्यांना अंधार पाहिजे होता. कारण लोक वाईट कृत्ये करीत होते.</span>
<span class="v-num v-20">20&nbsp;</span><span class="v JN3_20" data-id="JN3_20">वाईट कृत्ये करणारा प्रत्येक जण प्रकाशाचा द्वेष करतो. तो प्रकाशाकडे येत नाही. कारण त्याने केलेली सर्व वाईट कृत्ये तो प्रकाश उघड करील.</span>
<span class="v-num v-21">21&nbsp;</span><span class="v JN3_21" data-id="JN3_21">परंतु जो सत्य मार्गाने चालतो तो प्रकाशाकडे वळतो. आणि त्याने केलेली कामे देवाकडून झाली होती हे तो प्रकाश दाखवून देईल.</span>
</div>
<div class="p">
<span class="v-num v-22">22&nbsp;</span><span class="v JN3_22" data-id="JN3_22">त्यानंतर येशू आणि त्याचे शिष्य यहूदीया प्रांतात गेले. तेथे येशू आपल्या शिष्यांसह राहिला आणि लोकांचे बाप्तिस्मे केले.</span>
<span class="v-num v-23">23&nbsp;</span><span class="v JN3_23" data-id="JN3_23">योहान हा एनोन गावात लोकांचा बाप्तिस्मा करीत असे. एनोन गाव शालिमनगराजवळ आहे. तेथे भरपूर पाणी असल्याने योहान लोकांचा बाप्तिस्मा तेथे करीत असे. बाप्तिस्मा करून घेण्यासाठी लोक तेथे येत असत.</span>
<span class="v-num v-24">24&nbsp;</span><span class="v JN3_24" data-id="JN3_24">(योहान तुरुंगात जाण्याच्या अगोदर हे घडले.)</span>
</div>
<div class="p">
<span class="v-num v-25">25&nbsp;</span><span class="v JN3_25" data-id="JN3_25">योहानाच्या काही शिष्यांचा दुसऱ्या यहूदी लोकांशी वादविवाद झाला. नियमशास्रात सांगितलेल्या शुद्धीकरणाच्या विधीविषयी ते वाद घालीत होते.</span>
<span class="v-num v-26">26&nbsp;</span><span class="v JN3_26" data-id="JN3_26">म्हणून ते शिष्य योहानाकडे आले व म्हणाले, रब्बी, यार्देन नदीच्या पलीकडे जो मनुष्य तुमच्याबरोबर होता तो आठवतो? तुम्ही त्याच्याविषयी साक्ष देखील दिली. तो मनुष्य लोकांना बाप्तिस्मा देत आहे, व पुष्कळजण त्याच्याकडे जात आहेत.</span>
</div>
<div class="p">
<span class="v-num v-27">27&nbsp;</span><span class="v JN3_27" data-id="JN3_27">योहानाने उतर दिले, “देव जे देतो तेच माणसाला मिळते.</span>
<span class="v-num v-28">28&nbsp;</span><span class="v JN3_28" data-id="JN3_28">मी हे सांगताना तुम्ही स्वतःच ऐकले आहे की, ‘मी ख्रिस्त नाही. त्याच्याकरित मार्ग तयार करण्यासाठी देवाने ज्याला पुढे पाठविले तो मी आहे’.</span>
<span class="v-num v-29">29&nbsp;</span><span class="v JN3_29" data-id="JN3_29">ज्याला वधू असते तो वर असतो, वराला मदत करणारा वराचा मित्र वराची वाट पाहतो आणि वेगळया आवाजामुळे त्याच्या येण्याची चाहूल लागते काय, ते कान देऊन ऐकतो. वराची वाणी आली म्हणजे त्याच्या मित्राला आनंद होतो. तसाच आनंद मला वाटत आहे. आणि माझ्या आनंदाची वेळ आता आलेली आहे.</span>
<span class="v-num v-30">30&nbsp;</span><span class="v JN3_30" data-id="JN3_30">तो महान व्हावा आणि मी लहान व्हावे हे योग्यच आहे.”</span>
</div>
<div class="p">
<span class="v-num v-31">31&nbsp;</span><span class="v JN3_31" data-id="JN3_31">“जो (येशू) वरुन येतो तो इतर सर्वांहून थोर आहे. जो मनुष्य या जगापासून आला आहे तो जगाचा आहे. तो जगातल्याच गोष्टीविषयी बोलतो, परंतु जो स्वर्गातून आला तो (येशू) इतर लोकांहून थोर आहे.</span>
<span class="v-num v-32">32&nbsp;</span><span class="v JN3_32" data-id="JN3_32">त्याने जे ऐकले व पाहिले त्याविषयी सांगतो. परंतु तो सांगातो त्या गोष्टी कोणी स्वीकारीत नाहीत.</span>
<span class="v-num v-33">33&nbsp;</span><span class="v JN3_33" data-id="JN3_33">तो (येशू) जे सांगतो ते मान्य करणारा माणूस, देव सत्य आहे याचा पुरावाच देतो.</span>
<span class="v-num v-34">34&nbsp;</span><span class="v JN3_34" data-id="JN3_34">देवाने त्याला (येशूला) पाठविले. आणि देव सांगतो त्याच गोष्टीविषयी तो सांगतो. कारण देव त्याला आत्म्याने पूर्णपणे भरतो.</span>
<span class="v-num v-35">35&nbsp;</span><span class="v JN3_35" data-id="JN3_35">पिता पुत्रावर प्रीति करतो, पित्याने सर्व गोष्टींवरील अधिकार पुत्राला दिलेला आहे.</span>
<span class="v-num v-36">36&nbsp;</span><span class="v JN3_36" data-id="JN3_36">जो कोणी पुत्रावर विश्वास ठेवतो त्याला अनंतकाळचे जीवन मिळते, पंरतु जो पुत्राची आज्ञा पाळीत नाही त्याला अनंतकाळचे जीवन कधीही मिळणार नाही. उलट देवाचा क्रोध त्याच्यावर राहतो.”</span>
</div>

</div>
<footer><nav>
<a class="prev" href="JN2.html"></a>
<a class="home" href="index.html"></a>
<a class="next" href="JN4.html"></a>
</nav></footer>
</body>
</html>