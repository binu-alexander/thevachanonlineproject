<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Exodus undefined (wbtc)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<header><nav>
<a class="name" href="EX.html">Marathi: Easy to Read Bible</a><a class="location" href="EX.html">निर्गम 14</a><a class="prev" href="EX13.html"></a>
<a class="home" href="index.html"></a>
<a class="next" href="EX15.html"></a>
</nav></header>
<div class="section chapter EX14 mar_wbtc mar" dir="ltr" lang="mar" data-id="EX14" data-nextid="EX15" data-previd="EX13">
<div class="c">14</div>
<div class="p">
<span class="v-num v-1">1&nbsp;</span><span class="v EX14_1" data-id="EX14_1">नंतर परमेश्वर मोशेला म्हणाला,</span>
<span class="v-num v-2">2&nbsp;</span><span class="v EX14_2" data-id="EX14_2">“इस्राएल लोकांना असे सांग की, तुम्ही मागे फिरून मिग्दोल व (तांबडा) समुद्र यांच्यामध्ये व बालसफोना जवळ असलेल्या पी-हहीरोथ येथे तळ देऊन रात्री मुक्काम करावा.</span>
<span class="v-num v-3">3&nbsp;</span><span class="v EX14_3" data-id="EX14_3">त्यामुळे इस्राएल लोक रानात वाट चुकले आहेत व गोंधळल्यामुळे राहण्यासाठी त्यांना जागा सापडत नाही असे फारोला वाटेल.</span>
<span class="v-num v-4">4&nbsp;</span><span class="v EX14_4" data-id="EX14_4">मी फारोचे मन कठीण करीन व तो तुमचा पाठलाग करील परंतु मी फारो व त्याची सेना यांचा पराभव करून गौरवशाली होईन मग मिसरच्या लोकांना समजेल की मी परमेश्वर आहे.” तेव्हा इस्राएल लोकांनी देवाच्या आज्ञेप्रमाणे केले.</span>
</div>
<div class="p">
<span class="v-num v-5">5&nbsp;</span><span class="v EX14_5" data-id="EX14_5">इस्राएल लोक निसटून गेल्याचे फारोला समजले तेव्हा तो व त्याचे अधिकारी यांचे विचार बदलले व आपण हे काय केले असे त्यांना वाटले. फारो म्हणाला, “आपण इस्राएली लोकांना आपल्या हातून पळून का जाऊ दिले? आता आपण आपल्या गुलामांना मुकलो आहोत!”</span>
</div>
<div class="p">
<span class="v-num v-6">6&nbsp;</span><span class="v EX14_6" data-id="EX14_6">तेव्हा फारोने आपला रथ तयार करण्यास सांगितले आणि आपल्या लोकांना घेऊन तो निघाला.</span>
<span class="v-num v-7">7&nbsp;</span><span class="v EX14_7" data-id="EX14_7">त्याने सहाशे उत्तम योद्धे व सर्व रथ आपल्या बरोबर घेतले. प्रत्येक रथात एक अधिकारी होता.</span>
<span class="v-num v-8">8&nbsp;</span><span class="v EX14_8" data-id="EX14_8">इस्राएल लोक तर मिसरहून मोठ्या अवसानाने चालले होते, परंतु परमेश्वराने फारोचे मन कठीण केले आणि त्याने इस्राएल लोकांचा पाठलाग केला.</span>
</div>
<div class="p">
<span class="v-num v-9">9&nbsp;</span><span class="v EX14_9" data-id="EX14_9">मिसरच्या लष्करात पुष्कळ घोडेस्वार व रथ होते. त्यांनी इस्राएल लोकांचा पाठलाग करुन इस्राएलींनी लाल समुद्र व बालसफोनाच्या दरम्यान पीहहीरोथ येथे तळ दिला होता तेथे त्यांना गाठले.</span>
</div>
<div class="p">
<span class="v-num v-10">10&nbsp;</span><span class="v EX14_10" data-id="EX14_10">फारो व त्याचे सैन्य आपणाकडे येताना इस्राएल लोकांनी पाहिले, तेव्हा ते अतिशय घाबरले; आणि मदतीसाठी ते परमेश्वराचा धावा करु लागले.</span>
<span class="v-num v-11">11&nbsp;</span><span class="v EX14_11" data-id="EX14_11">ते मोशेला म्हणाले, “तू आम्हाला मिसरमधून येथे रानात मरावयास का आणले? आम्ही शांतीने मिसरमध्ये मरण पावलो असतो आणि आमच्या कबरांसाठी तेथे भरपूर जागा होती;</span>
<span class="v-num v-12">12&nbsp;</span><span class="v EX14_12" data-id="EX14_12">असे होईल हे आम्ही तुला सांगितले होते! मिसरमध्ये आम्ही म्हणालो, ‘आमची चिंता करु नकोस; आम्ही येथेच राहून मिसरच्या लोकांची सेवाचाकरी करु;’ मिसरामधून येथे रानात येऊन मरण्यापेक्षा, आम्ही मिसरमध्ये गुलाम म्हणून राहिलो असतो तर बरे झाले असते.”</span>
</div>
<div class="p">
<span class="v-num v-13">13&nbsp;</span><span class="v EX14_13" data-id="EX14_13">परंतु मोशेने उत्तर दिले, “भिऊ नका! स्थित उभे राहा आणि परमेश्वर आज तुम्हाला वाचवील ते पाहा. आजच्या दिवसानंतर हे मिसरचे लोक तुम्हाला पुन्हा कधीही दिसणार नाहीत.</span>
<span class="v-num v-14">14&nbsp;</span><span class="v EX14_14" data-id="EX14_14">शांत राहण्यावाचून तुम्हाला काहीच करावे लागणार नाही. परमेश्वर तुमच्याकरिता त्यांच्याशी लढेल.”</span>
</div>
<div class="p">
<span class="v-num v-15">15&nbsp;</span><span class="v EX14_15" data-id="EX14_15">मग परमेश्वर मोशेला म्हणाला, “तुला माझा धावा करण्याची काही गरज नाही! इस्राएल लोकांना पुढे चालण्याची आज्ञा कर.</span>
<span class="v-num v-16">16&nbsp;</span><span class="v EX14_16" data-id="EX14_16">तांबड्या समुद्रावर तुझ्या हातातली काठी उगार म्हणजे समुद्राचे दोन भाग होतील आणि इस्राएल लोक भर समुद्रातील कोरड्या भूमीवरून चालत जाऊन समुद्र ओलांडतील.</span>
<span class="v-num v-17">17&nbsp;</span><span class="v EX14_17" data-id="EX14_17">मी मिसरच्या लोकांची मने कठीण केली आहेत म्हणून ते तुमचा पाठलाग करतील. परंतु फारो व त्याचे सर्व सैन्य, घोडेस्वार व रथ यांच्यापेक्षा मी अधिक सामर्थ्यवान आहे, असे माझे महात्म्य मी तुम्हाला दाखवून देईन.</span>
<span class="v-num v-18">18&nbsp;</span><span class="v EX14_18" data-id="EX14_18">मग मिसरच्या लोकांना समजेल की मी गौरवशाली परमेश्वर आहे, फारो व त्याच्या घोडेस्वारांचा व रथांचा पराभव केल्यावर मिसरचे लोक मला मान देतील.”</span>
</div>
<div class="p">
<span class="v-num v-19">19&nbsp;</span><span class="v EX14_19" data-id="EX14_19">इस्राएल लोकांना घेऊन जाण्यासाठी नेहमीप्रमाणे त्यांच्या पुढे चालणारा परमेश्वराचा दूत इस्राएल लोकांच्या मागे जाऊन उभा राहिला, तेव्हा तो उंच मेघस्तंभ इस्राएल लोकांच्या आघाडीवरून त्यांच्या पिछाडीस गेला.</span>
<span class="v-num v-20">20&nbsp;</span><span class="v EX14_20" data-id="EX14_20">अशा रीतीने तो उंच ढग मिसरचे लोक व इस्राएल लोक यांच्यामध्ये उभा राहिला; तेव्हा इस्राएल लोकांना प्रकाश मिळाला परंतु मिसरच्या लोकांभोंवती अंधार राहिला; त्यामुळे त्या रात्री मिसरचे लोक इस्राएल लोकांना गाठण्यासाठी जराही त्यांच्या जवळ जाऊ शकले नाहीत.</span>
</div>
<div class="p">
<span class="v-num v-21">21&nbsp;</span><span class="v EX14_21" data-id="EX14_21">मग मोशेने तांबड्या समुद्रावर आपला हात उगारला व परमेश्वराने पूर्वेकडून जोराचा वारा वाहावयास लाविला. तो रात्रभर वाहिला. तेव्हा समुद्र दुभंगला आणि त्यातील मार्ग वाऱ्यामुळे सुकून कोरडा झाला.</span>
<span class="v-num v-22">22&nbsp;</span><span class="v EX14_22" data-id="EX14_22">आणि इस्राएल लोक कोरड्या वाटेवरून भर समुद्रातून पार गेले. समुद्राचे पाणी त्यांच्या उजव्या व डाव्या बाजूला भिंती सारखे उभे राहिले.</span>
<span class="v-num v-23">23&nbsp;</span><span class="v EX14_23" data-id="EX14_23">त्यानंतर फारोचे सर्व घोडे, रथ व स्वार यांनी समुद्रातून इस्राएल लोकांचा पाठलाग केला.</span>
<span class="v-num v-24">24&nbsp;</span><span class="v EX14_24" data-id="EX14_24">तेव्हा त्या दिवशी भल्या पहाटे परमेश्वराने मेघस्तंभातून व अग्नीस्तंभातून खाली मिसरच्या सैन्याकडे पाहिले आणि त्यांचा गोंधळ उडवून त्यांचा पराभव केला.</span>
<span class="v-num v-25">25&nbsp;</span><span class="v EX14_25" data-id="EX14_25">रथांची चाके रुतल्यामुळे रथावर ताबा ठेवणे मिसरच्या लोकांना कठीण झाले; तेव्हा ते मोठ्याने ओरडून म्हणाले, “आपण येथून लवकर निघून जाऊ या! कारण परमेश्वर इस्राएलच्या बाजूने आम्हाविरुद्ध लढत आहे.”</span>
</div>
<div class="p">
<span class="v-num v-26">26&nbsp;</span><span class="v EX14_26" data-id="EX14_26">नंतर परमेश्वर मोशेला म्हणाला, “तुझा हात समुद्रावर उगार म्हणजे भिंतीसारखे उभे राहिलेले पाणी खाली पडून एकत्र होईल व ते फारोचे घोडे, रथ व स्वार यांना बुडवून टाकील.”</span>
</div>
<div class="p">
<span class="v-num v-27">27&nbsp;</span><span class="v EX14_27" data-id="EX14_27">म्हणून दिवस उजाडण्याच्या आत मोशेने आपला हात समुद्रावर उगारला तेव्हा पाणी पहिल्यासारखे समान पातळीवर आले; तेव्हा मिसरच्या लोकांनी पळून जाण्याचा प्रयत्न केला परंतु परमेश्वराने त्यांना पाण्यात बुडवून टाकले.</span>
<span class="v-num v-28">28&nbsp;</span><span class="v EX14_28" data-id="EX14_28">पाणी पूर्ववत झाले व त्याने घोडे, रथ व स्वारांना गडप केले आणि इस्राएल लोकांचा पाठलाग करणाऱ्या सर्व सैन्याचा नाश झाला, त्यातले कोणीही वाचले नाही.</span>
</div>
<div class="p">
<span class="v-num v-29">29&nbsp;</span><span class="v EX14_29" data-id="EX14_29">परंतु इस्राएली लोक कोरड्या भूमिवरुन भरसमुद्र ओलांडून पार गेले. ते पाणी त्यांच्या उजव्या व डाव्या हाताला भिंतीप्रमाणे उभे राहिले.</span>
<span class="v-num v-30">30&nbsp;</span><span class="v EX14_30" data-id="EX14_30">तेव्हा अशा रीतीने त्या दिवशी परमेश्वराने मिसरच्या लोकांपासून इस्राएल लोकांना वाचविले व त्यांनी ताबड्या समुद्राच्या किनाऱ्यावर मिसरच्या लोकांची प्रेते पडलेली पाहिली.</span>
<span class="v-num v-31">31&nbsp;</span><span class="v EX14_31" data-id="EX14_31">तसेच परमेश्वराने आपल्या महान सामर्थ्याने मिसरच्या लोकांचा पराभव केला तेही त्यांनी पाहिले; तेव्हा त्यांनी परमेश्वराचे भय धरले आणि त्यांनी त्याच्यावर व त्याचा सेवक मोशे याच्यावरही विश्वास ठेवला.</span>
</div>

</div>
<footer><nav>
<a class="prev" href="EX13.html"></a>
<a class="home" href="index.html"></a>
<a class="next" href="EX15.html"></a>
</nav></footer>
</body>
</html>