<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>The Revelation to John undefined (wbtc)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<header><nav>
<a class="name" href="RV.html">Marathi: Easy to Read Bible</a><a class="location" href="RV.html">योहानाला झालेले प्रकटीकरण 20</a><a class="prev" href="RV19.html"></a>
<a class="home" href="index.html"></a>
<a class="next" href="RV21.html"></a>
</nav></header>
<div class="section chapter RV20 mar_wbtc mar" dir="ltr" lang="mar" data-id="RV20" data-nextid="RV21" data-previd="RV19">
<div class="c">20</div>
<div class="p">
<span class="v-num v-1">1&nbsp;</span><span class="v RV20_1" data-id="RV20_1">आणि मी एक देवदूत स्वर्गातून खाली येताना पाहिला. त्याच्या हातात खोल बोगद्याची किल्ली आणि एक मोठा साखळदंड होता.</span>
<span class="v-num v-2">2&nbsp;</span><span class="v RV20_2" data-id="RV20_2">त्या देवदूताने त्या जुनाट अजगराला म्हणजे सैतानाला धरले आणि एक हजार वर्षासाठी साखळदंडाने बांधून ठेवले.</span>
<span class="v-num v-3">3&nbsp;</span><span class="v RV20_3" data-id="RV20_3">त्याने एक हजार वर्षे पुरी होईपर्यंत राष्ट्रांना आणखी फसवू नये, म्हणून त्या देवदूताने त्याला खोल बोगद्यात टाकून दिले. आणि त्या दाराला कुलूप लावून शिक्का मारला. त्या काळांनंतर पुन्हा थोडा काळ त्याला मोकळे सोडण्यात येणार होते.</span>
</div>
<div class="p">
<span class="v-num v-4">4&nbsp;</span><span class="v RV20_4" data-id="RV20_4">नंतर ज्यांच्यावर लोक बसलेले आहेत, अशी काही सिंहासने मी पाहिली. या लोकांना न्यायनिवाडा करण्याचा अधिकार देण्यात आला होता आणि येशूबाबतच्या सत्याविषयी साक्ष दिल्यामुळे व प्रभु देवाच्या संदेशामुळे ज्या लोकांना जिवे मारण्यात आले, त्यांचे आत्मे मी पाहिले. त्या लोकांनी श्र्वापदाची अथवा त्याच्या मूर्तीची उपासना केली नव्हती, आणि त्यांच्या कपाळावर किंवा हातावर त्या जनावराचा शिक्का मारलेला नव्हता. ते परत जिवंत झाले. आणि त्यांनी ख्रिस्ताबरोबर एक हजार वर्षे राज्य केले.</span>
<span class="v-num v-5">5&nbsp;</span><span class="v RV20_5" data-id="RV20_5">(इतर जे मेले होते, ते एक हजार वर्षे पुरी होईपर्यंत परत जिवंत झाले नाही) जे पाहिले पुनरुत्थान ते हेच होय.</span>
<span class="v-num v-6">6&nbsp;</span><span class="v RV20_6" data-id="RV20_6">ज्याला पहिल्या पुनरुत्थानात भाग आहे, तो धन्य! त्या लोकांवर दुसऱ्या मरणाची सत्ता चालणार नाही; उलट ते लोक देवाचे आणि ख्रिस्ताचे याजक होतील; आणि ते त्याच्याबरोबर एक हजार वर्षे राज्य करतील.</span>
</div>
<div class="p">
<span class="v-num v-7">7&nbsp;</span><span class="v RV20_7" data-id="RV20_7">नंतर, जेव्हा एक हजार वर्षे संपतील, तेव्हा सैतानाला त्याच्या तुरुंगवासातून सोडण्यात येईल.</span>
<span class="v-num v-8">8&nbsp;</span><span class="v RV20_8" data-id="RV20_8">आणि जगाच्या चारही कोपऱ्यात पसरलेल्या राष्ट्रांना फसविण्यासाठी सैतान बंदीवासातून बाहेर पडेल. त्याने फसवून गोग व मागेग यांना लढाईसाठी एकत्र आणले. त्यांची संख्या सागराच्या वाळूच्या संख्येइतकी आहे.</span>
</div>
<div class="p">
<span class="v-num v-9">9&nbsp;</span><span class="v RV20_9" data-id="RV20_9">ते सैतानाचे सैनिक जगाच्या एका टोकापासून दुसऱ्या टोकापर्यंत चाल करुन आले आणि त्यांनी देवाच्या लोकांच्या छावणीला व प्रिय नगराला वेढा दिला. परंतु स्वर्गातून अग्नि खाली उतरला आणि त्यांना जाळून त्यांची राख केली.</span>
<span class="v-num v-10">10&nbsp;</span><span class="v RV20_10" data-id="RV20_10">मग ज्याने त्यांना फसविले होते, त्याला त्या धगधगत्या सरोवरामध्ये, श्र्वापद आणि खोटा संदेष्टा यांना टाकले होते त्या गंधकाच्या तळ्यात टाकण्यात येईल. आणि त्यांना अनंतकाळ रात्रंदिवस पीडा होत राहील.</span>
</div>
<div class="p">
<span class="v-num v-11">11&nbsp;</span><span class="v RV20_11" data-id="RV20_11">नंतर एक मोठे पांढरे सिंहासन आणि त्याच्यावर जो बसला होता. त्याला मी पाहिले. त्याच्या समोरुन पृथ्वी आणि आकाश ही पळून गेली. आणि त्याच्यासाठी कोठेच जागा नव्हती.</span>
<span class="v-num v-12">12&nbsp;</span><span class="v RV20_12" data-id="RV20_12">नंतर मेलेले लहानथोर लोक सिंहासनासमोर उभे राहिलेले मी पाहिले. अनेक पुस्तके उघडलेली होती. आणि आणखी एक, म्हणजे जीवनी पुस्तक उघडले होते. आणि त्या पुस्तकात लिहिलेल्या त्या मेलेल्या लोकांच्या कृतीप्रमाणे त्यांचा न्यायनिवाडा करण्यात आला.</span>
</div>
<div class="p">
<span class="v-num v-13">13&nbsp;</span><span class="v RV20_13" data-id="RV20_13">सागराने आपल्यामधील मेलेले लोक बाहेर सोडून दिले. तसेच मरण आणि अधोलोक यांनी आपल्यामधील मेलेले लोक सोडून दिले. आणि प्रत्येक मनुष्याचा न्याय ज्याच्या त्याच्या कृत्यानुसार करण्यात आला.</span>
<span class="v-num v-14">14&nbsp;</span><span class="v RV20_14" data-id="RV20_14">नंतर मरण व अधोलोक यांना अग्नीच्या तळ्यात टाकण्यात आले. हे अग्नीचे तळे म्हणजे दुसरे मरण होय.</span>
<span class="v-num v-15">15&nbsp;</span><span class="v RV20_15" data-id="RV20_15">आणि जर कोणाचे नाव जीवनी पुस्तकात सापडले नाही, तर त्याला अग्नीच्या तळ्यात टाकण्यात येत होते.</span>
</div>

</div>
<footer><nav>
<a class="prev" href="RV19.html"></a>
<a class="home" href="index.html"></a>
<a class="next" href="RV21.html"></a>
</nav></footer>
</body>
</html>