<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Leviticus undefined (wbtc)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<header><nav>
<a class="name" href="LV.html">Marathi: Easy to Read Bible</a><a class="location" href="LV.html">लेवीय 22</a><a class="prev" href="LV21.html"></a>
<a class="home" href="index.html"></a>
<a class="next" href="LV23.html"></a>
</nav></header>
<div class="section chapter LV22 mar_wbtc mar" dir="ltr" lang="mar" data-id="LV22" data-nextid="LV23" data-previd="LV21">
<div class="c">22</div>
<div class="p">
<span class="v-num v-1">1&nbsp;</span><span class="v LV22_1" data-id="LV22_1">परमेश्वर मोशेला म्हणाला,</span>
<span class="v-num v-2">2&nbsp;</span><span class="v LV22_2" data-id="LV22_2">“अहरोन व त्याचे मुलगे ह्यांना सांग की इस्राएल लोक ज्या वस्तू मला समर्पण करतात त्या पवित्र होतात; त्या माझ्या आहेत; म्हणून त्या याजकांनी घेऊ नयेत; त्या पवित्र वस्तू घेऊन जर तुम्ही वापरल्या तर तुम्ही माझा मान न राखता-माझे भय न धरता-माझ्या नांवाला कलंक लावाल. मी परमेश्वर आहे!</span>
<span class="v-num v-3">3&nbsp;</span><span class="v LV22_3" data-id="LV22_3">तुझ्या वंशजापैकी कोणी जर त्या पवित्र वस्तूना हात लावील, तर तो अपवित्र ठरेल; त्याला मजसमोरुन दूर करावे! इस्राएल लोकांनी त्या वस्तू मला अर्पण केल्या आहेत. मी परमेश्वर आहे.</span>
</div>
<div class="p">
<span class="v-num v-4">4&nbsp;</span><span class="v LV22_4" data-id="LV22_4">“अहरोनाच्या वंशापैकी कोणी महारोगी किंवा स्त्राव होणारा असला तर त्याने शुद्ध होईपर्यंत पवित्र केलेले पदार्थ खाऊ नयेत. हा नियम अशुद्ध झालेल्या प्रत्येक याजकाला लागू आहे. प्रेताला स्पर्श केल्यामुळे किंवा वीर्यपातामुळे अशुद्ध झालेला माणूस,</span>
<span class="v-num v-5">5&nbsp;</span><span class="v LV22_5" data-id="LV22_5">किंवा जमिनीवर सरपटणाऱ्या कोणत्याही अशुद्ध प्राण्याला स्पर्श केल्यामुळे किंवा कोणत्याही इतर कारणामुळे अशुद्ध झालेल्या माणसास स्पर्श केल्यामुळे याजक अशुद्ध होईल.</span>
<span class="v-num v-6">6&nbsp;</span><span class="v LV22_6" data-id="LV22_6">याजकाने अशा कोणालाही स्पर्श केला तर त्याने संध्याकाळपर्यंत अशुद्ध राहावे. त्याने पवित्र पदार्थ खाऊ नयेत; त्याने पाण्याने स्नान केले तरी पवित्र पदार्थ खाऊं नयेत.</span>
<span class="v-num v-7">7&nbsp;</span><span class="v LV22_7" data-id="LV22_7">सूर्य मावळल्यावरच तो माणूस शुद्ध ठरेल; त्यानंतर त्याने पवित्र पदार्थ खावे; कारण ते त्याचे अन्न आहे.</span>
</div>
<div class="p">
<span class="v-num v-8">8&nbsp;</span><span class="v LV22_8" data-id="LV22_8">“आपोआप मेलेल्या किंवा जंगली जनावरांनी मारुन टाकलेल्या जनावराचे मांस याजकाने खाऊं नये, जर तो ते खाईल तर तो अशुद्ध होईल; मी परमेश्वर आहे!</span>
</div>
<div class="p">
<span class="v-num v-9">9&nbsp;</span><span class="v LV22_9" data-id="LV22_9">“त्यांनी माझी आज्ञा पाळावी व पवित्र पदार्थ अपवित्र होणार नाहीत याची काळजी घ्यावी; तो ते घेतील तर आज्ञाभंगाच्या पापामुळे ते मरणार नाहीत. मी परमेश्वराने त्यांना ह्या पवित्र कामासाठी वेगळे केले आहे.</span>
<span class="v-num v-10">10&nbsp;</span><span class="v LV22_10" data-id="LV22_10">फकत याजकाच्या कुटुंबातील लोकांनी पवित्र अन्न खावे; त्याच्याकडील पाहुण्याने किंवा त्या याजकाने कामाला लावलेल्या मजुराने पवित्र अन्न खाऊ नये;</span>
<span class="v-num v-11">11&nbsp;</span><span class="v LV22_11" data-id="LV22_11">परंतु याजकाने स्वतःचे पैसे देऊन एखादा गुलाम विकत घेतला असेल तर त्या गुलामाने व याजकाच्या घरात जन्मलेल्या त्याच्या मुलाबाळांनी त्या पवित्र अन्नातून खावे.</span>
<span class="v-num v-12">12&nbsp;</span><span class="v LV22_12" data-id="LV22_12">याजकाच्या मुलीने याजक वंशाच्या बाहेरच्या माणसाबरोबर लग्न केले असेल तर तिने पवित्र पदार्थ खाऊ नयेत.</span>
<span class="v-num v-13">13&nbsp;</span><span class="v LV22_13" data-id="LV22_13">याजकाची मुलगी विधवा झाली असेल किंवा तिच्या नवऱ्याने तिला सोडून दिले असेल, तिला एकही मूल झालेले नसेल व परत ती तरुणपणी होती तशीच आपल्या बापाच्या घरी राहात असेल तर मग आपल्या बापाच्या म्हणजे याजकाच्या घरातील पवित्र अन्नातून तिने खावे, परंतु याजकाच्या घरचे पवित्र अन्न फक्त त्याच्या कुटुंबातील लोकांनीच खावे.</span>
</div>
<div class="p">
<span class="v-num v-14">14&nbsp;</span><span class="v LV22_14" data-id="LV22_14">“एखाद्याने चुकून पवित्र पदार्थ खाल्ला तर त्याने त्या खाल्लेल्या पदार्थाइतकी व त्या पदार्थाच्या पाचव्या हिश्श्याइतकी किंमत भरपाई म्हणून त्यात घालून याजकास द्यावी.</span>
</div>
<div class="p">
<span class="v-num v-15">15&nbsp;</span><span class="v LV22_15" data-id="LV22_15">“इस्राएल लोक परमेश्वराला अर्पणे देतात तेव्हा ती अर्पणे पवित्र होतात, म्हणून ती पवित्र अर्पणे याजकाने अपवित्र करु नयेत;</span>
<span class="v-num v-16">16&nbsp;</span><span class="v LV22_16" data-id="LV22_16">जर याजकांनी त्यांना पवित्र अर्पणे खाण्याची परवानगी दिली तर ते स्वतःवर अपराध ओढवून घेतील. आणि त्या अपराधाबद्दल त्यांना पैसे भरावे लागतील. मी परमेश्वर त्यांना पवित्र करणारा आहे!”</span>
</div>
<div class="p">
<span class="v-num v-17">17&nbsp;</span><span class="v LV22_17" data-id="LV22_17">मग परमेश्वर मोशेला म्हणाला,</span>
<span class="v-num v-18">18&nbsp;</span><span class="v LV22_18" data-id="LV22_18">“अहरोन, त्याचे मुलगे व सर्व इस्राएल लोक ह्यांना सांग की तुम्हांइस्राएल लोकांपैकी किंवा तुम्हांमध्ये राहाणाऱ्या उपरी लोकांपैकी कोणाला आपल्या नवसाचा किंवा काही विशेष कारणासाठी स्वखुषीचा परमेश्वरासाठी यज्ञबली अर्पावयाचा असेल,</span>
<span class="v-num v-19-20">19-20&nbsp;</span><span class="v LV22_19-20" data-id="LV22_19-20">व तो गुरे, मेंढरे किंवा बकरे ह्यापैकी असेल तर तो त्यांच्यातील नर असावा, व त्याच्यात काहीही दोष नसावा! परंतु दोष असलेली कोणतीही अर्पणे तू स्वीकारु नये; त्या अर्पणामुळे मला संतोष होणार नाही!</span>
</div>
<div class="p">
<span class="v-num v-21">21&nbsp;</span><span class="v LV22_21" data-id="LV22_21">“एखाद्या माणसाला आपला नवस फेडण्यासाठी किंवा खुषीच्या अर्पणासाठी परमेश्वराला गुरांढोरातून किंवा शेरडांमेंढरातून शांत्यर्पण करावयाचे असेल तर ते दोषहीन असावे म्हणजे ते मान्य होईल.</span>
<span class="v-num v-22">22&nbsp;</span><span class="v LV22_22" data-id="LV22_22">आंधळा, हाड मोडलेला, लुळा, वाहती जखम असलेला किंवा अंगवार मस, चाई, खरुज असा त्वचेचा रोग असलेला असा कोणताही प्राणी परमेश्वराला अर्पू नये, किंवा परमेश्वराकरिता वेदीवर त्याचा अर्पण म्हणून होम करु नये.</span>
</div>
<div class="p">
<span class="v-num v-23">23&nbsp;</span><span class="v LV22_23" data-id="LV22_23">“गोऱ्हा किंवा मेंढा ह्याचा एखादा पाय आखुड-पूर्णपणे न वाढलेला किंवा प्रमाणाबाहेर लांब असेल तर तो खुषीच्या अर्पणाकरिता चालेल, पण नवस फेडण्याकरिता त्याचा स्वीकार होणार नाही.</span>
</div>
<div class="p">
<span class="v-num v-24">24&nbsp;</span><span class="v LV22_24" data-id="LV22_24">“ज्याचे अंड ठेचलेले, चिरडलेले किंवा फाटलेले असेल असा प्राणी परमेश्वराला अर्पण करु नये अशा गोष्टी तुम्ही तुमच्या देशात करु नयेत.</span>
</div>
<div class="p">
<span class="v-num v-25">25&nbsp;</span><span class="v LV22_25" data-id="LV22_25">“परमेश्वराला अर्पण करण्यासाठी म्हणून कोणतेही प्राणी तुम्ही विदेशी लोकांकडून घेऊ नये कारण त्या प्राण्यांना काही इजा झालेली असेल किंवा त्यांच्यात काही दोष असेल तर; ते प्राणी स्वीकारले जाणार नाहीत!”</span>
</div>
<div class="p">
<span class="v-num v-26">26&nbsp;</span><span class="v LV22_26" data-id="LV22_26">परमेश्वर मोशेला म्हणाला,</span>
<span class="v-num v-27">27&nbsp;</span><span class="v LV22_27" data-id="LV22_27">“वासरु, कोकरु किंवा करडू जन्मल्यावर सात दिवस त्याच्या आईजवळ असले पाहिजे; आठव्या दिवशी व त्यानंतर ते परमेश्वराला अर्पण म्हणून अर्पण करण्यासाठी स्वीकारावयास योग्य ठरेल.</span>
<span class="v-num v-28">28&nbsp;</span><span class="v LV22_28" data-id="LV22_28">परंतु गाय व तिचे वासरु, मेंढी व तिचे कोकरु ह्या प्रमाणे एखादा प्राणी व त्याची आई ह्यांचा एकाच दिवशी वध करु नये.</span>
</div>
<div class="p">
<span class="v-num v-29">29&nbsp;</span><span class="v LV22_29" data-id="LV22_29">“परमेश्वराकरिता तुम्हाला उपकारस्तुतीचा यज्ञबली अर्पावयाचा असल्यास तो देवाला संतोष देईल अशाप्रकारे तुम्ही अर्पावा.</span>
<span class="v-num v-30">30&nbsp;</span><span class="v LV22_30" data-id="LV22_30">अर्पण केलेल्या पशूचे मांस त्याच दिवशी तुम्ही खाऊन टाकावे; त्यातील काहीही दुसऱ्या दिवशी सकाळपर्यंत शिल्लक ठेवू नये. मी परमेश्वर आहे!</span>
</div>
<div class="p">
<span class="v-num v-31">31&nbsp;</span><span class="v LV22_31" data-id="LV22_31">“तुम्ही माझ्या आज्ञांची आठवण ठेवून त्या पाळाव्या; मी परमेश्वर आहे!</span>
<span class="v-num v-32">32&nbsp;</span><span class="v LV22_32" data-id="LV22_32">माझ्या पवित्र नांवाचा मान राखावा-माझे भय धरावे! इस्राएल लोकांमध्ये मला पवित्र मानण्यात येईल; मी तुम्हाला माझे पवित्र लोक केले आहे मी परमेश्वर आहे!</span>
<span class="v-num v-33">33&nbsp;</span><span class="v LV22_33" data-id="LV22_33">मी तुम्हाला मिसर देशातून बाहेर आणले, आणि मी तुमचा देव झालो, मी परेशवर आहे!”</span>
</div>

</div>
<footer><nav>
<a class="prev" href="LV21.html"></a>
<a class="home" href="index.html"></a>
<a class="next" href="LV23.html"></a>
</nav></footer>
</body>
</html>