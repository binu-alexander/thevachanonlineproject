<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>The Letter from James undefined (wbtc)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<header><nav>
<a class="name" href="JM.html">Marathi: Easy to Read Bible</a><a class="location" href="JM.html">याकोबाचें पत्र 2</a><a class="prev" href="JM1.html"></a>
<a class="home" href="index.html"></a>
<a class="next" href="JM3.html"></a>
</nav></header>
<div class="section chapter JM2 mar_wbtc mar" dir="ltr" lang="mar" data-id="JM2" data-nextid="JM3" data-previd="JM1">
<div class="c">2</div>
<div class="p">
<span class="v-num v-1">1&nbsp;</span><span class="v JM2_1" data-id="JM2_1">माझ्या बंधूंनो, गौरवी प्रभु येसू ख्रिस्तावरील विश्वासाची व पक्षपातीपणाची सांगड घालू नका.</span>
<span class="v-num v-2">2&nbsp;</span><span class="v JM2_2" data-id="JM2_2">समजा एक मनुष्य सोन्याची अंगठी व सुंदर कपडे घालून तुमच्या सभेला आला व एक गरीब मनुष्य अव्यवस्थित कपडे घालून आला.</span>
<span class="v-num v-3">3&nbsp;</span><span class="v JM2_3" data-id="JM2_3">आणि समजा चांगला पोशाख घालून आलेल्या मनुष्याला तुम्ही विशेष मानसन्मान दाखवूत त्याला म्हणाला, “येथे ज्या चांगल्या खुर्च्या आहेत त्यापैकी एखाद्या खुर्चीवर बसा.” आणि समजा तुम्ही त्या गरीब माणासाला म्हणाला, “तिकडे उभा राहा.” किंवा “माझ्या पायाजवळ बस.”</span>
<span class="v-num v-4">4&nbsp;</span><span class="v JM2_4" data-id="JM2_4">तर या बाबतीत तुम्ही दोघांत पक्षपातीपणा दाखविलात की नाही? आणि तुम्ही आपल्या मनात वाईट कल्पना बाळगणारे न्यायाधीश ठरलात की नाही?</span>
</div>
<div class="p">
<span class="v-num v-5">5&nbsp;</span><span class="v JM2_5" data-id="JM2_5">माझ्या प्रिय बंधूंनो, ऐका! देवानेच जगाच्या दृष्टिकोनातून गरीब असले त्यांना विस्वासात श्रीमंत होण्यासाठी निवडले नाही काय, आणि जे त्याच्यावर प्रीति करतात त्यांना देवराज्याचे वारस म्हणून निवडण्याचे अभिवचन दिले नाही का?</span>
<span class="v-num v-6">6&nbsp;</span><span class="v JM2_6" data-id="JM2_6">पण तुम्ही तर गरीब मनुष्याला तुच्छ लेखिले! तुमची पिळवणूक करणारे श्रीमंत लोकच नाहीत काय आणि तुम्हाला न्यायालयात नेणारे तेच लोक नाहीत काय?</span>
<span class="v-num v-7">7&nbsp;</span><span class="v JM2_7" data-id="JM2_7">ख्रिस्ताच्या उत्तम नावाची, जे नाव तुम्हाला देण्यात आले त्याची निंदा हेच श्रीमंत लोक करीत नाहीत का?</span>
</div>
<div class="p">
<span class="v-num v-8">8&nbsp;</span><span class="v JM2_8" data-id="JM2_8">जर तुम्ही पवित्र शास्त्रातील महान आज्ञा “आपल्या शेजाऱ्यावर आपल्यासारखीच प्रीति करा” पाळता तर तुम्ही योग्य करता.</span>
<span class="v-num v-9">9&nbsp;</span><span class="v JM2_9" data-id="JM2_9">पण जर तुम्ही पक्षपात करता, तर तुम्ही पाप करता आणि नियम मोडण्याचा दोष तुमच्यावर येतो.</span>
</div>
<div class="p">
<span class="v-num v-10">10&nbsp;</span><span class="v JM2_10" data-id="JM2_10">कारण जर कोणी संपूर्ण नियमशास्त्राचे पालन करतो पण एका नियमाबाबतीत चुकतो, तर तो संपूर्ण नियमशास्त्राबाबतीत दोषी ठरतो.</span>
<span class="v-num v-11">11&nbsp;</span><span class="v JM2_11" data-id="JM2_11">कारण “व्यभिचार करू नको” असे जो म्हणाला, तो असे सुद्धा म्हणाला की, “खून करू नको.” म्हणून जर तुम्ही व्यभिचार करीत नाही पण खून करतो तर तुम्ही नियमशास्त्र मोडता.</span>
</div>
<div class="p">
<span class="v-num v-12">12&nbsp;</span><span class="v JM2_12" data-id="JM2_12">अशा लोकांसारखे बोला व वागा की, ज्यांचा न्याय अशा नियमांमुळे होणार आहे की, ज्यामुळे स्वातंत्र्य मिळेल.</span>
<span class="v-num v-13">13&nbsp;</span><span class="v JM2_13" data-id="JM2_13">जो दयाळूपणे वागला नसेल त्याचा न्यायही देव त्याच्यावर दया न दाखविताच करील. पण दया न्यायावर विजय मिळविते!</span>
</div>
<div class="p">
<span class="v-num v-14">14&nbsp;</span><span class="v JM2_14" data-id="JM2_14">माझ्या बंधूंनो, जर एखादा म्हणतो की, मी विश्वास धरतो पण तशी कृती करीत नाही तर त्याचा काय उपयोग? तो विश्वास त्याला तारू शकणार नाही. शकेल का?</span>
<span class="v-num v-15">15&nbsp;</span><span class="v JM2_15" data-id="JM2_15">जर एखादा बंधु किंवा भगिनी यांना कपड्यांची आवश्यकता असेल व त्यांना रोजचे अन्रसुद्धा मिळत नसेल</span>
<span class="v-num v-16">16&nbsp;</span><span class="v JM2_16" data-id="JM2_16">आणि तुमच्यापैकी एखादा त्यांना म्हणतो, “देवबाप तुम्हांला आशीर्वाद देवो! उबदार कपडे घाला आणि चांगले खा.” पण तुम्ही त्यांच्या शरीराला जे आवश्यक ते देत नाही, तर तो काय चांगले करतो?</span>
<span class="v-num v-17">17&nbsp;</span><span class="v JM2_17" data-id="JM2_17">त्याचप्रमाणे विश्वासाबरोबर जर कृतीची जोड नसेल तर तो केवळ एक मृत असाच विश्वास असेल.</span>
</div>
<div class="p">
<span class="v-num v-18">18&nbsp;</span><span class="v JM2_18" data-id="JM2_18">पण एखादा म्हणेल, “तुझ्याकडे विश्वास आहे तर माझ्याकडे काम आहे.” कृतीशिवाय तुझा विश्वास दाखव, आणि माझा विश्वास मी माझ्या कृतीने दाखवीन.</span>
<span class="v-num v-19">19&nbsp;</span><span class="v JM2_19" data-id="JM2_19">तुम्ही असा विश्वास धरता का की, फक्त एकच देव आहे? उत्तम! भुतेदेखील असा विश्वास धरतात व थरथर कापतात.</span>
</div>
<div class="p">
<span class="v-num v-20">20&nbsp;</span><span class="v JM2_20" data-id="JM2_20">अरे मूढ माणास, कृतीशिवाय विश्वास व्यर्थ आहे याचा तुला पुरावा पाहिजे काय?</span>
<span class="v-num v-21">21&nbsp;</span><span class="v JM2_21" data-id="JM2_21">आपला पूर्वज अब्राहाम याने त्याचा पुत्र इसहाक याला वेदीवर परमेश्वराला अर्पण करण्याची तयारी दर्शविली, तेव्हा त्याच्या या कामामुळे तो देवाच्या दृष्टीत नीतिमान ठरला नाही काय?</span>
<span class="v-num v-22">22&nbsp;</span><span class="v JM2_22" data-id="JM2_22">तू पाहतोस की त्याच्या कृतीमध्ये विश्वाससुद्धा बरोबरीने कार्यरत होता व त्याचा विश्वास त्याच्या कृतीमुळे पूर्ण झाला.</span>
<span class="v-num v-23">23&nbsp;</span><span class="v JM2_23" data-id="JM2_23">आणि अशा रीतीने पवित्र शास्त्र जे सांगते, ते परिपूणे झाले की, “अब्राहामाने देवावर विश्वास ठेवला आणि त्याचा विश्वास हा त्याचे नीतिमत्त्व मोजला गेला.” आणि त्या कारणामुळे त्याला “देवाचा मित्र” असे म्हटले गेले.</span>
<span class="v-num v-24">24&nbsp;</span><span class="v JM2_24" data-id="JM2_24">केवळ विश्वासामुळे नव्हे, तर त्याच्या कृतीमुळे मनुष्य देवासमोर नीतिमान ठरविला जातो, हे तुम्ही पाहता.</span>
</div>
<div class="p">
<span class="v-num v-25">25&nbsp;</span><span class="v JM2_25" data-id="JM2_25">त्याचप्रमाणे राहाब वेश्येने इस्राएली हेरांना आसरा देऊन, काही वेळानंतर निराळया वाटेने तेथून निसटून जाण्यासाठी मदत केली. तेव्हा ही कृती तिचे नीतिमत्त्व मानले गेले नाही काय?</span>
</div>
<div class="p">
<span class="v-num v-26">26&nbsp;</span><span class="v JM2_26" data-id="JM2_26">म्हणून, ज्याप्रमाणे शरीर हे आत्म्याशिवाय मेलेले आहे, त्याचप्रमाणे विश्वास हा कृत्यांवाचून मेलेला असा आहे.</span>
</div>

</div>
<footer><nav>
<a class="prev" href="JM1.html"></a>
<a class="home" href="index.html"></a>
<a class="next" href="JM3.html"></a>
</nav></footer>
</body>
</html>