<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Leviticus undefined (wbtc)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<header><nav>
<a class="name" href="LV.html">Marathi: Easy to Read Bible</a><a class="location" href="LV.html">लेवीय 10</a><a class="prev" href="LV9.html">&#9664;</a>
<a class="home" href="index.html">&#9776;</a>
<a class="next" href="LV11.html">&#9654;</a>
</nav></header>
<div class="section chapter LV10 mar_wbtc mar" dir="ltr" lang="mar" data-id="LV10" data-nextid="LV11" data-previd="LV9">
<div class="c">10</div>
<div class="p">
<span class="v-num v-1">1&nbsp;</span><span class="v LV10_1" data-id="LV10_1">मग अहरोनाचे मुलगे नादाब व अबीहू ह्यांनी आपआपली धुपाटणी घेतली व त्यात वेगळ्या अग्नीने धूप पेटवला; परंतु मोशेने आज्ञा दिल्याप्रमाणे त्यांनी अग्नीचा उपयोग न करता वेगव्व्याच अग्नीचा उपयोग केला;</span>
<span class="v-num v-2">2&nbsp;</span><span class="v LV10_2" data-id="LV10_2">म्हणून परमेश्वरासमोरुन अग्नी निघाला व त्याने त्यांना भस्म केले; ते परमेश्वरासमोर मरण पावले.</span>
</div>
<div class="p">
<span class="v-num v-3">3&nbsp;</span><span class="v LV10_3" data-id="LV10_3">मग मोशे अहरोनाला म्हणाला, “परमेश्वर म्हणतो, ‘जे याजक माझ्याजवळ येतील त्यांनी माझा मान राखलाच पाहिजे; मी पवित्र आहे हे त्यांना व सर्व लोकांना समजलेच पाहिजे.’” तेव्हा अहरोन, नादाब व अबीहू ह्यांच्या विषयी काहीही न बोलता गप्प राहिला.</span>
</div>
<div class="p">
<span class="v-num v-4">4&nbsp;</span><span class="v LV10_4" data-id="LV10_4">अहरोनाचा चुलता उज्जिएल ह्याला मिशाएल व एलसाफान असे दोन मुलगे होते. मोशे त्या मुलांना म्हणाला, “ह्या पवित्र स्थानाच्या पुढच्या भागाकडे जा व तुमच्या बांधवांची प्रेते पवित्र स्थानासमोरून उचलून छावणीबाहेर घेऊन जा.”</span>
</div>
<div class="p">
<span class="v-num v-5">5&nbsp;</span><span class="v LV10_5" data-id="LV10_5">तेव्हा मोशेने सांगितल्याप्रमाणे मिशाएल व एलसाफान यांनी त्यांना उचलून छावणीबाहेर नेले; त्यावेळी परमेश्वराची सेवा करताना घालावयाचे विणलेले विशेष अंगरखे नादाब व अबीहू ह्यांच्या अंगात अद्याप तसेच होते.</span>
</div>
<div class="p">
<span class="v-num v-6">6&nbsp;</span><span class="v LV10_6" data-id="LV10_6">मोशेने अहरोन व त्याचे मुलगे एलाजार व इथामार यांना सांगितले, “तुम्ही तुमचे केस मोकळे सोडू नका तर ते विंचरा, आणि तुमची वस्त्रे फाडू नका! तुमचे दु:ख दाखवू नका! म्हणजे मग तुम्ही मारले जाणार नाही आणि परमेश्वराचा राग सर्व मंडळीवर भडकणार नाही; सर्व इस्राएल घराणे तुमचे बांधव आहेत; नादाब व अबीहू ह्यांना परमेश्वराने अग्नीने भस्म केल्याबद्दल त्यांनी शोक करावा;</span>
<span class="v-num v-7">7&nbsp;</span><span class="v LV10_7" data-id="LV10_7">पण तुम्ही दर्शनमंडपाच्याबाहेर जाऊ नये; जर बाहेर जाल तर मराल! कारण परमेश्वराच्या अभिषेकाच्या तेलाने तुमचा अभिषेक झाला आहे.” तेव्हा अहरोन, एलाजार व इथामार ह्यांनी मोशेची आज्ञा मानली.</span>
</div>
<div class="p">
<span class="v-num v-8">8&nbsp;</span><span class="v LV10_8" data-id="LV10_8">मग परमेश्वर अहरोनाला म्हणाला,</span>
<span class="v-num v-9">9&nbsp;</span><span class="v LV10_9" data-id="LV10_9">“जेव्हा तू व तुझे मुलगे तुम्ही दर्शनमंडपात जाल तेव्हा तुमच्यापैकी कोणीही द्राक्षारस किंवा मद्य पिऊ नये; प्याल तर मराल! हा तुमच्यासाठी पिढ्यान्पिढ्या कायमचा विधि आहे.</span>
<span class="v-num v-10">10&nbsp;</span><span class="v LV10_10" data-id="LV10_10">तुम्ही परमेश्वराच्या दृष्टीने पवित्र व सामान्य तसेच शुद्ध व अशुद्ध ह्यामधील भेद जणावा;</span>
<span class="v-num v-11">11&nbsp;</span><span class="v LV10_11" data-id="LV10_11">आणि परमेश्वराने मोशेद्वारे नेमून दिलेले सर्व विधीनियम अहरोनाने सर्व इस्राएल लोकांना शिकवावे.”</span>
</div>
<div class="p">
<span class="v-num v-12">12&nbsp;</span><span class="v LV10_12" data-id="LV10_12">मग मोशे अहरोनाला आणि एलाजार व इथामार ह्या हयात असलेल्या त्याच्या मुलांना म्हणाला, “परमेश्वराच्या अर्पणापैकी उरलेले अन्नार्पण घ्या व ते वेदीपाशी खमीराशिवाय खा, कारण ते परमपवित्र आहे;</span>
<span class="v-num v-13">13&nbsp;</span><span class="v LV10_13" data-id="LV10_13">परमेश्वरासाठी अर्पिलेल्या अर्पणाचा तो भाग आहे आणि मी दिलेल्या विधीनियमांच्या शिकवणुकीप्रमाणे तो भाग तुझा व तुझ्या मुलांच्या हव्काचा आहे; परंतु तो तुम्ही पवित्र जागी खावा.</span>
</div>
<div class="p">
<span class="v-num v-14">14&nbsp;</span><span class="v LV10_14" data-id="LV10_14">“त्याप्रमाणे तू, तुझे मुलगे, व तुझ्या मुली ह्यांनी, ओवळलेला ऊर व मागचा पाय स्वच्छ ठिकाणी खावा; कारण इस्राएल लोकांनी केलेल्या शांत्यर्पणाच्या यज्ञापैकी तुला तो हक्क म्हणून दिला आहे.</span>
<span class="v-num v-15">15&nbsp;</span><span class="v LV10_15" data-id="LV10_15">ओवाळणीचा ऊर व समर्पणाची मांडी ही चरबीच्या हव्याबरोबर ओवाळणीचे अर्पण म्हणून लोकांनी परमेश्वरासमोर ओवाळण्यासाठी अणावी; ओवाळून झाल्यावर परमेश्वराच्या आज्ञेप्रमाणे हा भाग तुझा व तुझ्या मुलाबाळांचा कायमच्या हक्काचा आहे.”</span>
</div>
<div class="p">
<span class="v-num v-16">16&nbsp;</span><span class="v LV10_16" data-id="LV10_16">मोशेने पापार्पणाच्या बकऱ्याची बारकाईने विचारपूस केली असता तो जाळून टाकल्याचे त्याला कळाले; तेव्हा अहरोनाचे मुलगे एलाजार व इथामार ह्यांच्यावर मोशे भयंकर रागावला; तो म्हणाला,</span>
<span class="v-num v-17">17&nbsp;</span><span class="v LV10_17" data-id="LV10_17">“तुम्ही पापार्पणाच्या बलीचे मांस पवित्रस्थानी खावयास पाहिजे होते; कारण ते परमपवित्र आहे! तुम्ही ते परमेश्वरासमोर का खाल्ले नाही? मडळीचा अन्याय वाहून त्यांच्यासाठी परमेश्वरासमोर प्रायश्चित करावे म्हणून परमेश्वराने ते तुम्हांला दिले होते;</span>
<span class="v-num v-18">18&nbsp;</span><span class="v LV10_18" data-id="LV10_18">त्याचे रक्त पवित्रस्थानात आणण्यात आले नव्हते; माझ्या आज्ञेप्रमाणे तुम्ही त्याचे मांस पवित्र जागीं बसून अवश्य खावयाचे होते.”</span>
</div>
<div class="p">
<span class="v-num v-19">19&nbsp;</span><span class="v LV10_19" data-id="LV10_19">परंतु अहरोन मोशेला म्हणाला, “पाहा, आज त्यांनी आपले पापार्पण व होमार्पण परमेश्वरासमोर अर्पण केले, आणि तरी आज माझ्यावर कशी संकटे आली आहेत हे तू जाणतोस; तेव्हा आज मी पापबली खाल्ला असता तर परमेश्वराला ते आवडले असते, असे तुला वाटते काय? नाही ना!”</span>
</div>
<div class="p">
<span class="v-num v-20">20&nbsp;</span><span class="v LV10_20" data-id="LV10_20">मोशेने हे ऐकले, तेव्हा त्याचे समाधान झाले.</span>
</div>

</div>
<footer><nav>
<a class="prev" href="LV9.html">&#9664;</a>
<a class="home" href="index.html">&#9776;</a>
<a class="next" href="LV11.html">&#9654;</a>
</nav></footer>
</body>
</html>