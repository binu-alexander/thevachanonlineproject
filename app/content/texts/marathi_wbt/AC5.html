<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>The Acts of the Apostles undefined (wbtc)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<header><nav>
<a class="name" href="AC.html">Marathi: Easy to Read Bible</a><a class="location" href="AC.html">प्रेषितांची कृत्यें 5</a><a class="prev" href="AC4.html"></a>
<a class="home" href="index.html"></a>
<a class="next" href="AC6.html"></a>
</nav></header>
<div class="section chapter AC5 mar_wbtc mar" dir="ltr" lang="mar" data-id="AC5" data-nextid="AC6" data-previd="AC4">
<div class="c">5</div>
<div class="p">
<span class="v-num v-1">1&nbsp;</span><span class="v AC5_1" data-id="AC5_1">हनन्या नावाचा एक मनुष्य होता त्याच्या पत्नीचे नाव सप्पीरा होते. हनन्याने त्याच्याकडे जी काही जमीन होती ती विकली.</span>
<span class="v-num v-2">2&nbsp;</span><span class="v AC5_2" data-id="AC5_2">परंतु विकून आलेल्या पैशातून त्याने थोडेच पैसे प्रेषितांच्या हातात दिले, त्याने त्यातील काही पैसे गुपचूप काढून स्वतःसाठी ठेवले होते. त्याच्या पत्नीला हे माहीत होते. तिने या गोष्टीला संमति दिली होती.</span>
</div>
<div class="p">
<span class="v-num v-3">3&nbsp;</span><span class="v AC5_3" data-id="AC5_3">पेत्र म्हणाला, “हनन्या, तू तुइया अंतःकरणावर सैतानाला का अधिकार चालूव देतोस? तू खोटे बोललास व पवित्र आत्म्याला फसाविण्याचा प्रयत्न केलास. तू जमीन विकलीस, पण त्यातील काही पैसे स्वतःसाठी का ठेवलेस?</span>
<span class="v-num v-4">4&nbsp;</span><span class="v AC5_4" data-id="AC5_4">ती जमीन विकण्यापूर्वी तुझी होती. आणि विकल्यानंतर सुद्धा ते पैसे तुला जसे पाहिजे तसे खर्च करता आले असते. अशी वाईट गोष्ट करावी असा विचार तू का केलास? तू मनुष्यांशी नाही, तर देवाशी खोटे बोललास!”</span>
</div>
<div class="p">
<span class="v-num v-5-6">5-6&nbsp;</span><span class="v AC5_5-6" data-id="AC5_5-6">जेव्हा हनन्याने हे ऐकले तेव्हा तो खाली पडला आणि मरण पावला. काही तरुण लोकांनी त्याचे शरीर गुंडाळले व बाहेर नेऊन पुरले. ज्या प्रत्येक मनुष्याने हे ऐकले, तो अति भयभीत झाला.</span>
</div>
<div class="p">
<span class="v-num v-7">7&nbsp;</span><span class="v AC5_7" data-id="AC5_7">सुमारे तीन तासांनंतर त्याची पत्नी आत आली, सप्पीरा तिच्या नवऱ्याच्या बाबतीत जे झाले ते काहीच माहीत नव्हते.</span>
<span class="v-num v-8">8&nbsp;</span><span class="v AC5_8" data-id="AC5_8">पेत्र तिला म्हणाला, “मला सांग, तुमच्या शेतासाठी तुम्हांला किती पैसे मिळाले, (अमुक) इतक्याच पैशांना मिळाले काय?”</span>
</div>
<div class="p">
<span class="v AC5_8" data-id="AC5_8">सप्पीरास उत्तर दिले, “होय, आम्हाला शेत विकून तेवढेच पैसे मिळाले.”</span>
</div>
<div class="p">
<span class="v-num v-9">9&nbsp;</span><span class="v AC5_9" data-id="AC5_9">पेत्र म्हणाला, “देवाच्या आत्म्याची परीक्षा पाहण्याचे तू व तुझ्यानवऱ्याने का ठरविले? ऐक! त्या पावलांचा आवाज ऐकतेस का? ज्या माणसांनी तुझ्या नवऱ्याला पुरले ते दाराजवळच आहेत! (तुझ्या नवऱ्याला जसे नेले) तसेच ते तुलाही नेतील.”</span>
<span class="v-num v-10">10&nbsp;</span><span class="v AC5_10" data-id="AC5_10">त्याच क्षणी सप्पीर त्याच्या पायाजवळ खाली पडली आणि मेली. तरुण माणसे आली, त्यांनी पाहिले की, ती मेलेली आहे. त्या माणसांनी तिला बाहेर नेले आणि तिच्या नवऱ्याजवळ पुरले.</span>
<span class="v-num v-11">11&nbsp;</span><span class="v AC5_11" data-id="AC5_11">सर्व विश्वासणारे आणि इतर दुसरे लोक ज्यांनी याविषयी ऐकले ते अतिशय भयभीत झाले.</span>
</div>
<div class="p">
<span class="v-num v-12">12&nbsp;</span><span class="v AC5_12" data-id="AC5_12">प्रेषितांनी पुष्कळसे चमत्कार व सामर्थ्यशाली गोष्टी केल्या. सर्व लोकांनी या गोष्टी पाहिल्या. आणि ते सर्व एकचित्ताने शलमोनाच्या द्वारमंडपात जमत असत.</span>
<span class="v-num v-13">13&nbsp;</span><span class="v AC5_13" data-id="AC5_13">आणि इतर लोकांतील कोणी त्यांच्याजवळ उभे राहण्याचे धैर्य करीत नसत. परंतु सर्व प्रेषितांची स्तुति करीत;</span>
<span class="v-num v-14">14&nbsp;</span><span class="v AC5_14" data-id="AC5_14">आणि किती तरी लोक पुढे येऊन प्रभु येशूवर विश्वास ठेवीत. अशा रीतीने बरेच पुरुष व स्त्रिया येऊन त्यांना मिळाल्या.</span>
<span class="v-num v-15">15&nbsp;</span><span class="v AC5_15" data-id="AC5_15">त्यामुळे पेत्र रस्त्याने जाऊ लागला म्हणजे त्याची सावली रोगी व आजारी लोकांच्यावर पडावी यासाठी लोक त्यांना वाटेवर खाट अगर अंथरुणावर ठेवीत असत.</span>
<span class="v-num v-16">16&nbsp;</span><span class="v AC5_16" data-id="AC5_16">लोक यरुशलेम सभोवतालच्या गावांगावातून येऊ लागले, आणि त्यांचे आजारी व भूतबाधा झालेले लोक यांना ते आणू लागले. तेव्हा ही सर्व माणसे बरी केली गेली.</span>
</div>
<div class="p">
<span class="v-num v-17">17&nbsp;</span><span class="v AC5_17" data-id="AC5_17">प्रमुख याजक आणि त्याचे सर्व मित्र (सदूकी नावाचा एक गट) यांना फार हेवा वाट लागला.</span>
<span class="v-num v-18">18&nbsp;</span><span class="v AC5_18" data-id="AC5_18">त्यांनी प्रेषितांना धरले आणि तुरुंगात टाकले.</span>
<span class="v-num v-19">19&nbsp;</span><span class="v AC5_19" data-id="AC5_19">पण रात्रीच्या वेळी देवाच्या दूताने तुरुंगाचा दरवाजा उघडला. देवदूताने प्रेषितांना बाहेर आणले आणि म्हणाला,</span>
<span class="v-num v-20">20&nbsp;</span><span class="v AC5_20" data-id="AC5_20">“जा आणि मंदिरात उभे राहा. येशू ख्रिस्तामधील जे नवीन जीवन आहे त्याविषयी लोकांना सांगा.”</span>
<span class="v-num v-21">21&nbsp;</span><span class="v AC5_21" data-id="AC5_21">जेव्हा प्रेषितांनी हे ऐकले, त्यांनी ती आज्ञा पाळली आणि मंदिरात गेले. ती पहाटेची वेळ होती, आणि तेथे लोकांना शिक्षण देऊ लागले, प्रमुख याजक व त्याचे मित्र सभास्थानात आले.</span>
</div>
<div class="p">
<span class="v AC5_21" data-id="AC5_21">त्यांनी यहूदी पुढाऱ्यांची सभा आणि सर्व वडीलजन, जे यहूदी लोकांचे नेते होते यांची एकत्र सभा बोलाविली. मग प्रेषितांना तेथे घेऊन येण्यासाठी काही जणांना तुरुंगात पाठविले.</span>
<span class="v-num v-22">22&nbsp;</span><span class="v AC5_22" data-id="AC5_22">जेव्हा शिपाई तुरुंगामध्ये त्यांना पाहावयास गेले, तेव्हा त्यांना आतमध्ये प्रेषित आढळले नाहीत. म्हणून त्यांनी परत जाऊन यहूदी पुढाऱ्यांना त्याविषयी सांगितले.</span>
<span class="v-num v-23">23&nbsp;</span><span class="v AC5_23" data-id="AC5_23">शिपाई म्हणाले, “तुरुंगाची दारे बंद केलेली व त्यांसा कुलुप लावलेले होते. तसेच पहारेकरीही दारावर पहारा देत आहेत. परंतु आम्ही जेव्हा दार उघडले, तेव्हा आतमध्ये कोणीच आढळले नाही!”</span>
<span class="v-num v-24">24&nbsp;</span><span class="v AC5_24" data-id="AC5_24">मंदिराच्या पहारेकऱ्यांच्या सरदाराने आणि प्रमुख याजकाने हे शब्द ऐकले. ते गोंधळात पडले, व यानंतर काय होईल याबद्दल बुचकळ्यात पडले.</span>
</div>
<div class="p">
<span class="v-num v-25">25&nbsp;</span><span class="v AC5_25" data-id="AC5_25">नंतर कोणी एक आला आणि म्हणाला, “ज्या लोकांना तुम्ही तुरुंगात टाकले ते तर मंदिरात उभे राहून लोकांना शिक्षण देत आहेत!”</span>
<span class="v-num v-26">26&nbsp;</span><span class="v AC5_26" data-id="AC5_26">तेव्हा कप्तान व त्याचे लोक बाहेर गेले व प्रेषितांना पुन्हा घेऊन आले. त्यावेळी त्यांनी बळाचा वापर केला नाही, कारण त्यांना लोकांचे भय वाटले व असे वाटले की लोक कदाचित त्यांना दगडमार करतील.</span>
</div>
<div class="p">
<span class="v-num v-27">27&nbsp;</span><span class="v AC5_27" data-id="AC5_27">त्यांनी प्रेषितांना आणून सभेपुढे उभे केले. प्रमुख याजकाने प्रेषितांना प्रश्न विचारले.</span>
<span class="v-num v-28">28&nbsp;</span><span class="v AC5_28" data-id="AC5_28">तो म्हणाला, “आम्ही तुम्हांला (येशू) या मनुष्याच्या नावाने शिक्षण देऊ नका म्हणून ताकीद दिली होती. आणि तरीही तुम्ही तुमच्या शिकवणुकीचा प्रसार सर्व यरुशलेमभर केलात. आणि या मनुष्याच्या (येशूच्या) मरणाचा दोष आमच्यावर ठेवण्यासाठी तुम्ही प्रयत्न करीत आहात.”</span>
</div>
<div class="p">
<span class="v-num v-29">29&nbsp;</span><span class="v AC5_29" data-id="AC5_29">पेत्र व इतर प्रेषितांनी उत्तर दिले, “आम्हांला देवाची आज्ञा पाळलीच पाहिजे, तुमची नाही!</span>
<span class="v-num v-30">30&nbsp;</span><span class="v AC5_30" data-id="AC5_30">तुम्ही येशूला मारले. तुम्ही त्याला वधस्तंभावर खिळले. परंतु त्याच देवाने, जो आमच्या वाडवडिलांचा (पूर्वजांचा) देव होता, त्याने येशूला मरणातून उठविले!</span>
<span class="v-num v-31">31&nbsp;</span><span class="v AC5_31" data-id="AC5_31">देवाने त्याला उठविले व आपल्या उजवीकडे बसाविले. देवाने येशूला राजपुत्र व उद्धारकर्ता म्हणून उजवीकडे बसविले. देवाने हे यासाठी केले की, यहूदी लोकांनी त्यांची ह्रदये व जीविते बदलावीत. ह्या गोष्टी घडताना आम्ही पाहिल्या.</span>
<span class="v-num v-32">32&nbsp;</span><span class="v AC5_32" data-id="AC5_32">पवित्र आत्मासुद्धा हे खरे आहे हे दर्शवितो. जे लोक देवाची आज्ञा पाळतात त्या सर्वांना त्याने पवित्र आत्मा दिलेला आहे.”</span>
</div>
<div class="p">
<span class="v-num v-33">33&nbsp;</span><span class="v AC5_33" data-id="AC5_33">जेव्हा यहूदी सभेच्या पुढाऱ्यांनी हे शब्द ऐकले, तेव्हा ते खूप रागावले. त्यांनी प्रेषितांना जिवे मारण्यासंबधी विचार सुरु केला.</span>
<span class="v-num v-34">34&nbsp;</span><span class="v AC5_34" data-id="AC5_34">सभेमध्ये गमलीएल नावाचा एक परुशी उभा राहिला. नियमशास्त्राचा तो शिक्षक होता. आणि सर्व लोक त्याला मान देत असत, त्याने लोकांना सांगितले की, काही वेळासाठी प्रेषितांना बाहेर पाठवा.</span>
<span class="v-num v-35">35&nbsp;</span><span class="v AC5_35" data-id="AC5_35">नंतर तो त्यांना म्हणाला, “इस्राएलच्या लोकांनो, या लोकांना जे काही करण्याचा विचार तुम्ही करीत आहात त्याबद्दल सावधगिरी बाळगा.</span>
<span class="v-num v-36">36&nbsp;</span><span class="v AC5_36" data-id="AC5_36">काही काळापूर्वी थुदासचा जन्म झाला. आपण कोणी थोर असल्याचा दावा त्याने केला. सुमारे चारशे जण त्याला जाऊन मिळाले, पण त्याला ठार मारण्यात आले त्याचवेळी त्याचे अनुयायीही पांगले, ते काहीच करु शकले नाहीत.</span>
<span class="v-num v-37">37&nbsp;</span><span class="v AC5_37" data-id="AC5_37">नंतर, गालीलातून यहूदा नावाचा माणूस आला. ती वेळ जनगणनेची होती. त्यानेही काही अनुयायांचे नेतृत्व केले. त्यालासुद्धा मारण्यात आले. व त्याचे सर्व अनुयायी पांगले व पळून गेले.</span>
<span class="v-num v-38">38&nbsp;</span><span class="v AC5_38" data-id="AC5_38">म्हणून आता मी तुम्हांला सांगतो: या लोकांपासून दूर राहा. त्यांना एकटे सोडा. जर त्यांच्या योजना मनुष्यांच्या असतील तर ते अपयशी ठरतील.</span>
<span class="v-num v-39">39&nbsp;</span><span class="v AC5_39" data-id="AC5_39">पण जर हे देवापासून असतील तर तुम्ही त्यांना रोखू शकणार नाही. उलट तुम्ही देवाविरुद्ध लढत आहात असे होईल!”</span>
</div>
<div class="p">
<span class="v AC5_39" data-id="AC5_39">यहूदी लोकांनी गमलीएलचा सल्ला मानला.</span>
<span class="v-num v-40">40&nbsp;</span><span class="v AC5_40" data-id="AC5_40">त्यांनी पेषितांना पुन्हा बोलाविले, त्यांना फटके मारले. आणि येशूच्या नावाने पुन्हा त्यांनी काही बोलू नये असा आदेश दिला. आणि त्यांनी प्रेषितांना सोडून दिले.</span>
<span class="v-num v-41">41&nbsp;</span><span class="v AC5_41" data-id="AC5_41">प्रेषित सभा सोडून गेले. येशूच्या नावासाठी आपण निंदानालस्ती सहन करण्याच्या योग्यतेचे ठरलो यामुळे ते आंनदी झाले.</span>
<span class="v-num v-42">42&nbsp;</span><span class="v AC5_42" data-id="AC5_42">आणि नंतर प्रेषितांनी लोकांना शिकविण्याचे सोडले नाही. प्रेषित लोकांना सातत्याने शुभवार्ता सांगत राहिले. येशू हा प्रभु आहे, हे ते दररोज मंदिरात व लोकांच्या घरांमध्ये सांगत असत.</span>
</div>

</div>
<footer><nav>
<a class="prev" href="AC4.html"></a>
<a class="home" href="index.html"></a>
<a class="next" href="AC6.html"></a>
</nav></footer>
</body>
</html>