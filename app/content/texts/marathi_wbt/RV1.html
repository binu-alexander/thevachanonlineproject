<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>The Revelation to John undefined (wbtc)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<header><nav>
<a class="name" href="RV.html">Marathi: Easy to Read Bible</a><a class="location" href="RV.html">योहानाला झालेले प्रकटीकरण 1</a><a class="prev" href="JD1.html"></a>
<a class="home" href="index.html"></a>
<a class="next" href="RV2.html"></a>
</nav></header>
<div class="section chapter RV1 mar_wbtc mar" dir="ltr" lang="mar" data-id="RV1" data-nextid="RV2" data-previd="JD1">
<div class="mt1">योहानाला झालेले प्रकटीकरण</div>
<div class="c">1</div>
<div class="p">
<span class="v-num v-1">1&nbsp;</span><span class="v RV1_1" data-id="RV1_1">हे येशू ख्रिस्ताचे प्रकटीकरण आहे. ज्या गोष्टी लवकरच घडणे आवश्यक आहे, ते आपल्या सेवकांना दाखविण्यासाठी देवाने येशूला हे देवापासून प्राप्त झाले ख्रिस्ताने त्याच्या देवदूताला पाठवून या सर्व गोष्टी योहानाला दाखविण्यास सांगितले.</span>
<span class="v-num v-2">2&nbsp;</span><span class="v RV1_2" data-id="RV1_2">योहानाने जे काही पाहिले त्या सर्व गोष्टींविषयी साक्ष दिली की येशू ख्रिस्ताने हे त्याला सांगितले; देवाकडून आलेला हा संदेश आहे.</span>
<span class="v-num v-3">3&nbsp;</span><span class="v RV1_3" data-id="RV1_3">जी व्यक्ती देवाकडून आलेल्या या संदेशाचे शब्द उघडपणे वाचते ती धन्य आहे. आणि जे लोक हा संदेश ऐकतात आणि त्यामध्ये लिहिलेल्या गोष्टी पाळतात ते धन्य आहेत. कारण आता जास्त वेळ उरला नाही.</span>
</div>
<div class="m">
<span class="v-num v-4">4&nbsp;</span><span class="v RV1_4" data-id="RV1_4">योहानाकडून,</span>
</div>
<div class="m">
<span class="v RV1_4" data-id="RV1_4">आशिया प्रांतातील सात मंडळ्यांना:</span>
</div>
<div class="b">&nbsp;</div>
<div class="p">
<span class="v RV1_4" data-id="RV1_4">जो आहे, जो होता व जो येणार आहे त्या एकापासून (देवापासून): आणि त्याच्या सिंहासनासमोरील सात आत्म्यांकडून तुम्हांस कृपा व शांति असो.</span>
<span class="v-num v-5">5&nbsp;</span><span class="v RV1_5" data-id="RV1_5">आणि येशू ख्रिस्त विश्वासू साक्षी आहे, जो मेलेल्यांमधून उठविले गेलेल्यांमध्ये पहिला आहे.</span>
</div>
<div class="p">
<span class="v RV1_5" data-id="RV1_5">पृथ्वीवरील राजांचा तो सत्ताधीश आहे. आणि जो येशू आमच्यावर प्रेम करतो, ज्या येशूने आम्हाला आमच्या पापांपासून त्याच्या रक्ताने मुक्त केले;</span>
<span class="v-num v-6">6&nbsp;</span><span class="v RV1_6" data-id="RV1_6">ज्याने आम्हांला राज्य आणि देवपित्याची सेवा करणारे याजक बनविले त्या येशूला गौरव व सामर्थ्य अनंतकाळपर्यंत असोत! आमेन.</span>
</div>
<div class="p">
<span class="v-num v-7">7&nbsp;</span><span class="v RV1_7" data-id="RV1_7">पहा, येशू ढगांसह येत आहे! प्रत्येक व्यक्ति त्याला पाहील, ज्यांनी त्याला भोसकले ते सुद्धा त्याला पाहतील. पृथ्वीवरील सर्व लोक त्याच्यामुळे आक्रोश करतील, होय, असेच होईल! आमेन.</span>
</div>
<div class="p">
<span class="v-num v-8">8&nbsp;</span><span class="v RV1_8" data-id="RV1_8">प्रभु देव म्हणातो, “मी अल्फा आणि ओमेगा आहे. मी जो आहे, जो होतो आणि जो येत आहे. मी सर्वसमर्थ आहे.”</span>
</div>
<div class="p">
<span class="v-num v-9">9&nbsp;</span><span class="v RV1_9" data-id="RV1_9">मी योहान आहे, आणि मी तुमचा बंधु आहे. आपण ख्रिस्तामध्ये एकत्र आहोत आणि आपण या गोष्टींमध्ये वाटेकरी आहोत. दु:खसहनात, राज्यात, धीराने सहन करण्यात, येशूच्या सत्यात आणि देवाच्या संदेशात मी विश्वासू होतो त्यामुळे मी पात्म नावाच्या बेटावर होतो.</span>
<span class="v-num v-10">10&nbsp;</span><span class="v RV1_10" data-id="RV1_10">प्रभूच्या दिवशी आत्म्याने माझा ताबा घेतला. माझ्या मागे मी एक मोठा आवाज ऐकला. तो आवाज कर्ण्यासारखा ऐकू आला.</span>
<span class="v-num v-11">11&nbsp;</span><span class="v RV1_11" data-id="RV1_11">तो आवाज म्हणाला, “तू या सर्व गोष्टी पाहतोस त्या तू पुस्तकात लिही, आणि सात मंडळ्यांना पाठव: इफिस, स्मुर्णा, पर्गम, थुवतीरा, सार्दीस, फिलदेल्फिया आणि लावदिकीया.”</span>
</div>
<div class="p">
<span class="v-num v-12">12&nbsp;</span><span class="v RV1_12" data-id="RV1_12">माझ्याबरोबर कोण बोलत आहे हे पाहण्यासाठी मी मागे वळलो, जेव्हा मी मागे वळालो, तेव्हा मी सोन्याच्या सात दीपसमया पाहिल्या.</span>
<span class="v-num v-13">13&nbsp;</span><span class="v RV1_13" data-id="RV1_13">मी कोणाला तरी दीपस्तंभामध्ये पाहिले जो “मनुष्याच्या पुत्रासारखा” होता. त्याने लांब पायघोळ झगा घातला होता. त्याने सोन्याचा पट्टा छातीवर बांधला होता.</span>
<span class="v-num v-14">14&nbsp;</span><span class="v RV1_14" data-id="RV1_14">त्याचे डोके आणि केस बरफासारख्यापांढऱ्या लोकरीप्रमाणे शुभ्र होते. त्याचे डोळे अग्नीच्या ज्वालेसारखे होते.</span>
<span class="v-num v-15">15&nbsp;</span><span class="v RV1_15" data-id="RV1_15">त्याचे पाय भट्टीत गरम झाल्यानंतर चमकणाऱ्या पितळासारखे होते. त्याचा आवाज पुराचे पाणी जसा आवाज करते तसा होता.</span>
<span class="v-num v-16">16&nbsp;</span><span class="v RV1_16" data-id="RV1_16">त्याच्या उजव्या हातात सात तारे होते. त्याच्या तोंडातून दोन्ही बाजूंनी तीक्ष्ण धार असणारी तरवार निघाली. तो दिवसाच्या मध्यान्ही अतिशय प्रखर तेजाने प्रकाशणाऱ्या सूर्यासारखा दिसत होता.</span>
</div>
<div class="p">
<span class="v-num v-17">17&nbsp;</span><span class="v RV1_17" data-id="RV1_17">जेव्हा मी त्याला पाहिले, तेव्हा मी मेलेल्या माणसा सारखा त्याच्या पायजवळ पडलो त्याने त्याचा उजवा हात माझ्यावर ठेवला आणि म्हणाला, “घाबरु नको! मी पहिला आणि शेवटला आहे. मी जिवंत आहे,</span>
<span class="v-num v-18">18&nbsp;</span><span class="v RV1_18" data-id="RV1_18">मी मेलो होतो, पण पाहा; मी अनंतकाळासाठी जिवंत आहे! आणि माझ्या जवळ मरणाच्या व अधोलोकाच्या किल्ल्या आहेत.</span>
<span class="v-num v-19">19&nbsp;</span><span class="v RV1_19" data-id="RV1_19">म्हणून ज्या गोष्टी तू पाहतोस त्या लिही. ज्या गोष्टी आता घडत आहेत त्या लिही. आणि ज्या गोष्टी नंतर घडणार आहेत त्याही लिही.</span>
<span class="v-num v-20">20&nbsp;</span><span class="v RV1_20" data-id="RV1_20">जे सात तारे तू माइया हातात पाहिलेस आणि ज्यात सात सोन्याच्या दीपसमया तू पाहिल्यास त्यांचा गुपित अर्थ हा आहे: सात दीपसमया या सात मंडळ्या आहेत. आणि सात तारे हे सात मंडळ्यांचे देवदूत आहेत.</span>
</div>

</div>
<footer><nav>
<a class="prev" href="JD1.html"></a>
<a class="home" href="index.html"></a>
<a class="next" href="RV2.html"></a>
</nav></footer>
</body>
</html>