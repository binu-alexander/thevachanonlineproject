<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>The Second Letter from Peter undefined (wbtc)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<header><nav>
<a class="name" href="P2.html">Marathi: Easy to Read Bible</a><a class="location" href="P2.html">पौलाचें दुसरे पत्र 1</a><a class="prev" href="P15.html"></a>
<a class="home" href="index.html"></a>
<a class="next" href="P22.html"></a>
</nav></header>
<div class="section chapter P21 mar_wbtc mar" dir="ltr" lang="mar" data-id="P21" data-nextid="P22" data-previd="P15">
<div class="mt1">पौलाचें दुसरे पत्र</div>
<div class="c">1</div>
<div class="p">
<span class="v-num v-1">1&nbsp;</span><span class="v P21_1" data-id="P21_1">ख्रिस्त येशूचा दास व प्रेषित असलेल्या शिमोन पेत्राकडून,</span>
</div>
<div class="p">
<span class="v P21_1" data-id="P21_1">देवाकडून, ज्यांना तारणारा येशू ख्रिस्त याच्या द्वारे, मौल्यवान विश्वास आमच्या बरोबरीनेच मिळाला आहे अशांना,</span>
<span class="v-num v-2">2&nbsp;</span><span class="v P21_2" data-id="P21_2">देव आणि आपला प्रभु येशू याच्या ओळखीमुळे तुम्हाला देवाची कृपा व शांति विपुल प्रमाणात लाभो.</span>
</div>
<div class="p">
<span class="v-num v-3">3&nbsp;</span><span class="v P21_3" data-id="P21_3">जे काही जीवनासंबंधी व देवाच्या भक्तीसंबंधी आहे ते सर्व आम्हाला येशूच्या दैवी सामर्थ्याने दिले आहे. कारण ज्याने आम्हाला त्याच्या स्वतःच्या गौरवाने व चांगुलपणाने बोलविले आहे त्याला आम्ही ओळखतो.</span>
<span class="v-num v-4">4&nbsp;</span><span class="v P21_4" data-id="P21_4">या गोष्टींच्या म्हणजे गौरव व चांगुलपण यांच्याद्वारे देवाने आपल्याला फार महान आणि मौल्यावान असे आशीर्वादाचे अभिवचन दिले आहे यासाठी की, त्याच्याद्वारे आम्ही देवासारखे व्हावे आणि जगातील दुष्ट लोकांच्या वासनांमुळे नाशापासून सुटका करुन घ्यावी.</span>
</div>
<div class="p">
<span class="v-num v-5">5&nbsp;</span><span class="v P21_5" data-id="P21_5">म्हणून या कारणासाठी आपल्या कडून होता होईल ते प्रयत्न करुन देण्यात उदारपणाची, विश्वासात चांगुलपणाची, चांगुलपणात ज्ञानाची,</span>
<span class="v-num v-6">6&nbsp;</span><span class="v P21_6" data-id="P21_6">ज्ञानात आत्मसंयमनाची, आत्मसंयमात धीराची आणि धीरात देवाच्या प्रामाणिक सेवेची भर घाला.</span>
<span class="v-num v-7">7&nbsp;</span><span class="v P21_7" data-id="P21_7">आणि देवाच्या प्रामाणिक सेवेस बंधूप्रीतीची व बंधुप्रीतीस प्रीतीची जोड द्या.</span>
<span class="v-num v-8">8&nbsp;</span><span class="v P21_8" data-id="P21_8">जर या सर्व गोष्टी तुमच्यात असतील व या गोष्टी वाढत असतील तर त्या तुम्हाला क्रियाशील व फळ देणारे लोक करुन आपल्या प्रभु येशू ख्रिस्ताच्या ज्ञानात परिपूर्ण करतील.</span>
<span class="v-num v-9">9&nbsp;</span><span class="v P21_9" data-id="P21_9">पण ज्याच्या अंगी हे गुण नसतील तो पायापुरते पाहणारा व आंधळा ठरेल. आणि त्याच्या गतकाळतील पापापासून त्याला शुद्ध केल्याचा विसर त्याला पडला आहे.</span>
</div>
<div class="p">
<span class="v-num v-10">10&nbsp;</span><span class="v P21_10" data-id="P21_10">म्हणून बंधूंनो, तुम्हाला देवाने खरोखरच पाचारण केले आहे आणि निवडले आहे, हे दाखविण्यासाठी अधिक उत्सुक असा. कारण जर तुम्ही या गोष्टी करता तर तुम्ही कधीही अडखळणार नाही आणि पडणार नाही.</span>
<span class="v-num v-11">11&nbsp;</span><span class="v P21_11" data-id="P21_11">आणि अशा प्रकारे आपला प्रभु व तारणारा येशू ख्रिस्त याच्या अनंतकाळच्या राज्यात उदारपणे तुमचे स्वागत करण्यात येईल.</span>
</div>
<div class="p">
<span class="v-num v-12">12&nbsp;</span><span class="v P21_12" data-id="P21_12">या कारणासाठी, या गोष्टींची मी तुम्हांला सतत आठवण करुन देत राहीन. जरी तुम्हांला त्या माहीत असल्या आणि तुमच्याप्रत आलेल्या सत्यात तुम्ही चांगले स्थिरावलेले असला,</span>
<span class="v-num v-13">13&nbsp;</span><span class="v P21_13" data-id="P21_13">तरी हे सांगणे मी अगदी योग्य समजतो की, जोपर्यंत या शरीराने मी जिवंत आहे तोपर्यंत तुम्हांला आठवण करुन देऊन जागे ठेवणे योग्य आहे.</span>
<span class="v-num v-14">14&nbsp;</span><span class="v P21_14" data-id="P21_14">कारण मला माहीत आहे की आपल्या प्रभू येशू ख्रिस्ताने मला हे स्पष्ट केले आहे की, लवकरच मला हे शरीर सोडावे लागणार आहे.\x + \xo 1:14 \xt पाहा योहान 21:18-19.\x*</span>
<span class="v-num v-15">15&nbsp;</span><span class="v P21_15" data-id="P21_15">म्हणून या जीवनातून गेल्यानंतर या गोष्टींची आठवण करुन देण्यासाठी मी सर्व प्रंसगी प्रयत्नांची पराकाष्ठा करीन.</span>
</div>
<div class="p">
<span class="v-num v-16">16&nbsp;</span><span class="v P21_16" data-id="P21_16">कारण आपल्या प्रभु येशूच्या सामर्थ्ययुक्त आगमनाविषयी जेव्हा आम्ही तुम्हांला सांगितले, तेव्हा अक्क लहुशारीने बनवलेल्या भाखडकथांवर आम्ही विसंबून राहिलो नाही. उलट आम्ही आमच्या डोळ्यांनी त्याची महानता पाहिली.</span>
<span class="v-num v-17">17&nbsp;</span><span class="v P21_17" data-id="P21_17">कारण त्याला सन्मान व गौरव ही देवपित्याकडून प्राप्त झालीत, तेव्हा उदात्त गौरवाने अशी वाणी त्याच्याकडे आली: “हा माझा प्रिय पुत्र आहे याजविषयी मी संतुष्ट आहे.”</span>
<span class="v-num v-18">18&nbsp;</span><span class="v P21_18" data-id="P21_18">आणि त्याच्याबरोबर पवित्र डोंगरावर असताना ही वाणी स्वर्गातून येत असताना आम्ही स्वतः ऐकली.</span>
</div>
<div class="p">
<span class="v-num v-19">19&nbsp;</span><span class="v P21_19" data-id="P21_19">आम्ही संदेष्ट्यांचे भविष्यवचन अती विश्वासनीय असे समजून त्यास मान देतो. त्याकडे लक्ष देऊन तुम्ही फार चांगले करता, कारण अगदी अंधारात प्रकाशणाऱ्या दीपाप्रमाणे ते दिसते म्हणून दिवस उजाडून प्रभात तारा तुमच्या अंतःकरणात प्रकाशेपर्यंत तुम्ही त्याकडे ध्यान देऊन पाहाल तर चांगले होईल.</span>
<span class="v-num v-20">20&nbsp;</span><span class="v P21_20" data-id="P21_20">प्रथम तुम्ही हे समजले पाहिजे की, पवित्र शास्त्रातील कोणतेही भविष्यवचन कोणाही मनुष्याच्या बुद्धीने उकलत नाही.</span>
<span class="v-num v-21">21&nbsp;</span><span class="v P21_21" data-id="P21_21">कारण एखाद्या मनुष्याला पाहिजे म्हणून भविष्यवाणी झालेली नाही, तर जे लोक पवित्र आत्म्याने प्रेरित झालेले होते, त्यांनीच ती लोकांपर्यंत पोहचविलेली आहे.</span>
</div>

</div>
<footer><nav>
<a class="prev" href="P15.html"></a>
<a class="home" href="index.html"></a>
<a class="next" href="P22.html"></a>
</nav></footer>
</body>
</html>