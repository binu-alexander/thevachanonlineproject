<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Zechariah undefined (wbtc)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<header><nav>
<a class="name" href="ZC.html">Marathi: Easy to Read Bible</a><a class="location" href="ZC.html">जखऱ्या 12</a><a class="prev" href="ZC11.html"></a>
<a class="home" href="index.html"></a>
<a class="next" href="ZC13.html"></a>
</nav></header>
<div class="section chapter ZC12 mar_wbtc mar" dir="ltr" lang="mar" data-id="ZC12" data-nextid="ZC13" data-previd="ZC11">
<div class="c">12</div>
<div class="p">
<span class="v-num v-1">1&nbsp;</span><span class="v ZC12_1" data-id="ZC12_1">इस्राएलबद्दल परमेश्वराचा शोकसंदेश. परमेश्वराने आकाश आणि पृथ्वी निर्माण केली. माणसात आत्मा घातला. त्याने पुढील गोष्टी सांगितल्या:</span>
<span class="v-num v-2">2&nbsp;</span><span class="v ZC12_2" data-id="ZC12_2">“पाहा! मी यरुशलेमला तिच्या भोवतालच्या राष्ट्रांचा विषाचा प्याला बनवीन. ती राष्ट्रे त्या नगरीवर चढाई करुन येतील. आणि सर्वच्या सर्व यहूदाला वेढा पडेल.</span>
<span class="v-num v-3">3&nbsp;</span><span class="v ZC12_3" data-id="ZC12_3">पण मी यरुशलेमला प्रचडं खडकाप्रमाणे करीन-जो तिचा कब्जा घ्यायचा प्रयत्न करील, तो स्वतःच जखमी होईल. त्या लोकांना जखमा होतील आणि ओरखडे उठतील. पण जगातील सर्व राष्ट्रे यरुशलेमच्या विरुध्द लढण्यासाठी एकत्र येतील.</span>
<span class="v-num v-4">4&nbsp;</span><span class="v ZC12_4" data-id="ZC12_4">पण, त्यावेळी, मी घोड्याला विथरवीन. त्यामुळे घोडेस्वाराचा गोंधळ उडेल. मी शत्रूच्या घोड्यांना अंधळे करीन. माझे डोळे मात्र उघडे असतील. आणि माझी नजर यहूद्यांच्या लोकांवर असेल.</span>
<span class="v-num v-5">5&nbsp;</span><span class="v ZC12_5" data-id="ZC12_5">यहूदाचे नेते लोकांना प्रोत्साहन देतील. ते म्हणतील, ‘सर्व शक्तिमान परमेश्वर तुमचा देव आहे. तो आपल्याला बळ देतो.’</span>
<span class="v-num v-6">6&nbsp;</span><span class="v ZC12_6" data-id="ZC12_6">त्यावेळी मी यहूद्यांच्या नेत्यांना वणव्याप्रमाणे बनवीन. वणव्यात गवताची काडी जशी भस्मसात होते, तसे ते त्यांच्या शत्रूंचा नाश करतील. त्यांच्या सभोवतीच्या सर्व शत्रूंचा ते नाश करतील. यरुशलेमवासी काळजीमुक्त होतील व आराम करतील.”</span>
</div>
<div class="p">
<span class="v-num v-7">7&nbsp;</span><span class="v ZC12_7" data-id="ZC12_7">परमेश्वर, प्रथम, यहूदाच्या लोकांना वाचवील म्हणजे युरशलेममधील लोकांना फारशा बढाया मारता येणार नाहीत. यहूदातील इतर लोकांपेक्षा आम्ही फार बरे अशा बढाया दावीदच्या घराण्यातील लोकांना आणि यरुशलेममधील अन्य लोकांना मारता येणार नाहीत.</span>
<span class="v-num v-8">8&nbsp;</span><span class="v ZC12_8" data-id="ZC12_8">पण परमेश्वर यरुशलेमच्या लोकांना वाचवील. सर्वात जास्त दुर्बल माणूससुध्दा दावीदासारखा वीर बनेल. आणि दावीदाच्या घराण्यातील पुरुष देवतांप्रमाणे होतील. परमेश्वराच्या स्वतःच्या दूताप्रमाणे ते लोकांचे नेतृत्व करतील.</span>
</div>
<div class="p">
<span class="v-num v-9">9&nbsp;</span><span class="v ZC12_9" data-id="ZC12_9">परमेश्वर म्हणतो, “त्यावेळी, यरुशलेमशी युध्द करण्यास आलेल्या राष्ट्रांना नाश करण्याचा मी प्रयत्न करीन.</span>
<span class="v-num v-10">10&nbsp;</span><span class="v ZC12_10" data-id="ZC12_10">मी दावीदाच्या घराण्यात आणि यरुशलेममध्ये राहाणाऱ्या लोकांत करुणेचा व दयेचा आत्मा ओतीन. ज्यांनी ‘एका’ला टोचले, तेच माझ्याकडे बघतील, आणि कष्टी होतील. आपला एकुलता एक मुलगा वारल्यावर अथवा पहिला मुलगा वारल्यावर एखाद्याला जेवढे दु:ख होते, तेवढेच दु:ख त्यांना होईल.</span>
<span class="v-num v-11">11&nbsp;</span><span class="v ZC12_11" data-id="ZC12_11">त्यावेळी यरुशलेममध्ये भंयकर शोककळा पसरेल आणि आक्रोश होईल. तो आक्रोश, मगिद्दोनच्या दरीत हदाद्रिम्मोनाच्या मृत्यूसमची झालेल्या आक्रोशासारखा असेल.</span>
<span class="v-num v-12">12&nbsp;</span><span class="v ZC12_12" data-id="ZC12_12">प्रत्येक कुटुंब आपापले दु:ख व्यक्त करील. दावीदाच्या कुळातील पुरुष, बायका दु:ख करतील. नाथानाचे घराणेही दु:ख करील. त्यांच्या बायकाही दु:ख करतील.</span>
<span class="v-num v-13">13&nbsp;</span><span class="v ZC12_13" data-id="ZC12_13">लेवी घराण्यातील पुरुष व बायका आपापसात शोक करतील. शिमी घराण्यातील पुरुष व बायका आपापसात शोक करतील.</span>
<span class="v-num v-14">14&nbsp;</span><span class="v ZC12_14" data-id="ZC12_14">आणि इतर कुळांतही असेच घडेल. पुरुष व स्त्रिया स्वतंत्रपणे शोक करतील.”</span>
</div>

</div>
<footer><nav>
<a class="prev" href="ZC11.html"></a>
<a class="home" href="index.html"></a>
<a class="next" href="ZC13.html"></a>
</nav></footer>
</body>
</html>