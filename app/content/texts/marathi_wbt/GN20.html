<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Genesis undefined (wbtc)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<header><nav>
<a class="name" href="GN.html">Marathi: Easy to Read Bible</a><a class="location" href="GN.html">उत्पत्ति 20</a><a class="prev" href="GN19.html">&#9664;</a>
<a class="home" href="index.html">&#9776;</a>
<a class="next" href="GN21.html">&#9654;</a>
</nav></header>
<div class="section chapter GN20 mar_wbtc mar" dir="ltr" lang="mar" data-id="GN20" data-nextid="GN21" data-previd="GN19">
<div class="c">20</div>
<div class="p">
<span class="v-num v-1">1&nbsp;</span><span class="v GN20_1" data-id="GN20_1">अब्राहामाने ते ठिकाण सोडले व तो नेगेबकडे म्हणजे यहूदा प्रांताच्या दक्षिणेकडील वाळवंटाच्या भागाकडे प्रवास करीत गेला, आणि कादेश व शूर यांच्या दरम्यान असलेल्या गरार नगरात त्याने वस्ती केली; गरारात असताना</span>
<span class="v-num v-2">2&nbsp;</span><span class="v GN20_2" data-id="GN20_2">अब्राहामाने सारा आपली बहीण असल्याचे लोकांना सांगितले. गराराचा राजा अबीमलेख याने हे ऐकले. त्याला सारा हवी होती म्हणून त्याने काही माणसे पाठवून तिला राजवाड्यात आणले.</span>
<span class="v-num v-3">3&nbsp;</span><span class="v GN20_3" data-id="GN20_3">परंतु रात्री देव अबीमलेखाच्या स्वप्नात येऊन म्हणाला, “तू आता नक्की मरशील कारण तू आणलेली स्त्री विवाहित आहे.”</span>
</div>
<div class="p">
<span class="v-num v-4">4&nbsp;</span><span class="v GN20_4" data-id="GN20_4">अबीमलेखाने अद्याप साराला स्पर्श केला नव्हता. तेव्हा अबीमलेख म्हणाला, “प्रभु, मी दोषी नाही, मग एका निरपराध माणसाला तू मारुन टाकणार काय?</span>
<span class="v-num v-5">5&nbsp;</span><span class="v GN20_5" data-id="GN20_5">कारण अब्राहामाने स्वतः मला सांगितले की, ‘ही स्त्री माझी बहीण आहे,’ आणि त्या स्त्रीने ही सांगितले की, ‘हा माझा भाऊ आहे,’ तेव्हा मी निरपराधी आहे; मी काय करीत होतो हे मला कळले नाही.”</span>
</div>
<div class="p">
<span class="v-num v-6">6&nbsp;</span><span class="v GN20_6" data-id="GN20_6">मग देव अबीमलेखाला स्वप्नात म्हणाला, “होय! मला माहीत की तू निरपराधी आहेस आणि तसेच तू काय करत होता हे तुला कळले नाहीं; म्हणूनच मी तुला वाचविले आणि माझ्या विरुद्ध तू पाप करु नयेस म्हणून मी तुला आवरले; आणि मीच तुला साराला स्पर्श करु दिला नाही.</span>
<span class="v-num v-7">7&nbsp;</span><span class="v GN20_7" data-id="GN20_7">तेव्हा आता तू अब्राहामाची बायको त्याची त्याला परत दे; अब्राहाम माझ्या वतीने बोलणारा संदेष्टा आहे; तो तुझ्यासाठी प्रार्थना करील व तू वाचशील; परंतु तू सारेला अब्राहामाकडे परत पाठवले नाहीस तर मग मी सांगतो की तू आणि तुझ्या बरोबर तुझे सर्व कुटुंबीय खात्रीने मराल.”</span>
</div>
<div class="p">
<span class="v-num v-8">8&nbsp;</span><span class="v GN20_8" data-id="GN20_8">दुसऱ्या दिवशी पहाटे अबीमलेखाने आपल्या सर्व सेवकांना बोलावून त्याने स्वप्नात पाहिलेल्या सर्वगोष्टी त्यांना सांगितल्या; ते सर्वजण फार घाबरले.</span>
<span class="v-num v-9">9&nbsp;</span><span class="v GN20_9" data-id="GN20_9">मग अबीमलेखाने अब्राहामास बोलावून आणले व म्हटले, “तू हे असे आम्हाला का केलेस? मी तुझे काय वाईट केले? मी तुझ्याविरुद्व काय गैर वागलो? तू असे खोटे का बोललास की ती तुझी बहीण आहे? तू माझ्या राज्यावर मोठे संकट आणलेस; तू माझ्याशी अशा गोष्टी करायच्या नव्हत्या.</span>
<span class="v-num v-10">10&nbsp;</span><span class="v GN20_10" data-id="GN20_10">तुला कशाची भीती वाटली? अशा रीतीने तू माझ्याशी का वागलास?”</span>
</div>
<div class="p">
<span class="v-num v-11">11&nbsp;</span><span class="v GN20_11" data-id="GN20_11">मग अब्राहाम म्हणाला, “मला भीती वाटली येथील कोणीही लोक देवाचे भय धरीत नाहीत असे मला वाटले आणि म्हणून माझी बायको सारा मिळविण्यासाठी कोणीही मला ठार मारील असे मला वाटले.</span>
<span class="v-num v-12">12&nbsp;</span><span class="v GN20_12" data-id="GN20_12">ती माझी बायको आहे हे खरे आहे, तरी पण ती माझी नात्याने बहीण लागते हे ही तितकेच खरे आहे; कारण ती माझ्या बापाची मुलगी आहे पण माझ्या आईची ती मुलगी नाही.</span>
<span class="v-num v-13">13&nbsp;</span><span class="v GN20_13" data-id="GN20_13">देवाने मला माझ्या बापाच्या घरापासून दूर नेले आणि बऱ्याच वेगवेगळ्या ठिकाणी भटकायला लावले; आणि असे झाले तेव्हा मी साराला सांगितले, ‘माझ्यासाठी एवढे कर की आपण जिकडे जाऊ तिकडे तू माझी बहीण आहेस असे लोकांना सांग.’”</span>
</div>
<div class="p">
<span class="v-num v-14">14&nbsp;</span><span class="v GN20_14" data-id="GN20_14">हे समजल्यावर अबीमलेखाने अब्राहामाला सारा परत दिली; तसेच त्याने त्याला मेंढरे, बैल व दास दासीही दिल्या.</span>
<span class="v-num v-15">15&nbsp;</span><span class="v GN20_15" data-id="GN20_15">अबीमलेख म्हणाला, “तुझ्या अवती भोवती चौफेर नजर टाक; हा सर्व माझा देश आहे; तुला पाहिजे तेथे तू राहा.”</span>
</div>
<div class="p">
<span class="v-num v-16">16&nbsp;</span><span class="v GN20_16" data-id="GN20_16">अबीमलेख सारेला म्हणाला, “तुझा भाऊ अब्राहाम याला मी एक हजार चांदीची नाणी दिली आहेत; यासाठी की तेणेकडून, ह्या ज्या गोष्टी घडल्या त्या सर्वाबद्दल मला दु:ख होत आहे, हे इतरास समजावे आणि माझा न्यायीपणा व निरपरधीपणा व तुझी शुद्धता सर्व लोकांना कळावीत.”</span>
</div>
<div class="p">
<span class="v-num v-17-18">17-18&nbsp;</span><span class="v GN20_17-18" data-id="GN20_17-18">परमेश्वराने अबीमलेखाच्या कुटुंबातील सर्व स्त्रियांची गर्भाशये त्यांना मुले होऊ नयेत म्हणून बंद केली होती; देवाने हे केले कारण अबीमलेखाने अब्राहामाची बायको सारा हिला त्याच्या घरी नेले होते; परंतु अब्राहामाने देवाची प्रार्थना केली आणि देवाने अबीमलेख, त्याची बायको आणि त्याच्या दासी यांना मुले न होण्याच्या दोषापासून बरे केले.</span>
</div>

</div>
<footer><nav>
<a class="prev" href="GN19.html">&#9664;</a>
<a class="home" href="index.html">&#9776;</a>
<a class="next" href="GN21.html">&#9654;</a>
</nav></footer>
</body>
</html>