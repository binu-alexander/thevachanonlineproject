<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>The First Book of Samuel undefined (wbtc)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<header><nav>
<a class="name" href="S1.html">Marathi: Easy to Read Bible</a><a class="location" href="S1.html">शमुवेल 9</a><a class="prev" href="S18.html"></a>
<a class="home" href="index.html"></a>
<a class="next" href="S110.html"></a>
</nav></header>
<div class="section chapter S19 mar_wbtc mar" dir="ltr" lang="mar" data-id="S19" data-nextid="S110" data-previd="S18">
<div class="c">9</div>
<div class="p">
<span class="v-num v-1">1&nbsp;</span><span class="v S19_1" data-id="S19_1">अबीएलचा मुलगा कीश हा बन्यामीन घराण्यातील एक ख्यातनाम गृहस्थ होता. अबीएलचे वडील सरोर, सरोरचे वडील बखोरथ आणि बखोरथचे वडील अफीया अशी ही परंपरा होती.</span>
<span class="v-num v-2">2&nbsp;</span><span class="v S19_2" data-id="S19_2">कीशाला शौल नावाचा मुलगा होता. हा देखणा आणि तरुण असून देखणेपणात आणि उंचीच्या बाबतीत इस्राएलात त्याच्याशी बरोबरी करणारे कोणीही नव्हते. प्रत्येक इस्राएल मनुष्य त्याच्या खांद्याला लागे.</span>
</div>
<div class="p">
<span class="v-num v-3">3&nbsp;</span><span class="v S19_3" data-id="S19_3">एकदा कीशाची गाढवे वाट चुकली. तेव्हा कीश शौलाला म्हणाला, “नोकारांपैकी कोणाला तरी बरोबर घेऊन गाढवांचा शोध घे.”</span>
<span class="v-num v-4">4&nbsp;</span><span class="v S19_4" data-id="S19_4">शौल त्याप्रमाणे आपल्या वडीलांच्या गाढवांच्या शोधार्थ निघाला. एफ्राईमचा डोंगराळ प्रदेश, शलीशाच्या भोवतालचा प्रांत पालथा घातला तरी त्याला आणि त्याच्या नोकराला गाढवे सापडेनात. तेव्हा ते शालीम प्रांतात गेले. पण तिथेही शोध लागला नाही. म्हणून पुढे ते बन्यामीन प्रदेशातून हिंडले. पण गाढवे मिळाली नाहीतच.</span>
</div>
<div class="p">
<span class="v-num v-5">5&nbsp;</span><span class="v S19_5" data-id="S19_5">शेवटी ते दोघे सूफ या नगराशी आले. तेव्हा शौल आपल्या नोकराला म्हणाला, “आता आपण परतीच्या वाटेला लागलेले बरे. कारण गाढवांचा विचार सोडून देऊन वडील आता आपल्याच चिंतेत पडतील.”</span>
</div>
<div class="p">
<span class="v-num v-6">6&nbsp;</span><span class="v S19_6" data-id="S19_6">पण नोकर म्हणाला, “या गावात एक परमेश्वराचा माणूस संदेष्टा आहे. लोक त्याला मानतात. तो बोललेले खरे ठरते. तेव्हा आपण या गावात जाऊ. कदाचित् तो आपल्याला पुढचा मार्ग दाखवील.”</span>
</div>
<div class="p">
<span class="v-num v-7">7&nbsp;</span><span class="v S19_7" data-id="S19_7">शौल म्हणाला, “तर मग आपण जाऊच या पण त्याला द्यायचे काय? त्याला देण्यासारखे तर आपल्याजवळ काहीच नाही. आपल्याजवळचे फराळाचे सुध्दा संपले. मग त्याला काय देणार?”</span>
</div>
<div class="p">
<span class="v-num v-8">8&nbsp;</span><span class="v S19_8" data-id="S19_8">तेव्हा पुन्हा नोकाराने सांगितले, “माझ्याकडे थोडे पैसे आहेत तेच आपण त्या परमेश्वराच्या माणसाला देऊ. मग तो आपल्याला पुढची वाट दाखवेल.”</span>
</div>
<div class="p">
<span class="v-num v-9-11">9-11&nbsp;</span><span class="v S19_9-11" data-id="S19_9-11">शौंल नोकराला म्हणाला, “ठीक आहे, चल जाऊ.” आणि ते तिकडे निघाले. चढूण जात असताना वाटेत त्यांना पाण्याला चाललेल्या काही तरुण मुली भेटल्या. त्यांना त्यांनी संदेष्ट्याचा पत्ता विचारला.</span>
</div>
<div class="p">
<span class="v-num v-12">12&nbsp;</span><span class="v S19_12" data-id="S19_12">तेव्हा त्या म्हणाल्या, “तो आत्ताच पुढे गेला आहे. लवकर पुढे जा. तो आजच या गावी आला आहे कारण लोक उच्च स्थानी शांत्यर्पण करणार आहेत.</span>
<span class="v-num v-13">13&nbsp;</span><span class="v S19_13" data-id="S19_13">पुढे गेल्यावर तुम्हाला तो दिसेल. घाई केलीत तर भोजनासाठी तो भक्ती स्थळापाशी पोचायच्या अगादेर तुम्ही त्याला भेटू शकाल. तो यज्ञाला आशीर्वाद देतो म्हणून तो तिथे पोहोंचे पर्यंत लोक जेवायला सुरुवात करत नाहीत. म्हणून लौकर जा.” पूर्वी कोणी असे परमेश्वराला प्रश्न विचारायला निघाले, “चला, संदेष्ट्याकडे जाऊ” असे म्हणत असत. कारण तेव्हा परमेश्वराच्या माणसाला संदेष्टा म्हणत.</span>
</div>
<div class="p">
<span class="v-num v-14">14&nbsp;</span><span class="v S19_14" data-id="S19_14">तेव्हा शौल आणि त्याचा नोकर वर नगराच्या दिशेने जाऊ लागले. नगरात शिरतात तो त्यांना शमुवेल त्यांच्या दिशेने येताना दिसला. तो त्या यज्ञाच्या ठिकाणी जायला निघालाच होता.</span>
</div>
<div class="p">
<span class="v-num v-15">15&nbsp;</span><span class="v S19_15" data-id="S19_15">आदल्या दिवशी परमेश्वराने शमुवेलला सांगितले होते,</span>
<span class="v-num v-16">16&nbsp;</span><span class="v S19_16" data-id="S19_16">“उद्या यावेळी मी तुझ्याकडे बन्यामीन घराण्यातील एकाला पाठवीन. त्याला तू अभिषेकपूर्वक इस्राएलवर राजा म्हणून नेम. पलिष्ट्यांपासून तो माझ्या लोकांना वाचवील. लोकांचे गाऱ्हाणे माझ्याकडे आले आहे. ते मी ऐकून घेतले आहे.”</span>
</div>
<div class="p">
<span class="v-num v-17">17&nbsp;</span><span class="v S19_17" data-id="S19_17">शौल शमुवेलच्या दृष्टीस पडताक्षणीच परमेश्वर म्हणाला, “हाच तो मी सांगितलेला माणूस. तो माझ्या लोकांवर राज्य करील.”</span>
</div>
<div class="p">
<span class="v-num v-18">18&nbsp;</span><span class="v S19_18" data-id="S19_18">शौलने शमुवेलला वेशीजवळ गाठले आणि तो म्हणाला, “संदेष्ट्यांचे घर कोठे आहे ते कृपा करुन मला सांगाल का?”</span>
</div>
<div class="p">
<span class="v-num v-19">19&nbsp;</span><span class="v S19_19" data-id="S19_19">शमुवेल म्हणाला, “मीच तो, तू पुढे हो आणि भक्तीच्या ठिकाणी जा. तुम्ही दोघेजण आज माझ्याबरोबर भोजन करा. उद्या सकाळी मी तुझी रवानगी करीन. तुझ्या सर्व प्रश्नांची उत्तरे देईन.</span>
<span class="v-num v-20">20&nbsp;</span><span class="v S19_20" data-id="S19_20">आणि तीन दिवसांपूर्वी हरवलेल्या त्या गाढवांची काळजी करु नकोस. ती सापडली आहेत. आता इस्राएलला तुझी गरज आहे. इस्राएलला तू आणि तुमच्या घराण्यातील सर्व हवे आहात.”</span>
</div>
<div class="p">
<span class="v-num v-21">21&nbsp;</span><span class="v S19_21" data-id="S19_21">शौल म्हणाला, “मी बन्यामीन घराण्यातला आहे. आमचे घराणे इस्राएल मधले सर्वात लहान घराणे आहे आणि बन्यामीन घराण्यात आमचे कुटुंब सगळ्यात छोटे आहे. मग इस्राएलला मी कशासाठी हवा आहे बरे?”</span>
</div>
<div class="p">
<span class="v-num v-22">22&nbsp;</span><span class="v S19_22" data-id="S19_22">शमुवेलने मग त्यांना आणि त्याच्या नोकराला भोजनाच्या ठिकाणी नेले. तेथे तीस एक लोकांना भोजनासाठी आणि यज्ञात सहभागी होण्यासाठी आमंत्रित केले होते. शमुवेलने या दोघांना पंगतीतल्या मानाच्या ठिकाणी बसवले.</span>
<span class="v-num v-23">23&nbsp;</span><span class="v S19_23" data-id="S19_23">शमुवेल आचाऱ्याला म्हणाला, “मांसाचा मी तुला राखून ठेवायला सांगितलेला वाटा आण.”</span>
</div>
<div class="p">
<span class="v-num v-24">24&nbsp;</span><span class="v S19_24" data-id="S19_24">आचाऱ्याने मांडीचा भाग आणून शौलाच्या पुढे ठेवला. शमुवेल म्हणाला, “तुझ्यासाठी मी हा राखून ठेवला आहे. या विशेष प्रसंगासाठी मी तो ठेवला होता. तो तू खा.” तेव्हा शौल शमुवेलच्या पंगतीला बसून जेवला.</span>
</div>
<div class="p">
<span class="v-num v-25">25&nbsp;</span><span class="v S19_25" data-id="S19_25">भोजन आटोपल्यावर ते उपासना स्थळाहून खाली नगरात आले. शमुवेलाने शौलासाठी घराच्या गच्चीत बिछाना घातला. शौल तेथे झोपला.</span>
</div>
<div class="p">
<span class="v-num v-26">26&nbsp;</span><span class="v S19_26" data-id="S19_26">दुसऱ्या दिवशी भल्या पहाटे शमुवेलाने शौलाला जोरात हाक मारुन उठवले. तो म्हणाला, “ऊठ आता मी तुझी रवानगी करतो.” शौल उठला आणि शमुवेल बरोबर घराच्या बाहेर पडला.</span>
</div>
<div class="p">
<span class="v-num v-27">27&nbsp;</span><span class="v S19_27" data-id="S19_27">शौल त्याचा नोकर आणि शमुवेल गावाच्या सीमेपाशी आले. तेव्हा शमुवेल शौलाला म्हणाला, “तुझ्या नोकराला पुढे व्हायला सांग तुझ्यासाठी परमेश्वराचा संदेश आहे.” तेव्हा नोकर पुढे चालू लागला.</span>
</div>

</div>
<footer><nav>
<a class="prev" href="S18.html"></a>
<a class="home" href="index.html"></a>
<a class="next" href="S110.html"></a>
</nav></footer>
</body>
</html>