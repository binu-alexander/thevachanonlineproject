<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Habakkuk undefined (wbtc)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<header><nav>
<a class="name" href="HK.html">Marathi: Easy to Read Bible</a><a class="location" href="HK.html">हबक्कूक 2</a><a class="prev" href="HK1.html"></a>
<a class="home" href="index.html"></a>
<a class="next" href="HK3.html"></a>
</nav></header>
<div class="section chapter HK2 mar_wbtc mar" dir="ltr" lang="mar" data-id="HK2" data-nextid="HK3" data-previd="HK1">
<div class="c">2</div>
<div class="q1">
<span class="v-num v-1">1&nbsp;</span><span class="v HK2_1" data-id="HK2_1">मी रखवालदारसारखा उभा राहून लक्ष ठेवीन परमेश्वर मला काय सांगतो,</span>
</div>
<div class="q2">
<span class="v HK2_1" data-id="HK2_1">त्याची मी वाट पाहीन मी वाट पाहीन</span>
</div>
<div class="q1">
<span class="v HK2_1" data-id="HK2_1">आणि तो माझ्या प्रश्नाला कसे उत्तर देतो ते बघीन.</span>
<div class="p">
<span class="v-num v-2">2&nbsp;</span><span class="v HK2_2" data-id="HK2_2">परमेश्वर मला म्हणाला, “मी तुला जे दाखवितो, ते लिहून ठेव लोकांना सहज वाचता यावे, म्हणून पाटीवर स्पष्ट लिही.</span>
<span class="v-num v-3">3&nbsp;</span><span class="v HK2_3" data-id="HK2_3">हा संदेश भविष्यातील विशिष्ट काळासाठी आहे. हा अंताबद्दलचा संदेश आहे आणि तो खरा ठरेल ती वेळ कदाचित कधीच येणार नाही असे वाटेल, पण धीर धरा आणि वाट पाहा! ती वेळ येईल ती येण्यास फार विलंब लागणार नाही.</span>
<span class="v-num v-4">4&nbsp;</span><span class="v HK2_4" data-id="HK2_4">जे लोक हा संदेश ऐकण्याचे नाकारतील, त्यांना त्याचा फायदा होऊ शकणार नाही. पण सज्जन माणूस ह्या संदेशावर विश्वास ठेवील. आणि तो त्याच्या श्रध्देमुळे जगे”</span>
</div>
<div class="p">
<span class="v-num v-5">5&nbsp;</span><span class="v HK2_5" data-id="HK2_5">देव म्हणाला, “मद्य माणसाला दगा देऊ शकते. त्याप्रमाणे बलवान माणसाचा गर्व त्याला मूर्ख बनवू शकतो. पण त्याला शांती मिळणार नाही. तो मृत्यूसारखा असतो त्याची आसक्ती वाढतच राहाते. आणि मृत्यूप्रमाणेच, त्याला कधीही समाधान मिळत नाही. तो इतर राष्ट्रांचा पराभव करीतच राहील. त्या राष्ट्रांतील लोकांना तो कैद करीतच राहील.</span>
<span class="v-num v-6">6&nbsp;</span><span class="v HK2_6" data-id="HK2_6">पण लवकरच तो सर्व लोकांच्या चेष्टेचा विषय होईल. ते त्याच्या पराभवाच्या कथा सांगतील. ते हसून म्हणतील, ‘फारच वाईट झाले बुवा! त्या माणसाने खूप गोष्टी चोरल्या. त्याच्या मालकीच्या नसलेल्या गोष्टी त्याने उचलल्या. पण त्यांचेच आता त्याला ओझे होईल. त्याने कर्ज काढून स्वतःला श्रीमंत बनवले.’</span>
</div>
<div class="p">
<span class="v-num v-7">7&nbsp;</span><span class="v HK2_7" data-id="HK2_7">“तू (बलवान माणसाने) लोकांकडून पैसा घेतलास. कधी ना कधी त्या लोकांना जाग येईल व काय झाले ते समजेल. मग ते तुझ्या विरुध्द उभे राहतील. तुझ्याकडून वस्तू घेतील व तू भयभीत होशील.</span>
<span class="v-num v-8">8&nbsp;</span><span class="v HK2_8" data-id="HK2_8">तू पुष्कळ राष्ट्रांतून बऱ्याच गोष्टी चोरल्यास. ते लोक तुझ्याकडून त्यांची वसुली करतील. तू पुष्कळ लोकांना ठार मारलेस, देश व गावे यांचा नाश केलास. त्या देशांतील व गावांतील लोकांना मारलेस.</span>
</div>
<div class="p">
<span class="v-num v-9">9&nbsp;</span><span class="v HK2_9" data-id="HK2_9">“हो! खरेच! चुकीच्या मार्गाने श्रीमंत होणाऱ्या माणसाचे भले होणार नाही. हा माणूस सुरक्षित जागी राहायला मिळावे, म्हणून अशा गोष्टी करतो. त्याच्या उंच इमारतीमुळे तो वाचू शकेल असे त्याला वाटते. पण त्याचे वाईट होईल.</span>
<span class="v-num v-10">10&nbsp;</span><span class="v HK2_10" data-id="HK2_10">तू (बलवान माणसाने) खूप माणसांचा नाश करण्याचा कट रचला आहेस त्यामुळे तुझ्याच माणसांना मान खाली घालावी लागेल. तू वाईट गोष्टी केल्या आहेत आणि तुझे आयुष्य तू गमावशील.</span>
<span class="v-num v-11">11&nbsp;</span><span class="v HK2_11" data-id="HK2_11">भिंतींतील दगडसुध्दा तुझ्याविरुध्द ओरडतील तुझ्याच घराचे वासे त्यांना साथ देतील. कारण तू चुकतोस हे त्यांना पटेल.</span>
</div>
<div class="p">
<span class="v-num v-12">12&nbsp;</span><span class="v HK2_12" data-id="HK2_12">“गाव वसविण्यासाठी लोकांना ठार मारुन नेत्यांनी पाप केले, ते त्यांच्यासाठी वाईट आहे.</span>
<span class="v-num v-13">13&nbsp;</span><span class="v HK2_13" data-id="HK2_13">त्या लोकांनी उभारलेले सर्व आगीत भस्मसात करावयाचे सर्वशक्तिमान परमेश्वराने ठरविले आहे. त्यांच्या कामाचा काहीही उपयोग होणार नाही.</span>
<span class="v-num v-14">14&nbsp;</span><span class="v HK2_14" data-id="HK2_14">मग मात्र सर्वच लोकांना परमेश्वराचे वैभाने (गौरवाने) कळेल. समुद्राच्या पसरणाऱ्या पाण्याप्रमाणे ही वार्ता सगळीकडे पसरेल.</span>
<span class="v-num v-15">15&nbsp;</span><span class="v HK2_15" data-id="HK2_15">जी व्यक्ति रागावते व इतर लोकांना सहन करायला लावते तिचे खूप वाईट होईल. रागाने ती व्याक्ति इतरांना जमीनवर जोरात आपटते. व त्यांना नग्न व दारुडे असल्याप्रमाणे वागावते.</span>
</div>
<div class="p">
<span class="v-num v-16">16&nbsp;</span><span class="v HK2_16" data-id="HK2_16">“पण त्या माणसाला परमेश्वरा राग काय असतो ते कळेल. तो राग म्हणजे परमेश्वराच्या उजव्या हातातील जणू विषाचा प्याला आहे. त्याची चव घेताच, तो माणूस, मद्यप्यामप्रमाणे, जमिनीवर कोसळून पडेल.</span>
</div>
<div class="p">
<span class="v HK2_16" data-id="HK2_16">“दुष्ट राजा, तू त्या प्याल्यातील विष पिशील. तुला मान तर मिळणार नाहीच, पण तुला लाज प्राप्त होईल.</span>
<span class="v-num v-17">17&nbsp;</span><span class="v HK2_17" data-id="HK2_17">तू लबानोनमधील पुष्कळांना दुखवविलेस. तेथील पुष्कळ गुरे तू चोरलीस. म्हणून त्या मृत माणसांची आणि तू तेथे केलेल्या दुष्कर्मांची तुला भीती वाटेल. तेथील गावांत तू वाईट कृत्ये केलीस आणि तेथील रहिवाशांशी तू वाईट वागलास त्यामुळे तू भयभीत होशील.”</span>
</div>
<div class="p">
<span class="v-num v-18">18&nbsp;</span><span class="v HK2_18" data-id="HK2_18">त्या माणसाचे दैवत त्याला मदत करणार नाही. का? कारण तो देव म्हणजे काही लोकांनी धातूत कोरलेला एक पुतळा आहे. ती फक्त एक मूर्ती आहे. तेव्हा घडविणाऱ्याने तिच्याकडून मदतीची अपेक्षा करु नये. तो पुतळा बोलूसुध्दा शकत नाही.</span>
<span class="v-num v-19">19&nbsp;</span><span class="v HK2_19" data-id="HK2_19">जो माणूस लाकडी पुतळ्याला “ऊठ उभा राहा” असे म्हणतो किंवा दगडाला “जागा हो” असे सांगतो, त्याचे वाईट होईल, ह्या गोष्टी त्याला मदत करु शकणार नाहीत. तो पुतळा कदाचित् सोन्या-चांदीने मढविलेला असेल, पण त्यात प्राण नाही.</span>
</div>
<div class="p">
<span class="v-num v-20">20&nbsp;</span><span class="v HK2_20" data-id="HK2_20">पण परमेश्वर वेगळा आहे. परमेश्वर त्याच्या पवित्र मंदिरात आहे. म्हणूनच सर्व पृथ्वीवर शांतता असावी व सर्वानीच परमेश्वराचा मान राखावा.</span>
</div>

</div>
<footer><nav>
<a class="prev" href="HK1.html"></a>
<a class="home" href="index.html"></a>
<a class="next" href="HK3.html"></a>
</nav></footer>
</body>
</html>