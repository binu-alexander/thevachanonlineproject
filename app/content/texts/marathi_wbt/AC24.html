<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>The Acts of the Apostles undefined (wbtc)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<header><nav>
<a class="name" href="AC.html">Marathi: Easy to Read Bible</a><a class="location" href="AC.html">प्रेषितांची कृत्यें 24</a><a class="prev" href="AC23.html"></a>
<a class="home" href="index.html"></a>
<a class="next" href="AC25.html"></a>
</nav></header>
<div class="section chapter AC24 mar_wbtc mar" dir="ltr" lang="mar" data-id="AC24" data-nextid="AC25" data-previd="AC23">
<div class="c">24</div>
<div class="p">
<span class="v-num v-1">1&nbsp;</span><span class="v AC24_1" data-id="AC24_1">पाच दिवसांनतर हनन्या कैसरिया येथे गेला. हनन्या मुख्य याजक होता. हनन्याने आपल्याबरोबर काही यहूदी वडीलजन आणि तिर्तुल्ल नावाचा वकील यांना कैसरिया येथे नेले; त्यांनी राज्यपालापुढे पौलावरिल दोषारोप सादर केले.</span>
<span class="v-num v-2">2&nbsp;</span><span class="v AC24_2" data-id="AC24_2">जेव्हा पौलाला आत नेण्यात आले तेव्हा तिर्तुल्ल याने पौलावरील आरोप सांगण्यास सुरुवात केली.</span>
</div>
<div class="p">
<span class="v AC24_2" data-id="AC24_2">तो म्हणाला, “फेलिक्स महाराज, तुमच्यामुळे आम्हांला फार शांतता लाभली असून, तुमच्या दूरदृष्टीमुळे जरुर असलेल्या सुधारणासुद्धा या देशात झाल्या आहेत.</span>
<span class="v-num v-3">3&nbsp;</span><span class="v AC24_3" data-id="AC24_3">फेलिक्स महाराज, आम्ही हे सर्व प्रकारांनी व सर्व ठिकाणी हे कृतज्ञतेने मान्य करतो.</span>
<span class="v-num v-4">4&nbsp;</span><span class="v AC24_4" data-id="AC24_4">परंतु तुमचा अधिक वेळ न घेता, आम्ही जे काही तुम्हांला थोडक्यात सांगतो, ते ऐकून घेण्याची कृपा करावी, ही विनंती करतो.</span>
<span class="v-num v-5">5&nbsp;</span><span class="v AC24_5" data-id="AC24_5">हा मनुष्य त्रास देणारा आहे, जगात सगळीकडे यहूदी लोकांना त्याने त्रास दिलेला आहे. तो नासरेथकराच्या पंथाचा पुढारी आहे.</span>
<span class="v-num v-6-7">6-7&nbsp;</span><span class="v AC24_6-7" data-id="AC24_6-7">त्याने देवाचे मंदिर विटाळण्याचा प्रयत्न केला, परंतु आम्ही त्याला धरले</span>
<span class="v-num v-8">8&nbsp;</span><span class="v AC24_8" data-id="AC24_8">या गोष्टी खऱ्या आहेत की नाही हे तुम्ही ठरवू शकता. त्याला काही प्रश्न विचारा.”</span>
<span class="v-num v-9">9&nbsp;</span><span class="v AC24_9" data-id="AC24_9">इतर यहूदी लोकांनी याला मान्यता दिली व सांगितले की, “हे सर्व खरे आहे!”</span>
</div>
<div class="p">
<span class="v-num v-10">10&nbsp;</span><span class="v AC24_10" data-id="AC24_10">जेव्हा राज्यपालाने पौलाला बोलण्यास खुणावले, तेव्हा पौल म्हणाला, “फेलिक्स महाराज, बरीच वर्षे या देशाचे न्यायाधीश म्हणून आपण काम करीत आहात, म्हणून मला आपणा समोर स्वतःचा बचाव करायला आनंद वाटत आहे.</span>
<span class="v-num v-11">11&nbsp;</span><span class="v AC24_11" data-id="AC24_11">यरुशलेम येथे उपासनेसाठी जाऊन मला बारोपेक्षा जास्त दिवस झालेले नाहीत, ही गोष्ट खरी आहे की नाही, हे आपण पडताळून पाहू शकता</span>
<span class="v-num v-12">12&nbsp;</span><span class="v AC24_12" data-id="AC24_12">मी मंदिरात कोणाशी वाद घालताना, सभास्थातात किंवा बाहेर कोठे कोणाला चिथावून देताना या लोकांना आढळलो नाही.</span>
<span class="v-num v-13">13&nbsp;</span><span class="v AC24_13" data-id="AC24_13">हे लोक माझ्यावर जो आरोप ठेवीत आहेत, तो त्यांना तुमच्यासमोर सिद्ध करता येणार नाही.</span>
</div>
<div class="p">
<span class="v-num v-14">14&nbsp;</span><span class="v AC24_14" data-id="AC24_14">“मात्र मी हे आपल्यसमोर कबूल करतो: या मार्गाने (ख्रिस्ती मार्गाने) जाऊन मी आपल्या वाडवडिलांच्या देवाची उपासना करतो त्या मार्गाला हे लोक पंथ म्हणतात. जे काही नियमशास्त्रात सांगितले आहे आणि जे काही आमच्या संदेष्ट्यानी सांगितलेले आहे, त्या सर्वांवर मी विश्वास ठेवतो.</span>
<span class="v-num v-15">15&nbsp;</span><span class="v AC24_15" data-id="AC24_15">आणि धार्मिकांचे व वाईटांचेही मरणातून पुन्हा उठणे होणार आहे, ही गोष्ट हे लोकही माइयाबरोबर मानतील अशी मी देवामध्ये आशा बाळगतो.</span>
<span class="v-num v-16">16&nbsp;</span><span class="v AC24_16" data-id="AC24_16">यासाठी देवापुढे आणि मनुष्यांपुढे आपला विवेक शुद्ध असावा याचा मी नेहमी आटोकाट प्रयत्न करीत असतो.</span>
</div>
<div class="p">
<span class="v-num v-17">17&nbsp;</span><span class="v AC24_17" data-id="AC24_17">“अनेक वर्षे दूर राहिल्यानंतर माइया लोकांतील गरीबांना दान देऊन यरुशलेममध्ये स्वतःसाठी अर्पण करावे म्हणून मी मंदिरात जाऊन हा विधी करीत असताना, शुद्धीकरण झालेला असा मी त्यांस आढळलो.</span>
<span class="v-num v-18">18&nbsp;</span><span class="v AC24_18" data-id="AC24_18">तेथे मी कसलाही जमाव केला नव्हता अगर दंगा ही केला नव्हता</span>
<span class="v-num v-19">19&nbsp;</span><span class="v AC24_19" data-id="AC24_19">पण आशियातील काही लोक तेथे हजर होते.</span>
<span class="v-num v-20">20&nbsp;</span><span class="v AC24_20" data-id="AC24_20">जर त्यांना माइयाविरुद्ध काही म्हणायचे असेल, तर त्यांनी आपणांपुढे हजर होऊन मला दोषलावावा. किंवा मी जेव्हा धर्मसभेपुढे उभा राहिलो, त्यावेळी माइयामध्ये काही चूक त्यांना आढळली असेल, तर त्यांनी तसे सांगावे.</span>
<span class="v-num v-21">21&nbsp;</span><span class="v AC24_21" data-id="AC24_21">मी या लोकांमध्ये उभे राहून मोठ्याने म्हणालो की, ‘मेलेल्यांतून पुन्हा उठण्याच्या प्रश्नावरुन माझा न्यायनिवाडा होत आहे.’ या एका गोष्टीशिवाय दुसरा आरोप माइयावर करायचा असेल तर यांनी तसे सांगावे.”</span>
</div>
<div class="p">
<span class="v-num v-22">22&nbsp;</span><span class="v AC24_22" data-id="AC24_22">फेलिक्सला (ख्रिस्ती) मार्गाविषयी चांगली माहिती असल्याने त्याने सुनावणी थांबवली. फेलिक्स म्हणाला, “जेव्हा लुसिया सरदार येथे येईल, तेव्हा तुझ्या प्रकरणाचा काय निर्णय घ्यायचा ते मी ठरवीन.”</span>
<span class="v-num v-23">23&nbsp;</span><span class="v AC24_23" data-id="AC24_23">मग फेलिक्सने शतधिपतीला आज्ञा केली की, पौलाला पहाऱ्यात ठेवावे, परंतु त्याला थोडी मोकळीक देण्यात यावी. आणि असाही हुकूम केला की, त्याच्या मित्रांना त्याची गरज भागविण्यास मना करु नये.</span>
</div>
<div class="p">
<span class="v-num v-24">24&nbsp;</span><span class="v AC24_24" data-id="AC24_24">काही दिवसांनंतर फेलिक्स आपली पत्नी द्रुसिल्ला हिच्याबरोबर आला. ती एक यहूदी स्त्री होती. फेलिक्सने पौलाला बोलावणे पाठविले. आणि त्याने येशू ख्रिस्तावरील विश्वासाबाबत पौलाचे बोलणे ऐकून घेतले.</span>
<span class="v-num v-25">25&nbsp;</span><span class="v AC24_25" data-id="AC24_25">परंतु जेव्हा पौलाने धार्मिकपणा, आत्मसंयमन, आणि होणाऱ्या न्यायाविषयी सांगितले. तेव्हा फेलिक्सला भीति वाटली. तो पौलाला म्हणाला, “आता तू जा, परत वेळ मिळाला म्हणजे मी तुला बोलावीन.”</span>
<span class="v-num v-26">26&nbsp;</span><span class="v AC24_26" data-id="AC24_26">यावेळी पौल त्याला पैसे देऊ करील असे त्याला वाटत होते म्हणून फेलिक्स त्याला वरचेवर बोलावणे पाठवत असे आणि त्याच्याशी बोलत असे.</span>
</div>
<div class="p">
<span class="v-num v-27">27&nbsp;</span><span class="v AC24_27" data-id="AC24_27">दोन वर्षे झाल्यावर फेलिक्सच्या जागी पुर्क्य फेस्त हा राज्यपाल झाला. आणि यहूदी लोकांचे मन मोडण्याची फेलिक्सची इच्छा नव्हती, म्हणून त्याने जाण्यापूर्वी पौलाला तुरुंगातच ठवले.</span>
</div>

</div>
<footer><nav>
<a class="prev" href="AC23.html"></a>
<a class="home" href="index.html"></a>
<a class="next" href="AC25.html"></a>
</nav></footer>
</body>
</html>