<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>The Revelation to John undefined (wbtc)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<header><nav>
<a class="name" href="RV.html">Marathi: Easy to Read Bible</a><a class="location" href="RV.html">योहानाला झालेले प्रकटीकरण 9</a><a class="prev" href="RV8.html">&#9664;</a>
<a class="home" href="index.html">&#9776;</a>
<a class="next" href="RV10.html">&#9654;</a>
</nav></header>
<div class="section chapter RV9 mar_wbtc mar" dir="ltr" lang="mar" data-id="RV9" data-nextid="RV10" data-previd="RV8">
<div class="c">9</div>
<div class="p">
<span class="v-num v-1">1&nbsp;</span><span class="v RV9_1" data-id="RV9_1">पाचव्या देवदूताने त्याचा कर्णा वाजविला, तेव्हा मी आकाशातून एका ताऱ्याला, पृथ्वीवर पडताना पाहिले. अथांग दऱ्याकडे नेणाऱ्या खोल बोगद्याची किल्ली त्याला देण्यात आली.</span>
<span class="v-num v-2">2&nbsp;</span><span class="v RV9_2" data-id="RV9_2">मोठ्या भट्टीतून धूर यावा तसा त्या बोगद्यातून धूर येऊ लागला. बोगद्यातून येणाऱ्या धुरामुळे सूर्य आणि आकाश काळे झाले</span>
</div>
<div class="p">
<span class="v-num v-3">3&nbsp;</span><span class="v RV9_3" data-id="RV9_3">मग धुरातून टोळधाड पृथ्वीवर आली. त्यांना पृथ्वीवरील विंचवासारखा दंश करण्याचा अधिकार दिला होता.</span>
<span class="v-num v-4">4&nbsp;</span><span class="v RV9_4" data-id="RV9_4">टोळांना सांगण्यात आले होते की त्यांनी गवताला, रोपांना किंवा झाडांना हानि पोहचवू नये. ज्या लोकांच्या कपाळावर देवाचा शिक्का मारण्यात आला नसेल त्यांनाच चावण्यास त्यांना सांगण्यात आले होते.</span>
<span class="v-num v-5">5&nbsp;</span><span class="v RV9_5" data-id="RV9_5">या टोळांना लोकांना वेदना देण्यासाठी पाच महिने वेळ दिला होता. अधिकार दिला होता. पण त्यांना लोकांना ठार मारण्याचा अधिकार देण्यात आला नव्हता. त्यांच्या दंशाने ज्या वेदना होत त्या वेदना विंचवाने डंख मारल्यावर होतात तशा होत होत्या.</span>
<span class="v-num v-6">6&nbsp;</span><span class="v RV9_6" data-id="RV9_6">या दिवसात अनेक जण मरण्यासाठी मार्ग शोधण्याचा प्रयत्न करतील पण त्यांना तो सापडणार नाही. त्यांना मरावेसे वाटेल पण मरण त्यांच्यापासून लपून राहील.</span>
</div>
<div class="p">
<span class="v-num v-7">7&nbsp;</span><span class="v RV9_7" data-id="RV9_7">युद्धासाठी तयार असलेल्या घोड्यांसारखे टोळ दिसत होते. त्यांच्या डोक्यांवर त्यांनी सोनेरी मुगुटासारखे काही घातले होते. त्यांचे चेहरे मनुष्यांच्या चेहऱ्यासारखे दिसत होते.</span>
<span class="v-num v-8">8&nbsp;</span><span class="v RV9_8" data-id="RV9_8">त्यांचे केस स्त्रियांच्या केसांसारखे होते. त्यांचे दात सिंहाच्या दातांसारखे होते.</span>
<span class="v-num v-9">9&nbsp;</span><span class="v RV9_9" data-id="RV9_9">त्यांची छाती लोखंडी उरस्त्राणासारखी (चिलखतासारखी) दिसत होती आणि त्यांच्या पंखांचा आवाज युद्धात वेगाने धावणाऱ्या अनेक घोडयांच्या रथासारखा होता.</span>
<span class="v-num v-10">10&nbsp;</span><span class="v RV9_10" data-id="RV9_10">त्यांना विंचवासारख्या शेपट्या व नांग्या होत्या. लोकांना पाच महिने वेदना देण्याची त्यांच्या शेपटीत ताकद होती.</span>
<span class="v-num v-11">11&nbsp;</span><span class="v RV9_11" data-id="RV9_11">टोळांचा एक राजा होता. हा राजा अथांग दऱ्याचा दूत होता. यहूदी भाषेत त्याचे नाव अबद्दोन, आणि ग्रीक भाषेत त्याचे नाव अपुल्लोन (विध्वंसमूलक) होते.</span>
</div>
<div class="p">
<span class="v-num v-12">12&nbsp;</span><span class="v RV9_12" data-id="RV9_12">पहिले मोठे संकट आता येऊन गेले होते. आणखी दोन मोठी संकटे येणार आहेत.</span>
</div>
<div class="p">
<span class="v-num v-13">13&nbsp;</span><span class="v RV9_13" data-id="RV9_13">सहाव्या देवदूताने त्याचा कर्णा वाजविला. तेव्हा मी देवासमोर असलेल्या सोनेरी वेदीवरुन चारपैकी एका शिंगापासून येणारा आवाज ऐकला.</span>
<span class="v-num v-14">14&nbsp;</span><span class="v RV9_14" data-id="RV9_14">तो आवाज त्या सहाव्या दूताला ज्याच्याकडे कर्णा होता त्याला म्हणाला, “फरान नदीवर बांधून ठेवलेले चार देवदूत सोड.”</span>
<span class="v-num v-15">15&nbsp;</span><span class="v RV9_15" data-id="RV9_15">ते चार देवदूत या घटकेसाठी, या दिवसासाठी, या महिन्यासाठी, या वर्षासाठी तयार ठेवले होते. पृथ्वीवरील एक तृतीयांश लोकांना मारण्यासाठी हे देवदूत सोडण्यात आले.</span>
<span class="v-num v-16">16&nbsp;</span><span class="v RV9_16" data-id="RV9_16">घोडदळाची संख्या मी ऐकली. तो 200,000,000 इतके घोडदळ होते.</span>
</div>
<div class="p">
<span class="v-num v-17">17&nbsp;</span><span class="v RV9_17" data-id="RV9_17">माझ्या दृष्टान्तात मी घोडे आणि घोड्यांवर असलेले स्वार पाहिले, ते अशा प्रकारे दिसत होते: तांबड्या रंगाचे, गडद निळे आणि पिवळे असे त्यांचे उरस्त्राण (चिल खत) होते. घोड्यांची मस्तके सिंहाच्या मस्तकासारखी दिसत होती. घोड्यांच्या तोंडांतून अग्नि, धूर व गंधरस येत होते.</span>
<span class="v-num v-18">18&nbsp;</span><span class="v RV9_18" data-id="RV9_18">घोडयांच्या तोंडातून येणाऱ्या या तीन पीडा-अग्नि, धूर व गंधरस यामुळे पृथ्वीवरील एक तृतीयांश लोक मारले गेले.</span>
<span class="v-num v-19">19&nbsp;</span><span class="v RV9_19" data-id="RV9_19">घोड्यांची शाक्ति त्यांच्या तोंडात तशी त्यांच्या शेपटीतसुद्धा होती. त्या शेपट्या सापासारख्या असून त्यांना दंश करण्यासाठी डोके होते. ते लोकांना जखमी करीत असत.</span>
</div>
<div class="p">
<span class="v-num v-20">20&nbsp;</span><span class="v RV9_20" data-id="RV9_20">इतर लोकांना या वाईट गोष्टींमुळे मारले गेले नाहीत. पण तरीही या लोकांनी आपली अंतःकरणे व जीविते बदलली नाहीत. आणि आपल्या हातांनी ज्या गोष्टी ते करीत होते त्यापासून वळले नाहीत. ते सैतानाची म्हणजे सोने, चांदी, तांबे. दगड आणि लाकूड यांच्या मूर्तींची, ज्या पाहू शकत नाहीत, ऐकू शकत नाहीत व चालू शकत नाहीत, अशांची भक्ति करण्याचे त्यांनी थांबविले नाही.</span>
<span class="v-num v-21">21&nbsp;</span><span class="v RV9_21" data-id="RV9_21">या लोकांनी इतरांना मारण्यापासून आपली अंतःकरणे बदलली नाहीत खून चेटके तसेच लैंगिक पापांपासून आणि चोरीपासून परावृत्त झाले नाहीत.</span>
</div>

</div>
<footer><nav>
<a class="prev" href="RV8.html">&#9664;</a>
<a class="home" href="index.html">&#9776;</a>
<a class="next" href="RV10.html">&#9654;</a>
</nav></footer>
</body>
</html>