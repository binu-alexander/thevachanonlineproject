<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>The Letter to the Hebrews undefined (wbtc)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<header><nav>
<a class="name" href="HB.html">Marathi: Easy to Read Bible</a><a class="location" href="HB.html">इब्री लोकांस पत्र 6</a><a class="prev" href="HB5.html"></a>
<a class="home" href="index.html"></a>
<a class="next" href="HB7.html"></a>
</nav></header>
<div class="section chapter HB6 mar_wbtc mar" dir="ltr" lang="mar" data-id="HB6" data-nextid="HB7" data-previd="HB5">
<div class="c">6</div>
<div class="p">
<span class="v-num v-1-2">1-2&nbsp;</span><span class="v HB6_1-2" data-id="HB6_1-2">म्हणून ख्रिस्ताविषयीची प्राथमिक माहिती आपण मागे सोडून देऊ व प्रौढतेप्रत जाऊ. पुन्हा एकदा देवावरचा विश्वास, बाप्तिस्म्याविषयीची शिकवण, डोक्यावर हात ठेवणे, मृतांचे पुनरुत्थान आणि अनंतकाळचा न्यायनिवाडा, देवावरील विश्र्वास, आपल्या निर्जीव गतजीवनाचा पश्चाताप या मूलभूत गोष्टींचा पाया आपण पुन्हा घालू नये.</span>
<span class="v-num v-3">3&nbsp;</span><span class="v HB6_3" data-id="HB6_3">आणि जर देवाची इच्छा असेल तर आपण पूर्ण ख्रिस्तीपणापर्यंत जाऊ.</span>
</div>
<div class="p">
<span class="v-num v-4-6">4-6&nbsp;</span><span class="v HB6_4-6" data-id="HB6_4-6">ज्यांना स्वर्गीय दानांचा अनुभव आलेला आहे व जे पवित्र आत्म्याचे भागीदार झाले आहेत, त्यांना पुन्हा पश्चात्तापाकडे नेणे अशक्य आहे. तसेच देवाच्या वचनाची गोडी अनुभवली आहे, व येणाऱ्या युगाच्या सामर्थ्याचा अनुभव आहे आणि त्यानंतर ख्रिस्तापासून जर ते दूर गेले तर त्यांना पश्चात्तापाकडे वळविणे अशक्य आहे, कारण त्याच्या स्वतःच्या हानीकरता ते देवाच्या पुत्राला पुन्हा वधस्तंभावर खिळतात व लोकांच्या अवकृपेच्या समोर त्याला आणतात.</span>
</div>
<div class="p">
<span class="v-num v-7">7&nbsp;</span><span class="v HB6_7" data-id="HB6_7">जी जमीन वेळोवेळी पडणाऱ्या पावसाचे पाणी पिते व ज्या लोकांकडून तिची लागवड होते त्यांच्यासाठी धान्य उपजविते तिला देवाकडून आशीर्वाद प्राप्त होतो.</span>
<span class="v-num v-8">8&nbsp;</span><span class="v HB6_8" data-id="HB6_8">पण जी जमीन काटे व कुसळे उपजविते, ती निरुपयोगी आहे व तिला शाप मिळण्याची भिति असते; तिचा अग्नीने नाश होईल.</span>
</div>
<div class="p">
<span class="v-num v-9">9&nbsp;</span><span class="v HB6_9" data-id="HB6_9">बंधूंजनहो, आम्ही या गोष्टी तुम्हाला सांगत आहोत, पण खरोखर आम्ही तुमच्याकडून अधिक चांगल्याची अपेक्षा करतो. आम्हांला अशी खात्री आहे की, ज्या तारणाचा भाग असलेल्या गोष्टी आहेत त्या तुम्ही कराल.</span>
<span class="v-num v-10">10&nbsp;</span><span class="v HB6_10" data-id="HB6_10">कारण तुम्ही केलेली पवित्रजनांची सेवा, त्या सेवेत तुम्ही अजूनही दाखवीत असलेले सातत्य, तुमचे काम व त्याच्या लोकांना दानाद्वारे व इतर मदत करण्याद्वारे तुम्ही त्याच्यावर केलेले प्रेम ही सर्व विसरण्याइतका देव अन्यायी नाही.</span>
<span class="v-num v-11">11&nbsp;</span><span class="v HB6_11" data-id="HB6_11">पण आमची अशी इच्छा आहे की, तुमच्या आशेच्या पूर्तीची पूर्ण खात्री होण्याकरिता तुमच्यातील प्रत्येकाने शेवटपर्यंत कार्याची अशीच आवड दाखवावी.</span>
<span class="v-num v-12">12&nbsp;</span><span class="v HB6_12" data-id="HB6_12">आम्हांला असे वाटते की, तुम्ही आळशी बनू नये. तर जे लोक विश्वासाद्वारे व धीराद्वारे देवाने दिलेल्या अभिवचनाचे फळ मिळवितात अशा लोकांचे अनुकरण करणारे तुम्ही व्हावे.</span>
</div>
<div class="p">
<span class="v-num v-13">13&nbsp;</span><span class="v HB6_13" data-id="HB6_13">जेव्हा देवाने अब्राहामाला वचन दिले, तेव्हा त्याच्यापेक्षा कोणी मोठा नसल्याने देवाने स्वतःच्याच नावाने शपथ वाहिली.</span>
<span class="v-num v-14">14&nbsp;</span><span class="v HB6_14" data-id="HB6_14">तो म्हणाला, “मी तुला भरपूर आशीर्वाद देईन आणि मी तुझ्या वंशजांना सतत बहुगुणित करीत राहीन.”</span>
<span class="v-num v-15">15&nbsp;</span><span class="v HB6_15" data-id="HB6_15">म्हणून धीराने वाट पाहिल्यानंतर देवाने जे वचन त्याला दिले होते ते त्याला प्राप्त झाले.</span>
</div>
<div class="p">
<span class="v-num v-16">16&nbsp;</span><span class="v HB6_16" data-id="HB6_16">लोक, नेहमी शपथ वाहताना आपल्यापेक्षा जो मोठा असतो त्याच्या नावाचा उपयोग करतात. कारण शपथ ही विदित केलेल्या सत्याची खात्री पटविणे व सर्व वादाचा शेवट करणे यासाठी असते.</span>
<span class="v-num v-17">17&nbsp;</span><span class="v HB6_17" data-id="HB6_17">आपल्या योजनेचे कधीही न बदलणारे स्वरूप वचनाच्या वारसदारांना कळावे अशी देवाची इच्छा आहे. म्हणून त्याने वाहिलेल्या शपथेच्या द्वारे याबाबत हमी दिली.</span>
<span class="v-num v-18">18&nbsp;</span><span class="v HB6_18" data-id="HB6_18">देवाने असे केले यासाठी की, ज्यांच्याविषयी लबाडी करणे देवासाठी अशक्य आहे अशा दोन न बदलणाऱ्या कृतींमुळे (त्याचे वचन व शपथ) जे आपण आश्रयाकरिता निघालो आहोत, त्या आपणांस त्या आशेसंबधाने अधिक उत्तेजन प्राप्त व्हावे.</span>
</div>
<div class="p">
<span class="v-num v-19">19&nbsp;</span><span class="v HB6_19" data-id="HB6_19">आम्हांला ही आशा जणू काय भक्कम, सुरक्षित अशा नांगरासारखी आत्म्याला आहे व ही आशा मंदिराच्या पडद्यामागील आतील बाजूस प्रवेश करते,</span>
<span class="v-num v-20">20&nbsp;</span><span class="v HB6_20" data-id="HB6_20">जेथे आमच्यापुढे धावत येशू आमच्यासाठी आत गेलेला आहे. तो मलकीसदेकाप्रमाणे अनंतकाळासाठी मुख्य याजक झाला आहे.</span>
</div>

</div>
<footer><nav>
<a class="prev" href="HB5.html"></a>
<a class="home" href="index.html"></a>
<a class="next" href="HB7.html"></a>
</nav></footer>
</body>
</html>