<!DOCTYPE html>
<html>
<head>
	<meta charset="utf-8" />
	<title>4 1 योहान</title>
	<meta name="viewport" content="width=device-width" />
	<link href="../../../../../_/css/index-ltr.css" rel="stylesheet" />
	<link href="../../../../../_/images/favicon.ico" rel="shortcut icon" />
</head>
<body>
<div class="section chapter 1JN4 mar_wbtc mar" dir="ltr" data-id="1JN4" data-nextid="1JN5 " data-previd="1JN3" lang="mar">
<h2 class="c">4</h2>
<h3>प्रीति देवापासून येते</h3>
<span class="v-num v-1">1&nbsp;</span><span class="v 1JN4_1" data-id="1JN4_1">प्रिय मित्रांनो, प्रत्येक संदेष्ट्याचा आत्म्यावर विश्वास ठेवण्याची सवय लावून घेऊ नका. त्याऐवजी नेहमी त्या आत्म्यांची परीक्षा करा व ते (खरोखर) देवापासून आहेत का ते पाहा. मी हे तुम्हांला सांगतो कारण जगात पुष्कळ खोटे संदेष्टे निघाले आहेत.</span>
<span class="v-num v-2">2&nbsp;</span><span class="v 1JN4_2" data-id="1JN4_2">अशा प्रकारे तुम्ही देवाचा आत्मा ओळखू शकता: प्रत्येक संदेष्ट्याचा आत्मा जो कबूल करतो की, “येशू ख्रिस्त या जगात मानवी रुपात आला.” तो देवापासून आहे.</span>
<span class="v-num v-3">3&nbsp;</span><span class="v 1JN4_3" data-id="1JN4_3">आणि प्रत्येक संदेष्ट्याचा आत्मा जो येशूविषयी कबुली देत नाही तो देवापासून नाही. अशी व्यक्ति म्हणजे ख्रिस्तविरोधी होय. ज्याच्या येण्याविषयी तुम्ही ऐकले आहे. तो अगोदरच जगात आला आहे.</p>
<span class="v-num v-4">4&nbsp;</span><span class="v 1JN4_4" data-id="1JN4_4">माझ्या मुलांनो, तुम्ही देवाचे आहात, म्हणून तुम्ही ख्रिस्तविरोध्याच्या अनुयायांना जिंकले आहे, कारण जगामध्ये जो सैतान आहे त्याच्यापेक्षा जो तुमच्यामध्ये आहे तो महान देव आहे.</span>
<span class="v-num v-5">5&nbsp;</span><span class="v 1JN4_5" data-id="1JN4_5">ते लोक म्हणजे ख्रिस्ताचे शत्रू जगाचे आहेत यासाठी की ते जगापासूनच्या गोष्टी बोलतात व जग त्यांचे ऐकते.</span>
<span class="v-num v-6">6&nbsp;</span><span class="v 1JN4_6" data-id="1JN4_6">पण आम्ही देवाचे आहोत. जो देवाला ओळखतो तो आपले ऐकतो. परंतु जो देवाचा नाही तो आपले ऐकत नाही. अशा रीतीने सत्य प्रकट करणारा आत्मा आणि लोकांना दूर नेणारा आत्मा कोणता हे आपण ओळखू शकतो.</p>
<span class="v-num v-7">7&nbsp;</span><span class="v 1JN4_7" data-id="1JN4_7">प्रिय मित्रांनो, आपण एकमेकांवर प्रीति करु या, कारण प्रीती देवाकडून येते, आणि प्रत्येकजण</span>
<span class="v-num v-8">8&nbsp;</span><span class="v 1JN4_8" data-id="1JN4_8">जो प्रीति करतो तो देवाचे मूल होतो आणि देवाला ओळखतो. जो प्रीति करीत नाही, त्याची देवाशी ओळख झालेलीच नाही. कारण देव प्रीति आहे.</span>
<span class="v-num v-9">9&nbsp;</span><span class="v 1JN4_9" data-id="1JN4_9">अशा प्रकारे देवाने त्याची आम्हावरील प्रीति दर्शविली: त्याने आपला एकुलता एक पुत्र या जगात पाठविला यासाठी की त्याच्याद्वारे आम्हाला जीवन मिळावे.</span>
<span class="v-num v-10">10&nbsp;</span><span class="v 1JN4_10" data-id="1JN4_10">आम्ही देवावर प्रीति केली असे नाही तर त्याने आम्हांवर प्रीति केली व आपल्या एकुलत्या एका पुत्राला आमच्या पापाकरिता प्रायश्र्चित्त म्हणून पाठविले; यामध्ये खरी प्रीति आहे.</p>
<span class="v-num v-11">11&nbsp;</span><span class="v 1JN4_11" data-id="1JN4_11">प्रिय मित्रांनो, जर देवाने आमच्यावर अशा प्रकारे प्रीति केली तर आम्ही एकमेकांवर प्रीति केलीच पाहिजे.</span>
<span class="v-num v-12">12&nbsp;</span><span class="v 1JN4_12" data-id="1JN4_12">देवाला कोणी कधीही पाहिले नाही. पण जर आपण एकमेकांवर प्रीति करीत राहिलो तर देव आमच्यामध्ये राहतो व त्याची आम्हांवरील प्रीति पूर्णत्वास आणलेली आहे.</p>
<span class="v-num v-13">13&nbsp;</span><span class="v 1JN4_13" data-id="1JN4_13">अशा प्रकारे आम्हांला समजू शकते की देव आमच्यामध्ये राहतो व आम्ही त्याच्यामध्ये राहतो: त्याने त्याचा आत्मा आमच्यात राहू दिला आहे.</span>
<span class="v-num v-14">14&nbsp;</span><span class="v 1JN4_14" data-id="1JN4_14">ही गोष्ट आम्ही पाहिली आहे व आम्ही साक्ष देतो की, जगाचा तारणारा होण्यासाठी पित्याने पुत्राला पाठविले आहे.</span>
<span class="v-num v-15">15&nbsp;</span><span class="v 1JN4_15" data-id="1JN4_15">जर कोणी “येशू हा देवाचा पुत्र आहे” हे कबूल करतो तर देव त्या व्यक्तीमध्ये राहतो आणि ती व्यक्ति देवामध्ये रहाते.</span>
<span class="v-num v-16">16&nbsp;</span><span class="v 1JN4_16" data-id="1JN4_16">आणि म्हणून आम्ही ओळखतो आणि त्या प्रीतीवर आम्ही विश्वास ठेवतो की, जी देवाने आमच्यावर केली. देव प्रीति आहे. <p>आणि जो प्रीतीत राहतो तो देवामध्ये राहतो आणि देव त्या व्यक्तीमध्ये राहतो</p></span>
<span class="v-num v-17">17&nbsp;</span><span class="v 1JN4_17" data-id="1JN4_17">अशा प्रकारे आमच्याबाबतीत प्रीति पूर्ण होते यासाठी की न्यायाच्या दिवशी आम्हाला दृढविश्वास प्राप्त व्हावा. अशा प्रकारचा आत्मविश्वास आमचा आहे कारण या जगामध्ये जे जीवन आम्ही जगत आहोत ते ख्रिस्ताच्या जीवनासारखे आहे.</span>
<span class="v-num v-18">18&nbsp;</span><span class="v 1JN4_18" data-id="1JN4_18">प्रीतीमध्ये कोणतीही भिति नसते. उलट पूर्ण प्रीति भीतीला घालवून देते. प्रीति शिक्षेशी संबंधित आहे. आणि जो भीतीमय जीवन जगतो तो प्रीतीत पूर्ण झालेला नाही.</p>
<span class="v-num v-19">19&nbsp;</span><span class="v 1JN4_19" data-id="1JN4_19">आम्ही प्रीति करतो कारण देवाने आमच्यावर पहिल्यांदा प्रीति केली.</span>
<span class="v-num v-20">20&nbsp;</span><span class="v 1JN4_20" data-id="1JN4_20">जर एखादा म्हणतो, “मी देवावर प्रीति करतो,” पण त्याच्या भावाचा द्वेष करतो, तर तो खोटे बोलतो. मी हे म्हणतो कारण ज्याला त्याने पाहिलेले आहे अशा भावावर जर एखादा प्रीति करीत नाही. तर ज्या देवाला त्याने पाहिले नाही त्याच्यावर तो प्रीति करु शकत नाही!</span>
<span class="v-num v-21">21&nbsp;</span><span class="v 1JN4_21" data-id="1JN4_21">आम्हांला ख्रिस्ताकडून ही आज्ञा मिळाली आहे: जो देवावर प्रीति करतो त्याने त्याच्या भावावर प्रीति केलीच पाहिजे.</span></p>
</div>
</div>

</div>
</body>
</html><!--
4-->

