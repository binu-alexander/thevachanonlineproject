<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Genesis undefined (wbtc)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<header><nav>
<a class="name" href="GN.html">Marathi: Easy to Read Bible</a><a class="location" href="GN.html">उत्पत्ति 26</a><a class="prev" href="GN25.html">&#9664;</a>
<a class="home" href="index.html">&#9776;</a>
<a class="next" href="GN27.html">&#9654;</a>
</nav></header>
<div class="section chapter GN26 mar_wbtc mar" dir="ltr" lang="mar" data-id="GN26" data-nextid="GN27" data-previd="GN25">
<div class="c">26</div>
<div class="p">
<span class="v-num v-1">1&nbsp;</span><span class="v GN26_1" data-id="GN26_1">पूर्वी अब्राहामाच्या काळात मोठा दुष्काळ पडला होता त्यासारखा दुसरा दुष्टकाळ आताही पडला; तेव्हा इसहाक पलिष्ट्यांचा राजा अबीमलेख याजकडे गरार नगरात गेला.</span>
<span class="v-num v-2">2&nbsp;</span><span class="v GN26_2" data-id="GN26_2">परमेश्वराने त्याला दर्शन देऊन म्हटले, “तू मिसर देशात जाऊ नकोस; तर मी सांगितलेल्या देशातच राहा;</span>
<span class="v-num v-3">3&nbsp;</span><span class="v GN26_3" data-id="GN26_3">तू तेथे राहा आणि मी तेथे तुझ्याबरोबर असेन; मी तुला आशीर्वादित करीन; ही सर्व भूमी मी तुला आणि तुझ्या वंशजांना देईन; तुझा बाप अब्राहाम याला मी जे जे देण्याचे वचन दिले आहे ते सर्व मी पूर्ण करीन.</span>
<span class="v-num v-4">4&nbsp;</span><span class="v GN26_4" data-id="GN26_4">मी तुमची संतनी आकाशातील ताऱ्यांइतकी करीन आणि हे सर्व देश मी तुमच्या वंशजांस देईन; तुमच्या वंशजांमुळे पृथ्वीवरील सर्व राष्ट्रे मी आशीर्वादीत करीन;</span>
<span class="v-num v-5">5&nbsp;</span><span class="v GN26_5" data-id="GN26_5">कारण तुझा बाप अब्राहाम याने माझ्या आज्ञा, नियम व कायदे पाळले आणि मी सांगितलेल्या गोष्टी केल्या.”</span>
</div>
<div class="p">
<span class="v-num v-6">6&nbsp;</span><span class="v GN26_6" data-id="GN26_6">म्हणून मग इसहाक गरार नगरातच वस्ती करुन राहिला.</span>
<span class="v-num v-7">7&nbsp;</span><span class="v GN26_7" data-id="GN26_7">इसहाकाची बायको रिबका अतिशय देखणी होती. तेथील लोकांनी रिबके विषयी इसहाकाला विचारले तेव्हा, “ती माझी बहीण आहे,” असे त्याने उत्तर दिले; “ती माझी बायको आहे.” असे सांगण्याची इसहाकाला भीती वाटली कारण रिबका मिळविण्यासाठी कोणीही त्याचा घात केला असता.</span>
</div>
<div class="p">
<span class="v-num v-8">8&nbsp;</span><span class="v GN26_8" data-id="GN26_8">बराच काळ तेथे राहिल्यावर एकदा खिडकीतून बाहेर पाहताना इसहाक रिबकेशी प्रेमाचे खेळ खेळण्यात रंगल्याचे अबीमलेखाला दिसले.</span>
<span class="v-num v-9">9&nbsp;</span><span class="v GN26_9" data-id="GN26_9">तेव्हा त्याने इसहाकाला बोलावून विचारले, “ही स्त्री तुझी बायको आहे ना? मग ती तुझी बहीण आहे असे तू आम्हाला का सांगितलेस?”</span>
</div>
<div class="p">
<span class="v GN26_9" data-id="GN26_9">इसहाक म्हणाला, “मला अशी भीती वाटली की तिला मिळविण्याकरिता तुम्ही कोणीही मला मारुन टाकाल.”</span>
</div>
<div class="p">
<span class="v-num v-10">10&nbsp;</span><span class="v GN26_10" data-id="GN26_10">अबीमलेख म्हणाला, “तू आम्हाशी असे वागून ही वाईट गोष्ट केलीस; कारण आमच्या लोकातून कोणीही तुझ्या बायको बरोबर निजला असता आणि त्यामुळे त्याच्या माथी मोठे पाप लागून तो अपराधी ठरला असता.”</span>
</div>
<div class="p">
<span class="v-num v-11">11&nbsp;</span><span class="v GN26_11" data-id="GN26_11">म्हणून अबीमलेखाने सर्व लोकांना हुकूम देऊन बजावून ठेवले; तो म्हणाला, “या माणसाला किंवा याच्या बायकोला कोणीही हात लावू नये आणी जर कोणी तसे करील तर त्याला जिवे मारण्यात येईल.”</span>
</div>
<div class="p">
<span class="v-num v-12">12&nbsp;</span><span class="v GN26_12" data-id="GN26_12">इसहाकाने त्या देशात धान्य पेरले; आणि त्या वर्षी त्याला भरमसाट पीक आले. परमेश्वराने त्याला भरपूर आशीर्वाद दिला.</span>
<span class="v-num v-13">13&nbsp;</span><span class="v GN26_13" data-id="GN26_13">इसहाकाने भरपूर संपत्ती मिळवली आणि तो खूप श्रीमंत झाला;</span>
<span class="v-num v-14">14&nbsp;</span><span class="v GN26_14" data-id="GN26_14">त्याच्याकडे शेरड्यामेंढ्यांचे कळप व गुराढोरांची खिल्लारे पुष्कळ होती; त्यावरुन पलिष्टी लोक त्याचा हेवा करु लागले;</span>
<span class="v-num v-15">15&nbsp;</span><span class="v GN26_15" data-id="GN26_15">म्हणून त्याचा बाप अब्राहाम याच्या हयातीत पूर्वी त्याच्या नोकरांचाकरानी खणलेल्या सर्व विहिरी पलिष्टी लोकांनी मातीने बुजवून सपाट केल्या;</span>
<span class="v-num v-16">16&nbsp;</span><span class="v GN26_16" data-id="GN26_16">तेव्हा अबीमलेख इसहाकास म्हणाला, “आता तू आमचा देश सोडून निघून जा कारण आमच्यापेक्षा तू अधिक शक्तीमान झाला आहेस.”</span>
</div>
<div class="p">
<span class="v-num v-17">17&nbsp;</span><span class="v GN26_17" data-id="GN26_17">म्हणून इसहाकाने तो देश सोडला व गराराच्या एका लहान नदीजवळ त्याने तळ दिला आणि तेथेच त्याने वस्ती केली.</span>
<span class="v-num v-18">18&nbsp;</span><span class="v GN26_18" data-id="GN26_18">याच्या बरेच वर्षे आधी अब्राहामाने आपल्या हयातीत बऱ्याच विहिरी खणल्या होत्या; परंतु अब्राहामाच्या मरणानंतर त्या पलिष्टी लोकांनी मातीने बुजविल्या होत्या; त्यामुळे इसहाकाने मागे जाऊन त्या परत खणून घेतल्या त्या विहिरींना त्याच्या वडीलांनी दिलेली नावच पुन्हा त्याने दिली.</span>
<span class="v-num v-19">19&nbsp;</span><span class="v GN26_19" data-id="GN26_19">त्याच्या नोकरांनी एक विहीर नदीजवळ खणली; तेव्हा त्या विहिरीत त्यांना एक जीवंत पाण्याचा झरा लगला;</span>
<span class="v-num v-20">20&nbsp;</span><span class="v GN26_20" data-id="GN26_20">परंतु गरार खोऱ्यातील गुराख्यांनी इसहाकाच्या गुराख्यांशी हुज्जत घातली; ते म्हणाले, “हे पाणी आमचे आहे.” त्या लोकांनी आपल्याशी त्या जागी भांडण केले म्हणून इसहाकाने त्या विहिरीचे नाव “एसेक” ठेवले.</span>
</div>
<div class="p">
<span class="v-num v-21">21&nbsp;</span><span class="v GN26_21" data-id="GN26_21">मग इसहाकाच्या नोकरांनी दुसरी विहीर खणली; तेथील लोकही तिच्यावरुन भांडले म्हणून इसहाकाने त्या विहिरीचे नाव “सितना” ठेवले.</span>
</div>
<div class="p">
<span class="v-num v-22">22&nbsp;</span><span class="v GN26_22" data-id="GN26_22">इसहाक तेथुन पुढे गेला आणि त्याने आणखी एक विहीर खणली; तेव्हा मात्र कोणीही भांडण करावयास आले नाही म्हणून इसहाकाने तिचे नाव “रहोबोथ” ठेवले. इसहाक म्हणाला, “आता मात्र परमेश्वराने आम्हासाठी जागा शोधून दिली आहे; आता या देशात आमची भरभराट होईल; आणि आम्हाला यश मिळेल.”</span>
<span class="v-num v-23">23&nbsp;</span><span class="v GN26_23" data-id="GN26_23">तेथून इसहाक बैर-शेबा येथे गेला;</span>
<span class="v-num v-24">24&nbsp;</span><span class="v GN26_24" data-id="GN26_24">त्याच रात्री परमेश्वराने इसहाकाला दर्शन देऊन म्हटले, “इसहाका, तुझा बाप अब्राहाम याचा देव मी आहे; तर भिऊ नकोस, कारण मी तुझ्याबरोबर आहे; मी आपला सेवक अब्राहाम याच्याकरिता तुला आशीर्वादित करीन.” आणि तुझा वंश खूप वाढवीन.</span>
<span class="v-num v-25">25&nbsp;</span><span class="v GN26_25" data-id="GN26_25">तेव्हा इसहाकाने परमेश्वरा करिता तेथे एक वेदी बांधली व परमेश्वराची उपासना व उपकार स्तुती केली; व त्याने तेथे आपला तळ दिला; तेथेच त्याच्या नोकरांनी एक विहीर खणली.</span>
</div>
<div class="p">
<span class="v-num v-26">26&nbsp;</span><span class="v GN26_26" data-id="GN26_26">त्यानंतर एके दिवशी अबीमलेख राजा आपला सल्लागार अहुज्जाथ व आपला सेनापती पीकोल यांना बरोबर घेऊन गरार येथून इसहाकाला भेटावयास आला.</span>
</div>
<div class="p">
<span class="v-num v-27">27&nbsp;</span><span class="v GN26_27" data-id="GN26_27">इसहाकाने विचारले, “तुम्ही या अगोदर माझ्याशी मित्रासारखे वागला नाही, एवढेच नव्हे तर माझ्यावर जोर करुन तुम्ही मला तुमचा देश सोडणे भाग पाडले; मग आता माझ्याकडे का आलात?”</span>
</div>
<div class="p">
<span class="v-num v-28">28&nbsp;</span><span class="v GN26_28" data-id="GN26_28">त्यांनी उत्तर दिले, “परमेश्वर तुझ्याबरोबर आहे हे आम्हाला आता पूर्णपणे समजले आहे; आम्हाला असे वाटते की आपण आता आपल्यामध्ये एक करार करावा; तू आम्हाला वचन द्यावे अशी आमची इच्छा आहे;</span>
<span class="v-num v-29">29&nbsp;</span><span class="v GN26_29" data-id="GN26_29">आम्ही तुला त्रास दिला नाही त्याच प्रमाणे आता तुही आम्हाला त्रास देणार नाही असा तू आमच्याशी करार करावा; आम्ही तुला घालवून दिले हे खरे आहे, परंतु तुला आम्ही शांतीने जाऊ दिले; परमेश्वराने तुला आशीर्वादित केले आहे ही गोष्ट आता स्पष्ट झाली आहे.”</span>
</div>
<div class="p">
<span class="v-num v-30">30&nbsp;</span><span class="v GN26_30" data-id="GN26_30">तेव्हा इसहाकाने त्यांना मेजवानी दिली; त्यांनी आनंदाने भरपूर खाणे पिणे केले,</span>
<span class="v-num v-31">31&nbsp;</span><span class="v GN26_31" data-id="GN26_31">दुसऱ्या दिवशी सकाळी त्या प्रत्येकाने वचन दिले आणि शपथ वाहिली; नंतर ते लोक शांतीने आपल्या घरी गेले.</span>
</div>
<div class="p">
<span class="v-num v-32">32&nbsp;</span><span class="v GN26_32" data-id="GN26_32">त्याच दिवशी इसहाकाच्या नोकरांनी येऊन त्यांनी खणलेल्या विहीरी विषयी त्याला सांगितले. ते म्हणाले, “त्या विहिरीत आम्हांस मुबलत पाणी लागले आहे;”</span>
<span class="v-num v-33">33&nbsp;</span><span class="v GN26_33" data-id="GN26_33">तेव्हा इसहाकाने त्या विहिरीचे नांव “शेबा” ठेवले; आणि त्या नगराला अजूनही “बैर शेबा” म्हटले जाते.</span>
</div>
<div class="p">
<span class="v-num v-34">34&nbsp;</span><span class="v GN26_34" data-id="GN26_34">एसाव चालीस वर्षांचा झाल्यावर त्याने दोन हेथी स्त्रियांशी लग्ने केली, एकीचे नांव होते यहूदीथ, ही बैरी हित्तीची मुलगी, आणि दुसरीचे नांव होते बासमथ, ही एलोन हित्तीची मुलगी;</span>
<span class="v-num v-35">35&nbsp;</span><span class="v GN26_35" data-id="GN26_35">हेथी बायकांमुळे इसहाक व रिबका दु:खाने अस्वस्थ झाले.</span>
</div>

</div>
<footer><nav>
<a class="prev" href="GN25.html">&#9664;</a>
<a class="home" href="index.html">&#9776;</a>
<a class="next" href="GN27.html">&#9654;</a>
</nav></footer>
</body>
</html>