<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>undefined (wbtc)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<header><nav>
<a class="name" href="HG.html">Marathi: Easy to Read Bible</a><a class="location" href="HG.html">हाग्गय 2</a><a class="prev" href="HG1.html"></a>
<a class="home" href="index.html"></a>
<a class="next" href="ZC1.html"></a>
</nav></header>
<div class="section chapter HG2 mar_wbtc mar" dir="ltr" lang="mar" data-id="HG2" data-nextid="ZC1" data-previd="HG1">
<div class="c">2</div>
<div class="p">
<span class="v-num v-1">1&nbsp;</span><span class="v HG2_1" data-id="HG2_1">सातव्या महिन्याच्या एकविसाव्या दिवशी हाग्गयला परमेश्वराकडून संदेश मिळाला:</span>
<span class="v-num v-2">2&nbsp;</span><span class="v HG2_2" data-id="HG2_2">यहूदाचा राज्यपाल आणि शल्तीएलचा मुलगा जरुब्बाबेल व प्रमुख याजक यहोसादाकचा मुलगा यहोशवा आणि इतर लोक यांच्याशी तू बोल. त्यांना ह्या गोष्टी सांग.</span>
<span class="v-num v-3">3&nbsp;</span><span class="v HG2_3" data-id="HG2_3">“तुमच्यातील कितीजण ह्या मंदिराकडे पाहून ह्याची तुलना आधीच्या नाश झालेल्या सुंदर मंदिराशी करण्याचा प्रयत्न करतात? तुम्हाला काय वाटते? आधीच्या मंदिराच्या तुलनेत हे काहीच नाही ना?</span>
<span class="v-num v-4">4&nbsp;</span><span class="v HG2_4" data-id="HG2_4">पण आता परमेश्वर म्हणतो, ‘जरुब्बाबेल, निराश होऊ नकोस.’ यहोसादाकच्या मुला, प्रमुख याजक यहोशवा, ‘नाउमेद होऊ नकोस. या देशाच्या सर्व लोकांनो, धीर सोडू नका. हे काम चालू ठेवा, मी तुमच्याबरोबर आहे.’ सर्वशक्तिमान परमेश्वराने ह्या गोष्टी सांगितल्या.”</span>
</div>
<div class="p">
<span class="v-num v-5">5&nbsp;</span><span class="v HG2_5" data-id="HG2_5">परमेश्वर म्हणतो, “तुम्ही मिसर सोडले, तेव्हा मी तुमच्याबरोबर करार केला. मी माझ्या वचनाला जागलो. माझा आत्मा तुमच्यात आहे. तेव्हा घाबरु नका.</span>
<span class="v-num v-6">6&nbsp;</span><span class="v HG2_6" data-id="HG2_6">का? कारण सर्वशक्तिमान परमेश्वर हे सांगत आहे. अगदी थोड्या वेळात मी पुन्हा एकदा सर्व गोष्टी हलवून सोडीन आकाश आणि पृथ्वी कंपित करीन समुद्र आणि कोरडी जमीन यांना कंपित करीन.</span>
<span class="v-num v-7">7&nbsp;</span><span class="v HG2_7" data-id="HG2_7">मी राष्ट्रांना धक्का देईन आणि मग प्रत्येक राष्ट्र तुमच्याकडे संपत्ती घेऊन येईल मग हे मंदिर वैभवाने भरुन टाकीन. सर्वशक्तिमान परमेश्वर हे सांगत आहे.</span>
<span class="v-num v-8">8&nbsp;</span><span class="v HG2_8" data-id="HG2_8">त्यांच्याकडील सर्व सोने-चांदी माझ्या मालकीची आहे सर्वशक्तिमान परमेश्वर ह्या गोष्टी सांगत आहे.</span>
<span class="v-num v-9">9&nbsp;</span><span class="v HG2_9" data-id="HG2_9">आणि सर्वशक्तिमान परमेश्वर असे म्हणतो की आताचे मंदिर हे आधीच्या मंदिरापेक्षा सुंदर असेल. मी ह्या ठिकाणी शांतता प्रस्थापित करीन. लक्षात ठेवा, सर्वशक्तिमान परमेश्वर ह्या गोष्टी सांगत आहे.”</span>
</div>
<div class="p">
<span class="v-num v-10">10&nbsp;</span><span class="v HG2_10" data-id="HG2_10">पारसचा राजा दारयावेश याच्या कारकिर्दीच्या दुसऱ्या वर्षीच्या नवव्या महिन्याच्या चोविसाव्या दिवशी हाग्गय संदेष्ट्याला परमेश्वराकडून पुढील संदेश मिळाला.</span>
<span class="v-num v-11">11&nbsp;</span><span class="v HG2_11" data-id="HG2_11">सर्वशक्तिमान परमेश्वर या गोष्टींविषयी नियम काय सांगत आहे, हे तू याजकांना विचारावे अशी मी तुला आज्ञा देतो.</span>
<span class="v-num v-12">12&nbsp;</span><span class="v HG2_12" data-id="HG2_12">“समजा एखादा माणूस वस्त्रांमधून मांस नेतो. ते मांस परमेश्वराला अर्पण करण्यासाठी आहे म्हणून ते पवित्र आहे. पण ज्या वस्त्रांत ते गुंडाळले आहे, त्या वस्त्राचा स्पर्श भाकरी, किंवा शिजविलेले अन्न, मद्य, तेल किंवा इतर अन्नाला झाला, तर ह्या स्पर्श झालेल्या सर्व वस्तू पवित्र होतील का?”</span>
</div>
<div class="p">
<span class="v HG2_12" data-id="HG2_12">याजक उत्तरले, “नाही”</span>
</div>
<div class="p">
<span class="v-num v-13">13&nbsp;</span><span class="v HG2_13" data-id="HG2_13">मग हाग्गयने विचारले, “एखाद्याने प्रेताला स्पर्श केला, तर तो अशुध्द होतो, ह्या माणसाने दुसऱ्या कोणत्या गोष्टीला स्पर्श केला, तर ती गोष्टसुध्दा अशुध्द होईल का?”</span>
</div>
<div class="p">
<span class="v HG2_13" data-id="HG2_13">याजक म्हणाले, “हो! ती गोष्टसुध्दा अशुध्दच होईल.”</span>
</div>
<div class="p">
<span class="v-num v-14">14&nbsp;</span><span class="v HG2_14" data-id="HG2_14">मग हाग्गय म्हणाला, “परमेश्वर देव, या गोष्टी सांगतो. ‘ह्या राष्ट्रातील लोकांबद्दलही असेच म्हणणे योग्य आहे. ते माझ्या दृष्टीने शुध्द व पवित्र नव्हते. म्हणून त्यांनी ज्या गोष्टींना स्पर्श केला, त्या अशुध्द झाल्या आणि ते वेदीवर जे जे अर्पण करतात ते ते अशुध्द आहे.</span>
</div>
<div class="p">
<span class="v-num v-15">15&nbsp;</span><span class="v HG2_15" data-id="HG2_15">“‘आजच्या दिवसाच्या आधी काय घडले त्याचा विचार करा. परमेश्वराच्या मंदिराचे काम तुम्ही सुरु केलेत त्या पूर्वीच्या काळाचा विचार करा.</span>
<span class="v-num v-16">16&nbsp;</span><span class="v HG2_16" data-id="HG2_16">लोकांना वीस मापे धान्य पाहिजे असताना, राशीत दहा मापेच होते मद्यकुंडातून लोकांना पन्नास बुधले मद्य पाहिजे होते पर त्याच्यात फक्त वीसच बुधले मद्य होते.</span>
<span class="v-num v-17">17&nbsp;</span><span class="v HG2_17" data-id="HG2_17">का? कारण मी तुम्हाला शिक्षा केली. मी पाठविलेल्या रोगाने तुमची झाडे मेली. तुम्ही स्वतःच्या हाताने बनविलेल्या वस्तू मी पाठविलेल्या गारपिटीने नष्ट झाल्या. मी एवढे केले तरी तुम्ही मला शरण आला नाहीत.’ परमेश्वरच असे म्हणाला.”</span>
</div>
<div class="p">
<span class="v-num v-18">18&nbsp;</span><span class="v HG2_18" data-id="HG2_18">परमेश्वर म्हणाला, “आज नवव्या महिन्याचा चोविसावा दिवस आहे. परमेश्वराच्या मंदिराच्या पायाचे काम तुम्ही पूर्ण केले आहे. आता ह्यापुढे काय होते त्यावर लक्ष ठेवा.</span>
<span class="v-num v-19">19&nbsp;</span><span class="v HG2_19" data-id="HG2_19">कोठारात अजून काही धान्य आहे का? नाही. केली, अंजीर, डाळिंबे, जैतुन ह्या झाडांकडे पाहा. त्यांना फळे धरत आहेत का? नाही. पण आजपासून मी तुम्हाला आशीर्वाद देईन.”</span>
</div>
<div class="p">
<span class="v-num v-20">20&nbsp;</span><span class="v HG2_20" data-id="HG2_20">हाग्गयला महिन्याच्या चोविसाव्या दिवशी, परमेश्वराकडून आणखी एक संदेश आला तो असा होता:</span>
<span class="v-num v-21">21&nbsp;</span><span class="v HG2_21" data-id="HG2_21">“राज्यपाल जरुब्बाबेलकडे जा. त्याला सांग की मी आकाश-पृथ्वी हालवीन.</span>
<span class="v-num v-22">22&nbsp;</span><span class="v HG2_22" data-id="HG2_22">मी पुष्कळ राजे आणि राज्ये उलथवून टाकीन. त्या दुसऱ्या लोकांच्या राज्यसत्तेचा मी नाश करीन. मी त्यांच्या रथांचा व सारथ्यांचा नाश करीन. आता त्या सैन्यांमध्ये मैत्री आहे. पण ते एकमेकांविरुध्द उठातील आणि तलवारीने एकमेकांना मारतील.</span>
<span class="v-num v-23">23&nbsp;</span><span class="v HG2_23" data-id="HG2_23">सर्वशक्तिमान परमेश्वर ह्या गोष्टी सांगत आहे शल्तीएलच्या मुला, जरुब्बाबेल, तू माझा सेवक आहेस मी तुझी निवड केली आहे, आणि त्यावेळी मी तुझा मुद्रांकित अंगठीप्रमाणे उपयोग करीन. मी ह्या गोष्टी केल्या आहेत ह्याचा तू साक्षी वा पुरावा असशील.”</span>
</div>
<div class="p">
<span class="v HG2_23" data-id="HG2_23">सर्वशक्तिमान परमेश्वराने ह्या गोष्टी सांगितल्या आहेत. </span>
</div>

</div>
<footer><nav>
<a class="prev" href="HG1.html"></a>
<a class="home" href="index.html"></a>
<a class="next" href="ZC1.html"></a>
</nav></footer>
</body>
</html>