<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>The Revelation to John undefined (wbtc)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<header><nav>
<a class="name" href="RV.html">Marathi: Easy to Read Bible</a><a class="location" href="RV.html">योहानाला झालेले प्रकटीकरण 6</a><a class="prev" href="RV5.html"></a>
<a class="home" href="index.html"></a>
<a class="next" href="RV7.html"></a>
</nav></header>
<div class="section chapter RV6 mar_wbtc mar" dir="ltr" lang="mar" data-id="RV6" data-nextid="RV7" data-previd="RV5">
<div class="c">6</div>
<div class="p">
<span class="v-num v-1">1&nbsp;</span><span class="v RV6_1" data-id="RV6_1">मग मी पाहिले की, कोकऱ्याने सात शिक्क्यांपैकी एक उघडला. मी त्या चार जिवंत प्राण्यांपैकी एकाला ढगाच्या गडगडाटासारखे बोलताना ऐकले. तो म्हणाला, “ये!”</span>
<span class="v-num v-2">2&nbsp;</span><span class="v RV6_2" data-id="RV6_2">मी पाहिले आणि तेथे माझ्यासमोर पांढरा घोडा होता. घोडेस्वाराने धनुष्य धरले होते. त्याला मुगुट देण्यात आला होता. तो निघाला, शत्रूचा पराभव करीत निघाला, तो विजय मिळविण्यासाठी निघाला.</span>
</div>
<div class="p">
<span class="v-num v-3">3&nbsp;</span><span class="v RV6_3" data-id="RV6_3">जेव्हा कोकऱ्याने दुसरा शिक्का उघडला, तेव्हा मी दुसऱ्या प्राण्याला बोलताना ऐकले. तो म्हणाला, “ये!”</span>
<span class="v-num v-4">4&nbsp;</span><span class="v RV6_4" data-id="RV6_4">मी पाहिले तेव्हा लाल रंग असलेला दुसरा घोडा निघाला. घोडेस्वाराला पृथ्वीवरुन शांति काढून घेण्याचा अधिकार दिला होता. म्हणजे लोकांनी आपापसांत एकमेकाला ठार करावे. त्याला मोठी तरवार देण्यात आली होती.</span>
</div>
<div class="p">
<span class="v-num v-5">5&nbsp;</span><span class="v RV6_5" data-id="RV6_5">जेव्हा कोकऱ्याने तिसरा शिक्का उघडला, तेव्हा मी तिसऱ्या जिवंत प्राण्याला बोलताना ऐकले, “ये!” मी पाहिले तेव्हा माझ्यासमोर काळा घोडा होता व घोडेस्वाराच्या हातात तराजू होते असे मला दिसले</span>
<span class="v-num v-6">6&nbsp;</span><span class="v RV6_6" data-id="RV6_6">मग मी जणू काय चारही जिवंत प्राणी बोलल्यासारखा आवाज ऐकला. ते म्हणत होते, “एक किलो गहू एका दिवसाच्या मजुरीइतके, आणि तीन किलो बार्ली एका दिवसाच्या मजुरीइतकी, मात्र तेल व द्राक्षारस वाया घालवू नका.”</span>
</div>
<div class="p">
<span class="v-num v-7">7&nbsp;</span><span class="v RV6_7" data-id="RV6_7">जेव्हा त्याने चौथा शिक्का उघडला, तेव्हा मी चौथ्या जिवंत प्राण्याचा आवाज ऐकला. तो म्हणाला, “ये आणि पाहा!”</span>
<span class="v-num v-8">8&nbsp;</span><span class="v RV6_8" data-id="RV6_8">मी पाहिले तेव्हा माझ्यासमोर फिक्या रंगाचा घोडा मला दिसला. त्यावरच्या घोडेस्वाराचे नाव मृत्यु होते. आणि त्याच्या मागोमाग अधोलोक चालला होता. आणि त्यांना पृथ्वीच्या चौथ्या भागावर (पृथ्वीच्या पाव भागावर) लोकांना तरवारीने मारण्याचा, दुष्काळाने आणि पटकीने मारण्याचा व पृथ्वीवरील जंगली हिस्र प्राण्यांकडून मारण्याचा अधिकार दिला होता.</span>
</div>
<div class="p">
<span class="v-num v-9">9&nbsp;</span><span class="v RV6_9" data-id="RV6_9">जेव्हा त्याने पाचवा शिक्का उघडला तेव्हा मी काही आत्मे वेदीखाली पाहिले. त्यांना देवाच्या वचनासाठी आणि त्यांनी राखलेल्या साक्षीमुळे ठार मारण्यात आले होते.</span>
<span class="v-num v-10">10&nbsp;</span><span class="v RV6_10" data-id="RV6_10">ते मोठ्या आवाजात म्हणाले, “पवित्र आणि सत्य प्रभु, कोठपर्यंत तू पृथ्वीवरील लोकांचा न्याय करणार नाहीस आणि आम्हाला ठार मारल्याबद्दल त्यांना शिक्षा करणार नाहीस?”</span>
<span class="v-num v-11">11&nbsp;</span><span class="v RV6_11" data-id="RV6_11">त्या प्रत्येक आत्म्याला मग एक एक पांढरा शुभ्र झगा देण्यात आला. आणि त्यांना सांगण्यात आले की, त्यांचे काही बांधव ख्रिस्ताच्या सेवेत आहेत व यांना जसे मारण्यात आले, तसे त्यांनाही मारण्यात येईल व ते पूर्ण होइपर्यंत त्यांनी थोडा वेळ थांबावे.</span>
</div>
<div class="p">
<span class="v-num v-12">12&nbsp;</span><span class="v RV6_12" data-id="RV6_12">मग कोकऱ्याला सहावा शिक्का उघडताना मी पाहिले. तेव्हा मोठा भूकंप झाला, सूर्य मेंढीच्या केसांपासून बनविलेल्या काळ्या कापडासारखा झाला, पूर्ण चंद्र रक्तासारखा लाल झाला.</span>
<span class="v-num v-13">13&nbsp;</span><span class="v RV6_13" data-id="RV6_13">ज्याप्रमणे अंजिराचे झाड वारा आला म्हणजे अंजिरे खाली पाडते तसे आकाशातून तारे पृथ्वीवर पडले.</span>
<span class="v-num v-14">14&nbsp;</span><span class="v RV6_14" data-id="RV6_14">जसे गुंडाळी गुंडाळतात तसे, आकाश गुंडाळले गेले, आणि प्रत्येक पर्वत व बेट त्याच्या स्थानावरुन हलविले गेले.</span>
</div>
<div class="p">
<span class="v-num v-15">15&nbsp;</span><span class="v RV6_15" data-id="RV6_15">मग सर्व लोक गुहेत, पर्वतांच्या, खडकांच्या मागे लपले. त्यामध्ये जगातील राजे, सत्ताधीश, सेनापती, श्रीमंत लोक आणि सामर्थ्यशाली लोक होते. प्रत्येक व्यक्ति, गुलाम किंवा स्वतंत्र लपून बसली.</span>
<span class="v-num v-16">16&nbsp;</span><span class="v RV6_16" data-id="RV6_16">लोक पर्वतांना आणि खडकांना म्हणाले, “आमच्यावर पडा. जो सिंहासनावर बसला आहे त्याच्या चेहऱ्यासमोरुन आम्हांला लपवा. कोकऱ्याच्या रागापासून आम्हाला लपवा.</span>
<span class="v-num v-17">17&nbsp;</span><span class="v RV6_17" data-id="RV6_17">कारण त्याच्या रागाचा मोठा दिवस आला आहे. त्यासमोर कोणीच टिकाव धरु शकत नाही!”</span>
</div>

</div>
<footer><nav>
<a class="prev" href="RV5.html"></a>
<a class="home" href="index.html"></a>
<a class="next" href="RV7.html"></a>
</nav></footer>
</body>
</html>