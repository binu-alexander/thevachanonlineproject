<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>The Second Book of Kings undefined (wbtc)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<header><nav>
<a class="name" href="K2.html">Marathi: Easy to Read Bible</a><a class="location" href="K2.html">राजे 11</a><a class="prev" href="K210.html">&#9664;</a>
<a class="home" href="index.html">&#9776;</a>
<a class="next" href="K212.html">&#9654;</a>
</nav></header>
<div class="section chapter K211 mar_wbtc mar" dir="ltr" lang="mar" data-id="K211" data-nextid="K212" data-previd="K210">
<div class="c">11</div>
<div class="p">
<span class="v-num v-1">1&nbsp;</span><span class="v K211_1" data-id="K211_1">अथल्या ही अहज्याची आई. आपला मुलगा मरण पावला हे पाहिल्यावर ती उठली आणि सर्व राजघरण्याची तिने हत्या केली.</span>
</div>
<div class="p">
<span class="v-num v-2">2&nbsp;</span><span class="v K211_2" data-id="K211_2">यहोशेबा ही राजा योरामची मुलगी आणि अहज्याची बहीण. योवाश हा राजाच्या अनेक मुलांपैकी एक. इतर मुलांची हत्या होत असताना यहोशेबाने योवाशला बाजूला घेतले आणि आपल्या झोपायच्या खोलीत लपवून ठेवले. तिने योवाश आणि त्याची दाई यांना लपवले. यहोशेबा आणि ती दाई यांनी योवाशला अथल्याच्या तावडीतून सोडवले म्हणून तो मारला गेला नाही.</span>
</div>
<div class="p">
<span class="v-num v-3">3&nbsp;</span><span class="v K211_3" data-id="K211_3">योवाश आणि यहोशेबा मग परमेश्वराच्या मंदिरात लपून राहिले. योवाश तिथे सहा वर्षे राहिला. यहूदावर अथल्याचे राज्य होते.</span>
</div>
<div class="p">
<span class="v-num v-4">4&nbsp;</span><span class="v K211_4" data-id="K211_4">सातव्या वर्षी महायाजक यहोयादाने अधिकाऱ्यांना बोलावून घेतले. परमेश्वराच्या मंदिरात त्या सगळ्यांना बोलावले आणि यहोयादाने त्यांच्याशी एक करार करुन त्यांच्याकडून शपथ घेतली मग योवाश या राजपुत्राला त्यांच्यापुढे आणले.</span>
</div>
<div class="p">
<span class="v-num v-5">5&nbsp;</span><span class="v K211_5" data-id="K211_5">यहोयादाने त्यांना एक आज्ञा केली. तो म्हणाला, “तुम्हाला आता मी सांगतो तसे करायचे आहे. प्रत्येक शब्बाथला तुमच्यापैकी एकतृतीयांश लोकांनी आत यायचे. राजाचे त्याच्या घरात तुम्ही संरक्षण करायचे.</span>
<span class="v-num v-6">6&nbsp;</span><span class="v K211_6" data-id="K211_6">दुसऱ्या एकतृतीयांश लोकांच्या गटाने सूर वेशीवर थांबायचे आणि तिसऱ्या एकतृतीयांश गटाने पहारेकऱ्यांच्या मागे राहायचे. योवाशच्या मागे तुमची अशी संरक्षक भिंत होईल.</span>
<span class="v-num v-7">7&nbsp;</span><span class="v K211_7" data-id="K211_7">प्रत्येक शब्बाथ दिवसाच्या अखेरीला तुमच्यापैकी दोनतृतीयांश लोक परमेश्वराच्या मंदिराचे रक्षण करतील आणि राजा योवाशला संरक्षण देतील.</span>
<span class="v-num v-8">8&nbsp;</span><span class="v K211_8" data-id="K211_8">राजा योवाश जिथे जिथे जाईल तिथे तिथे सर्ववेळ तुम्ही त्याच्याबरोबर राहिले पाहिजे. तुम्ही त्याच्याभोवती कडे करावे. प्रत्येक पहारेकऱ्याच्या हातात शस्त्र असेल आणि कोणीही आपल्या फार जवळ आल्यास तुम्ही त्याला मारुन टाकावे.”</span>
</div>
<div class="p">
<span class="v-num v-9">9&nbsp;</span><span class="v K211_9" data-id="K211_9">याजक यहोयाद याने ज्या ज्या आज्ञा दिल्या त्या सर्वांचे त्या अधिकाऱ्यांनी पालन केले. प्रत्येक अधिकाऱ्याने आपल्या माणसांना बरोबर घेतले. एका गटाने शनिवारी राजाचे रक्षण करायाचे होते. आठवड्यातले इतर दिवस बाकीचे गट ते काम करणार होते. हे सर्व लोक यहोयादाकडे गेले.</span>
<span class="v-num v-10">10&nbsp;</span><span class="v K211_10" data-id="K211_10">यहोयादाने भाले आणि ढाली अधिकाऱ्यांच्या हवाली केल्या. दावीदाने परमेश्वराच्या मंदिरात ठेवलेली शस्त्रे ती हीच.</span>
<span class="v-num v-11">11&nbsp;</span><span class="v K211_11" data-id="K211_11">मंदिराच्या डाव्या टोकापासून उजव्या टोकापर्यंत हे रखवालदार हातात आपापली शस्त्रे घेऊन उभे राहिले. ते वेदी आणि मंदिर यांच्याभोवती तसेच राजा मंदिरात येई तेव्हा त्याच्या भोवती उभे राहात.</span>
</div>
<div class="p">
<span class="v-num v-12">12&nbsp;</span><span class="v K211_12" data-id="K211_12">या सर्वांनी योवाशला बाहेर काढले. त्याला त्यांनी मुकुट घातला आणि राजा व देव यांच्यातील करारलेख त्याला दिला. मग त्यांनी त्याला अभिषेक केला व राजा केले मग टाळ्यां वाजवून त्यांनी “राजा चिरायु होवो” म्हणून जयघोष केला.</span>
<span class="v-num v-13">13&nbsp;</span><span class="v K211_13" data-id="K211_13">हुजऱ्यांचा आणि लोकांचा हा गलबला राणी अथल्याच्या कानावर गेला. तेव्हा ती परमेश्वराच्या मंदिरापाशी गेली.</span>
</div>
<div class="p">
<span class="v-num v-14">14&nbsp;</span><span class="v K211_14" data-id="K211_14">राजाची रीतीप्रमाणे स्तंभाजवळ उभे राहायची जी जागा तिथे अथल्याने राजाला उभे असलेले पाहिले. नेते आणि लोक कर्णे वाजवीत आहेत हे ही तिने पाहिले. लोकांना खूप आनंद झालेला आहे हे तिच्या लक्षात आले. कर्ण्यांचा आवाज ऐकून तिने नाराजी प्रदर्शित करण्याकरता आपली वस्त्रे फाडली आणि ती “फितुरी! फितुरी!” म्हणून ओरडू लागली.</span>
</div>
<div class="p">
<span class="v-num v-15">15&nbsp;</span><span class="v K211_15" data-id="K211_15">हुजऱ्यांवरील अधिकाऱ्यांना याजक यहोयादाने आज्ञा दिली, “अथल्याला मंदिराच्या आवाराबाहेर काढावे. तिच्या अनुयायांचा वध करावा. मात्र परमेश्वराच्या मंदिरात तो करु नये.”</span>
</div>
<div class="p">
<span class="v-num v-16">16&nbsp;</span><span class="v K211_16" data-id="K211_16">पहारेकऱ्यांनी मग तिला पकडले आणि घोडे ज्या दारातून आत येत असत त्या दाराने तिला बाहेर काढून तिचा त्यांनी वध केला.</span>
</div>
<div class="p">
<span class="v-num v-17">17&nbsp;</span><span class="v K211_17" data-id="K211_17">यहोयादाने नंतर परमेश्वर, राजा आणि लोक यांच्यात करार केला. राजा आणि लोक या दोघांवरही परमेश्वराची सत्ता आहे असे त्या करारात होते. यहोयादाने या खेरीज राजा आणि लोक यांच्यातही एक करार केला. राजाची लोकांबाबत असलेली कर्तव्ये त्यात होती. तसेच लोकांनी राजाचे आज्ञापालन आणि अनुयायित्व करावे असे ही त्यात म्हटले होते.</span>
</div>
<div class="p">
<span class="v-num v-18">18&nbsp;</span><span class="v K211_18" data-id="K211_18">या नंतर लोक बाल या देवतेच्या देवळात गेले. त्यांनी बालच्या मूर्तीची तसेच तेथील वेद्यांची नासधूस, मोडतोड केली. त्यांचे तुकडेतुकडे केले बालचा याजक मत्तान याला वेद्यांसमोरच लोकांनी ठार केले.</span>
</div>
<div class="p">
<span class="v K211_18" data-id="K211_18">याजक यहोयाद याने परमेश्वराच्या मंदिरावर पहारेकरी नेमले.</span>
<span class="v-num v-19">19&nbsp;</span><span class="v K211_19" data-id="K211_19">सर्व लोकांना घेऊन तो परमेश्वराच्या मंदिराकडून राजाच्या निवासस्थानी गेला. राजाचे विशेष सुरक्षा सैनिक आणि अधिकारी राजाबरोबर होते. त्यांच्यापाठोपाठ बाकीचे लोक गेले. राजमहालाच्या प्रवेशद्वारापर्यंत ते गेले. राजा योवाश मग सिंहासनावर बसला.</span>
<span class="v-num v-20">20&nbsp;</span><span class="v K211_20" data-id="K211_20">लोक आनंदात होते आणि नगरात शांतता नांदत होती. महालाजवळच राणी अथल्या तलवारीने मारली गेली.</span>
</div>
<div class="p">
<span class="v-num v-21">21&nbsp;</span><span class="v K211_21" data-id="K211_21">योवाश राजा झाला तेव्हा सात वर्षांचा होता.</span>
</div>

</div>
<footer><nav>
<a class="prev" href="K210.html">&#9664;</a>
<a class="home" href="index.html">&#9776;</a>
<a class="next" href="K212.html">&#9654;</a>
</nav></footer>
</body>
</html>