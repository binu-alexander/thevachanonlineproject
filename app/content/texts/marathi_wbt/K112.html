<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>The First Book of Kings undefined (wbtc)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<header><nav>
<a class="name" href="K1.html">Marathi: Easy to Read Bible</a><a class="location" href="K1.html">राजे 12</a><a class="prev" href="K111.html"></a>
<a class="home" href="index.html"></a>
<a class="next" href="K113.html"></a>
</nav></header>
<div class="section chapter K112 mar_wbtc mar" dir="ltr" lang="mar" data-id="K112" data-nextid="K113" data-previd="K111">
<div class="c">12</div>
<div class="p">
<span class="v-num v-1-2">1-2&nbsp;</span><span class="v K112_1-2" data-id="K112_1-2">शलमोनाकडून पळाल्यावर नबाटाचा मुलगा यराबाम मिसरमध्ये गेला. तो अजून तिथेच होता. शलमोनाच्या मृत्यूची बातमी ऐकल्यावर एफ्राईमच्या डोंगराळ भागातील जेरेदा या आपल्या नगरात तो परतला.</span>
</div>
<div class="p">
<span class="v K112_1-2" data-id="K112_1-2">शलमोन मरण पावला आणि आपल्या पूर्वजांना जाऊन मिळाला. त्यानंतर त्याचा मुलगा रहबाम हा पुढचा राजा झाला.</span>
<span class="v-num v-3">3&nbsp;</span><span class="v K112_3" data-id="K112_3">त्याला राज्याभिषेक करायला सर्व इस्राएल लोक शेखेम येथे जमले. रहबाम तिथे आला. लोक त्याला म्हणाले,</span>
<span class="v-num v-4">4&nbsp;</span><span class="v K112_4" data-id="K112_4">“तुझ्या वडीलांनी कामाच्या ओझ्याखाली आम्हाला भरडून काढले. आता आमचे ओझे थोडे हलके कर. आमच्यावर लादलेले मेहनतीचे जू काढ म्हणजे आम्ही तुझी सेवा करु.”</span>
</div>
<div class="p">
<span class="v-num v-5">5&nbsp;</span><span class="v K112_5" data-id="K112_5">रहबाम म्हणाला, “तीन दिवसांनंतर मला भेटा. तेव्हा मी तुमच्या प्रश्नाचे उत्तर देईन.” मग लोक निघून गेले.</span>
</div>
<div class="p">
<span class="v-num v-6">6&nbsp;</span><span class="v K112_6" data-id="K112_6">शलमोन ज्यांच्याशी सल्लामसलत करत असे अशी काही वृध्द मंडळी होती. त्यांनाच राजा रहबामने याबाबतीत सल्ला विचारला. तो म्हणाला, “या लोकांना मी काय सांगू?”</span>
</div>
<div class="p">
<span class="v-num v-7">7&nbsp;</span><span class="v K112_7" data-id="K112_7">यावर ही वयोवृध्द मंडळी म्हणाली, “तू आज यांचा सेवक बनलास तर तेही तुझी सेवा करतील. त्यांच्याशी प्रेमाने, समजुतीने बोललास तर तेही आयुष्यभर तुझे काम करतील.”</span>
</div>
<div class="p">
<span class="v-num v-8">8&nbsp;</span><span class="v K112_8" data-id="K112_8">पण रहबामने हा सल्ला मानला नाही. आपल्या समवयस्क मित्रांना त्यांचे मत विचारले.</span>
<span class="v-num v-9">9&nbsp;</span><span class="v K112_9" data-id="K112_9">रहबाम त्यांना म्हणाला, “माझ्या वडीलांच्या कारकिर्दीतल्यापेक्षा या लोकांना कामाचा भार कमी करुन हवा आहे. त्यांना आता मी काय सांगू, त्यांच्याशी काय बोलू?”</span>
</div>
<div class="p">
<span class="v-num v-10">10&nbsp;</span><span class="v K112_10" data-id="K112_10">तेव्हा ते तरुण मित्र म्हणाले, “ते लोक येऊन असे म्हणत आहेत, ‘तुझ्या वडीलांनी आमच्याकडून बेदम कष्ट करवून घेतले, तर आता आमचे काम कमी करा.’ तर तू त्यांना बढाई मारुन सांग, ‘माझ्या वडीलांच्या अख्ख्या शरीरापेक्षा या माझ्या करंगळीत जास्त जोर आहे.</span>
<span class="v-num v-11">11&nbsp;</span><span class="v K112_11" data-id="K112_11">माझ्या वडीलांनी तुम्हाला कामाला जुंपले. मी ते काम आणखी वाढवीन. त्यांनी तुम्हाला चाबकाचे फटकारे मारले असतील तर मी असा झोडपीन की विंचू डसल्यासारखे तुम्हाला वाटेल.’”</span>
</div>
<div class="p">
<span class="v-num v-12">12&nbsp;</span><span class="v K112_12" data-id="K112_12">रहबामने त्या लोकांना “तीन दिवसांनी यायला” सांगितले होते. त्याप्रमाणे सर्व इस्राएल लोक तीन दिवसांनी रहबामकडे आले.</span>
<span class="v-num v-13">13&nbsp;</span><span class="v K112_13" data-id="K112_13">त्यावेळी राजा रहबाम त्यांच्याशी अतिशय कठोरपणे बोलला. वडीलधाऱ्यांच्या सल्ल्याकडे त्याने दुर्लक्ष केले.</span>
<span class="v-num v-14">14&nbsp;</span><span class="v K112_14" data-id="K112_14">मित्रांच्या म्हणण्याप्रमाणे तो बोलला. तो म्हणाला, “माझ्या वडीलांनी तुमच्यावर कष्टाचे काम लादले. मी तर तुम्हाला आणखीच कामाला लावीन. त्यांनी तुमच्यावर आसूड उगवले, पण मी तर असा मारीन की विंचवाच्या डंकासारख्या तुम्हाला वेदना होतील.”</span>
<span class="v-num v-15">15&nbsp;</span><span class="v K112_15" data-id="K112_15">हे अर्थातच लोकांच्या मनासारखे नव्हते. परमेश्वरानेच हे घडवून आणले होते. नबाटाचा मुलगा यराबाम याला दिलेले वचन पूर्ण करण्यासाठी परमेश्वराने हे केले. शिलो येथील संदेष्टा अहिया याच्यामार्फत परमेश्वराने हे वचन दिले.</span>
</div>
<div class="p">
<span class="v-num v-16">16&nbsp;</span><span class="v K112_16" data-id="K112_16">नवा राजा आपले म्हणणे मानत नाही हे इस्राएली लोकांच्या लक्षात आले. तेव्हा ते राजाला म्हणाले,</span>
</div>
<div class="b">&nbsp;</div>
<div class="q1">
<span class="v K112_16" data-id="K112_16">“आम्ही दावीदाच्या घराण्यातील थोडेच आहोत. काय?</span>
</div>
<div class="q2">
<span class="v K112_16" data-id="K112_16">नाही! इशायच्या जमिनीत आम्हाला थोडाच वाटा मिळणार आहे काय?</span>
</div>
<div class="q1">
<span class="v K112_16" data-id="K112_16">नाही! तेव्हा इस्राएलींनो, जा आपापल्या घरी.</span>
</div>
<div class="q2">
<span class="v K112_16" data-id="K112_16">करु दे या दावीदाच्या मुलाला आपल्या घराण्यापुरतेच राज्य.”</span>
<div class="b">&nbsp;</div>
<div class="m">
<span class="v K112_16" data-id="K112_16">एवढे बोलून ते निघून गेले.</span>
<span class="v-num v-17">17&nbsp;</span><span class="v K112_17" data-id="K112_17">तरीही यहूदा नगरांमध्ये राहणाऱ्या इस्राएलींवर त्याची सत्ता होतीच.</span>
</div>
<div class="p">
<span class="v-num v-18">18&nbsp;</span><span class="v K112_18" data-id="K112_18">अदोनीराम नावाचा एक माणूस सर्व कामगारांवर देखरेख करत असे. तेव्हा राजा रहबामने त्याला लोकांशी बोलणी करायला पाठवले. पण इस्राएल लोकांनी त्याच्यावर इतकी दगडफेक केली की तो प्राणाला मुकला. तेव्हा राजाने आपल्या रथात बसून पळ काढला आणि तो यरुशलेम येथे आला.</span>
<span class="v-num v-19">19&nbsp;</span><span class="v K112_19" data-id="K112_19">इस्राएल लोकांनी दावीदाच्या घराण्याविरुध्द बंड पुकारले. आजही त्या घराण्याशी त्यांचे वैर आहे.</span>
</div>
<div class="p">
<span class="v-num v-20">20&nbsp;</span><span class="v K112_20" data-id="K112_20">यराबाम परत आला आहे असे इस्राएल लोकांना कळले. तेव्हा त्यांनी सगळ्यांची सभा भरवून त्याला इस्राएलचा राजा म्हणून घोषित केले. फक्त एका यहूदाच्या घराण्याने तेवढा दावीदाच्या घराण्याला आपला पठिंबा दिला.</span>
</div>
<div class="p">
<span class="v-num v-21">21&nbsp;</span><span class="v K112_21" data-id="K112_21">रहबाम यरुशलेमला परतला. यहूदा आणि बन्यामीन यांच्या वंशातील सर्वांना त्याने एकत्र केले. एकंदर एकलक्ष ऐंशी हजाराचे सैन्य जमले. इस्राएल लोकांशी लढून आपले राज्य परत मिळवायचा रहबामचा विचार होता.</span>
<span class="v-num v-22">22&nbsp;</span><span class="v K112_22" data-id="K112_22">शमाया नामक देवाच्या माणसाशी या सुमारास परमेश्वर बोलला. तो म्हणाला,</span>
<span class="v-num v-23">23&nbsp;</span><span class="v K112_23" data-id="K112_23">“शलमोनाचा मुलगा आणि यहूदाचा राजा रहबाम, तसेच यहूदा आणि बन्यामीन लोक यांना जाऊन सांग,</span>
<span class="v-num v-24">24&nbsp;</span><span class="v K112_24" data-id="K112_24">‘आपल्या बांधवांशी तुम्ही लढू नये अशी परमेश्वराची इच्छा आहे. सर्वजण आपापल्या ठिकाणी परत जा. या सगळ्यांचा करता करविता मीच होतो.’” या आदेशानुसार रहबामचे सैन्य माघारी गेले.</span>
</div>
<div class="p">
<span class="v-num v-25">25&nbsp;</span><span class="v K112_25" data-id="K112_25">शेखेम हे एफ्राइमच्या डोंगराळ प्रदेशातील नगर होते. ते चांगले मजबूत आणि सुरक्षित करुन यराबाम तेथे राहिला. पुढे त्याने पनुएल याही नगराची उभारणी केली.</span>
</div>
<div class="p">
<span class="v-num v-26-27">26-27&nbsp;</span><span class="v K112_26-27" data-id="K112_26-27">यराबाम मनाशीच म्हणाला, “लोक यरुशलेम इथल्या परमेश्वराच्या मंदिरात असेच जात राहिले तर मग दावीदाच्याच घराण्याची सत्ता त्यांना हवीशी वाटू लागेल. यहूदाचा राजा रहबाम याच्याच मागे ते जातील. मग ते माझा वध करतील.”</span>
<span class="v-num v-28">28&nbsp;</span><span class="v K112_28" data-id="K112_28">त्याने मग आपल्या सल्लागाराबरोबर विचार विनिमय केला. त्यांनी त्याला एक तोड सुचवली. त्यानुसार यराबामने सोन्याची दोन वासरे करवून घेतली. मग तो लोकांना म्हणाला, “तुम्हाला यरुशलेमला उपासनेसाठी जायची गरज नाही. तुम्हाला मिसरबाहेर ज्यांनी काढले तेच हे देव.”</span>
<span class="v-num v-29">29&nbsp;</span><span class="v K112_29" data-id="K112_29">राजाने मग एक सोन्याचे वासरु बेथेल येथे आणि दुसरे दान या शहरात बसवले.</span>
<span class="v-num v-30">30&nbsp;</span><span class="v K112_30" data-id="K112_30">पण त्याने हे मोठे पाप केले होते. इसाएलचे लोक बेथेल आणि दान येथे वासरांच्या पूजेसाठी जाऊ लागले. पण हेही मोठेच पाप होते.</span>
</div>
<div class="p">
<span class="v-num v-31">31&nbsp;</span><span class="v K112_31" data-id="K112_31">उंचवट्याच्या ठिकाणीही यराबामने देऊळे बांधली. त्यासाठी पुरोहितही त्याने फक्त लेवी वंशातले न निवडता इस्राएलच्या वेगवेगळ्या वंशांमधून निवडले.</span>
<span class="v-num v-32">32&nbsp;</span><span class="v K112_32" data-id="K112_32">याखेरीज त्याने एक नवा सणही सुरु केला. यहूदामधील वल्हांडणाच्या सणासारखाच हा होता. पण पहिल्या महिन्याच्या पंधराव्या दिवसाऐवजी हा आठव्या महिन्याच्या पंधराव्या दिवशी त्याने ठेवला. या दिवशी हा राजा बेथेल नगरातील वेदीवर यज्ञ करत असे.तसेच त्याने केलेल्या वासरांचा बळी अर्पण करत असे. त्याने उंच ठिकाणी बांधलेल्या देवळांसाठी बेथेल मधले पुरोहितही नेमले.</span>
<span class="v-num v-33">33&nbsp;</span><span class="v K112_33" data-id="K112_33">अशाप्रकारे यराबामने इस्राएल लोकांसाठी आठव्या महिन्याचा पंधरावा दिवस सण म्हणून ठरवला. त्यादिवशी बेथेलमधल्या वेदीवर तो यज्ञ करत असे आणि धूप जाळत असे.</span>
</div>

</div>
<footer><nav>
<a class="prev" href="K111.html"></a>
<a class="home" href="index.html"></a>
<a class="next" href="K113.html"></a>
</nav></footer>
</body>
</html>