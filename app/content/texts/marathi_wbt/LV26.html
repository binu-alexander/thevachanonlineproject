<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Leviticus undefined (wbtc)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<header><nav>
<a class="name" href="LV.html">Marathi: Easy to Read Bible</a><a class="location" href="LV.html">लेवीय 26</a><a class="prev" href="LV25.html"></a>
<a class="home" href="index.html"></a>
<a class="next" href="LV27.html"></a>
</nav></header>
<div class="section chapter LV26 mar_wbtc mar" dir="ltr" lang="mar" data-id="LV26" data-nextid="LV27" data-previd="LV25">
<div class="c">26</div>
<div class="p">
<span class="v-num v-1">1&nbsp;</span><span class="v LV26_1" data-id="LV26_1">“तुम्ही आपणासाठी मूर्ती करु नका; तसेच कोरीव मूर्ती किंवा स्मारक स्तंभ आठवणींचा बुरुज-उभारु नका अथवा पूजा करण्यासाठी आपल्या देशात, कोरीव पाषाण स्थापन करु नका; कारण मी परमेश्वर तुमचा देव आहे!</span>
</div>
<div class="p">
<span class="v-num v-2">2&nbsp;</span><span class="v LV26_2" data-id="LV26_2">“तुम्ही माझ्या पवित्र विसाव्याच्या दिवसांची पवित्र शब्बाथांची-आठवण ठेवून ते पाळावे आणि माझ्या पवित्र स्थांनाविषयी आदर बाळगावा. मी परमेश्वर आहे!</span>
</div>
<div class="p">
<span class="v-num v-3">3&nbsp;</span><span class="v LV26_3" data-id="LV26_3">“तुम्ही आठवण ठेवून माझ्या नियमाप्रमाणे चालावे व माझ्या आज्ञा पाळाव्या!</span>
<span class="v-num v-4">4&nbsp;</span><span class="v LV26_4" data-id="LV26_4">तुम्ही असे कराल तर मी तुमच्यासाठी योग्य वेळी पाऊस पाडीन; जमीन आपले पीक देईल व मळ्यातील झाडे आपापली फळे देतील.</span>
<span class="v-num v-5">5&nbsp;</span><span class="v LV26_5" data-id="LV26_5">तुम्ही द्राक्षांच्या हंगामापर्यंत धान्याची मळणी करीत राहाल आणि पेरणीच्या दिवसापर्यंत द्राक्षांची तोडणी करीत राहाल. मग खाण्याकरिता तुम्हाजवळ भरपूर अन्न असेल, आणि तुम्ही आपल्या देशात सुरक्षित राहाल.</span>
<span class="v-num v-6">6&nbsp;</span><span class="v LV26_6" data-id="LV26_6">मी तुमच्या देशाला शांतता देईन; तुम्ही शांतीने झोपी जाल; तुम्हाला कोणाची भीती वाटणार नाही, मी हिंस्र पशूंना तुमच्या देशाबाहेर ठेवीन आणि तुमच्या देशावर कोणी सैन्य चाल करुन येणार नाही.</span>
</div>
<div class="p">
<span class="v-num v-7">7&nbsp;</span><span class="v LV26_7" data-id="LV26_7">“तुम्ही तुमच्या शत्रूंचा पाठलाग कराल व त्यांचा पराभव कराल. तुम्ही तुमच्या तलवारींनी त्यांचा वध कराल.</span>
<span class="v-num v-8">8&nbsp;</span><span class="v LV26_8" data-id="LV26_8">तुमच्यातील पांच जण शंभरांना व शंभरजण दहा हजारांना पळवून लावतील. तुम्ही तुमच्या शत्रूंचा पराभव कराल, व तुमच्या तलवारीने त्यांना ठार माराल.</span>
</div>
<div class="p">
<span class="v-num v-9">9&nbsp;</span><span class="v LV26_9" data-id="LV26_9">“मग मी तुमच्याकडे वळेन व तुम्हाला भरपूर संतती देईन आणि तुमच्याशी केलेला माझा करार पक्का करीन;</span>
<span class="v-num v-10">10&nbsp;</span><span class="v LV26_10" data-id="LV26_10">तुम्हाला मुबलक धान्य मिळेल व ते वर्षभर पुरुन उरेल. तुम्हाला नवीन धान्य आल्यावर जुने बाहेर काढावे लागेल! म्हणजे नवीन धान्य ठेवावयास जागा मिळेल.</span>
<span class="v-num v-11">11&nbsp;</span><span class="v LV26_11" data-id="LV26_11">आणखी मी तुम्हामध्ये माझा पवित्र मंडप टाकून वस्ती करीन; तुम्हापासून मी जाणार नाही!</span>
<span class="v-num v-12">12&nbsp;</span><span class="v LV26_12" data-id="LV26_12">मी तुमच्याबरोबर चालेन आणि तुमचा देव होईन, आणि तुम्ही माझे लोक व्हाल.</span>
<span class="v-num v-13">13&nbsp;</span><span class="v LV26_13" data-id="LV26_13">मी परमेश्वर तुमचा देव आहे. मिसर देशात तुम्ही गुलाम होता. मी तुम्हाला मिसर देशातून बाहेर काढले; गुलाम म्हणून काम करताना जड वजनांचा भार वाहून तुम्ही वाकून गेला होता. परंतु तुमच्या खांद्यावरील जोखड मोडून मी तुम्हाला पुन्हा ताठ चालवले आहे!</span>
</div>
<div class="p">
<span class="v-num v-14">14&nbsp;</span><span class="v LV26_14" data-id="LV26_14">“परंतु जर तुम्ही माझे ऐकले नाही व माझ्या आज्ञा पाळल्या नाहीत तर मग ह्या वाईट गोष्टी तुम्हावर येतील.</span>
<span class="v-num v-15">15&nbsp;</span><span class="v LV26_15" data-id="LV26_15">तुम्ही जर माझे नियम मानण्यास व माझ्या आज्ञा पाळण्यास नकार द्याल तर मग तुम्ही माझा करार मोडाल.</span>
<span class="v-num v-16">16&nbsp;</span><span class="v LV26_16" data-id="LV26_16">तुम्ही तसे कराल तर मग तुम्हावर भयंकर संकटे येतील असे मी करीन; क्षयरोग व ताप ह्यांनी मी तुम्हाला पीडीन; ती तुमची दृष्टी नष्ट करतील, व तुमचा जीव घेतील; तुम्ही बियाणे पेराल पण तुम्हाला यश मिळणार नाही-तुम्हाला पीक मिळणार नाही-आणि तुमचे शत्रू तुमचे धान्य खाऊन टाकतील.</span>
<span class="v-num v-17">17&nbsp;</span><span class="v LV26_17" data-id="LV26_17">मी तुमच्याविरुद्ध होईन, म्हणून तुमचे शत्रू तुमचा पराभव करतील; आणि कोणी तुमचा पाठलाग करत नसतानाही तुम्ही पळाल.</span>
</div>
<div class="p">
<span class="v-num v-18">18&nbsp;</span><span class="v LV26_18" data-id="LV26_18">“ह्या नंतरही जर तुम्ही माझ्या आज्ञा पाळणार नाही; तर तुमच्या पापाबद्दल मी तुम्हाला सातपट शिक्षा करीन.</span>
<span class="v-num v-19">19&nbsp;</span><span class="v LV26_19" data-id="LV26_19">मी तुमच्या बळाचा गर्व मोडून टाकीन; तुमचे आकाश लोखंडासारखे व तुमची जमीन पितळेसारखी करीन.</span>
<span class="v-num v-20">20&nbsp;</span><span class="v LV26_20" data-id="LV26_20">तुम्ही खूप कष्ट कराल पण त्याचा काही उपयोग होणार नाही; कारण तुमची जमीन पीक देणार नाही व तुमची झाडे फळे देणार नाहीत.</span>
</div>
<div class="p">
<span class="v-num v-21">21&nbsp;</span><span class="v LV26_21" data-id="LV26_21">“तरी सुध्दा अद्याप तुम्ही माझ्याविरुद्ध वागाल व माझ्या आज्ञा पाळण्यास नकार द्याल तर मी तुम्हाला तुमच्या पापांच्या मानाने सातपट अधिक ताडण करीन! तुम्ही जेवढी अधिक पापे कराल तेवढी अधिक शिक्षा पावाल!</span>
<span class="v-num v-22">22&nbsp;</span><span class="v LV26_22" data-id="LV26_22">मी तुमच्यावर हिंस्त्र पशू पाठवीन आणि ते तुमच्या मुलांबाळांना तुमच्यापासून घेऊन जातील; ते तुमच्या गुराढोरांचा नाश करतील; ते तुमच्या अनेक लोकांना मारुन टाकतील, व त्यामुळे तुमचे रस्ते ओस पडतील!</span>
</div>
<div class="p">
<span class="v-num v-23">23&nbsp;</span><span class="v LV26_23" data-id="LV26_23">“एवढे करुनही तुम्हाला अद्दल घडली नाही आणि तुम्ही माझ्याविरुद्धच वागलात,</span>
<span class="v-num v-24">24&nbsp;</span><span class="v LV26_24" data-id="LV26_24">तर मीही तुमच्याविरुद्ध होईन आणि मी, होय मी परमेश्वर तुमच्या पापाबद्दल तुम्हाला सातपट ताडण करीन.</span>
<span class="v-num v-25">25&nbsp;</span><span class="v LV26_25" data-id="LV26_25">तुम्ही माझा करार मोडला म्हणून मी तुम्हाला शिक्षा करीन; तुमच्यावर सैन्ये चालून येतील असे मी करीन; सुरक्षिततेसाठी तुम्ही तुमच्या नगरात जाल पण तेव्हा मी तुमच्यावर मरीचा रोग पसरवीन; तुमचे शत्रु तुमचा पराभव करतील.</span>
<span class="v-num v-26">26&nbsp;</span><span class="v LV26_26" data-id="LV26_26">मी तुम्हाला धान्याचा फार थोडा वाटा देईन; तेव्हा दहा स्त्रीया एकाच चुलीवर तुमची भाकर भाजतील व ती तुम्हाला तोलून देतील; ती तुम्ही खाल तुमचे पोट भरणार नाही-तुम्ही भुकेलेच राहाल!</span>
</div>
<div class="p">
<span class="v-num v-27">27&nbsp;</span><span class="v LV26_27" data-id="LV26_27">“एवढे सर्व करुनही तुम्ही माझे ऐकले नाही व तुम्ही माझ्याविरुद्ध वागला,</span>
<span class="v-num v-28">28&nbsp;</span><span class="v LV26_28" data-id="LV26_28">तर मात्र खरोखर मी माझा राग तुम्हाला दाखवीन! मी, होय मी परमेश्वर तुमच्या पापाबद्दल तुम्हाला सातपट शिक्षा करीन!</span>
<span class="v-num v-29">29&nbsp;</span><span class="v LV26_29" data-id="LV26_29">तुमच्या मुलांचे व मुलींचे मांस खाण्याची तुम्हावर पाळी येईल.</span>
<span class="v-num v-30">30&nbsp;</span><span class="v LV26_30" data-id="LV26_30">तुमच्या पुजेची उच्चस्थाने मी नष्ट करीन; तुमच्या धूपवेद्या फोडून टाकीन आणि तुमच्या मूर्तीच्या मढ्यांवर तुमची मढी टाकीन; मला तुमचा वीट येईल.</span>
<span class="v-num v-31">31&nbsp;</span><span class="v LV26_31" data-id="LV26_31">मी तुमची नगरे नष्ट करीन, तुमची पवित्र स्थळे ओसाड करीन. तुमच्या सुवासिक अर्पणांचा वास घेणे मी बंद करीन.</span>
<span class="v-num v-32">32&nbsp;</span><span class="v LV26_32" data-id="LV26_32">मी तुमचा देश ओसाड करीन; हे पाहून तुमच्या देशात राहाण्यास येणारे तुमचे शत्रू चकित होतील.</span>
<span class="v-num v-33">33&nbsp;</span><span class="v LV26_33" data-id="LV26_33">परराष्ट्रांमध्ये मी तुमची पांगापांग करीन; मी माझी तलवार उपसून तुमचा नायनाट करीन; तुमचा देश ओसाड होईल आणि तुमच्या शहरांचा नाश होईल.</span>
</div>
<div class="p">
<span class="v-num v-34">34&nbsp;</span><span class="v LV26_34" data-id="LV26_34">“तुम्हाला तुमच्या शत्रूच्या देशात नेतील; तुमचा देश ओसाड होईल. तेव्हा अखेरीस तुमच्या देशाला विसावा मिळेल. तो शब्बाथाचा विसावा उपभोगील.</span>
<span class="v-num v-35">35&nbsp;</span><span class="v LV26_35" data-id="LV26_35">देश ओसाड असे पर्यंत तुम्ही राहात असताना तुमच्या शब्बाथांनी त्याला दिला नाही इतका विसावा त्याला मिळेल.</span>
<span class="v-num v-36">36&nbsp;</span><span class="v LV26_36" data-id="LV26_36">तुमच्यातील जे जगूनवाचूंन उरतील त्यांचे धैर्य आपल्या शत्रूंच्या देशात खचेल; त्यांना प्रत्येक गोष्टीची भीती वाटेल; वाऱ्याने उडविल्या जाणाऱ्या पानाप्रमाणे ते इकडे तिकडे संभोवार पळतील; कोणी तलवार घेऊन पाठीस लागल्याप्रमाणे ते पळतील. कोणी पाठीस लागले नसतानाही ते पळतील.</span>
<span class="v-num v-37">37&nbsp;</span><span class="v LV26_37" data-id="LV26_37">कोणी तलवार घेऊन पाठीस लागल्याप्रमाणे ते पळतील व कोणी त्यांच्यामागे लागले नसतानाही पळाल्यामुळे ते अडखळून एकमेंकावर पडतील.</span>
</div>
<div class="p">
<span class="v LV26_37" data-id="LV26_37">“तुमच्या शत्रूविरुद्ध उभे ठाकण्याइतके बळ तुमच्यात नसणार.</span>
<span class="v-num v-38">38&nbsp;</span><span class="v LV26_38" data-id="LV26_38">राष्ट्राराष्ट्रात पांगून तुमच्या शत्रूंच्या देशात तुम्ही नाहीसे व्हाल.</span>
<span class="v-num v-39">39&nbsp;</span><span class="v LV26_39" data-id="LV26_39">तेव्हा जगूनवाचून उरलेले त्यांच्या शत्रूंच्या देशात आपल्या पापामुळे खंगत जातील आणि त्यांचे वाडवडील ज्याप्रमाणे त्यांच्या पापात खंगले त्याप्रमाणे ते आपल्या पापात खंगत जातील.</span>
</div>
<div class="p">
<span class="v-num v-40">40&nbsp;</span><span class="v LV26_40" data-id="LV26_40">“परंतु कदाचित् ते आपली पापे व आपल्या वाडवडीलांची पापे कबूल करतील. ते माझ्याविरुद्ध गेले हेही ते कदाचित् कबूल करतील. त्यांनी माझ्याविरुद्ध पाप केले हेही ते कदाचित् मान्य करतील.</span>
<span class="v-num v-41">41&nbsp;</span><span class="v LV26_41" data-id="LV26_41">मी, त्यांच्याविरुद्ध होऊन, त्यांना त्यांच्या शत्रूंच्या देशात आणले असे ते कबूल करतील आणि त्यांचे अशुद्ध-बेसुनत-हृदय लीन होऊन ते आपल्या पापाबद्दलची शिक्षा मान्य करतील.</span>
<span class="v-num v-42">42&nbsp;</span><span class="v LV26_42" data-id="LV26_42">तेव्हा मग मी याकोब, इसहाक व अब्राहाम ह्यांच्याशी केलेल्या कराराची आठवण करीन व त्या देशाचीही आठवण करीन.</span>
</div>
<div class="p">
<span class="v-num v-43">43&nbsp;</span><span class="v LV26_43" data-id="LV26_43">“त्यांचा देश त्यांच्यावाचून ओस पडेल आणि ओस असे पर्यंत तो आपल्या शब्बाथांचा विसावा उपभोगीत राहील; मग जगूनवाचून राहिलेले आपल्या पापाबद्दलची शिक्षा मान्य करतील; त्यांनी माझ्या नियमांना व विधींना तुच्छ लेखून ते पाळले नाहीत म्हणून त्यांच्या दुष्टतेबद्दल त्यांना शिक्षा झाली हे त्यांना समजेल.</span>
<span class="v-num v-44">44&nbsp;</span><span class="v LV26_44" data-id="LV26_44">त्यांनी खरोखर पाप केले; पण त्यांच्यापासून मी आपले तोंड फिरवणार नाही; ते आपल्या शत्रूंच्या देशात असले तरी मी त्यांचे ऐकेन. मी त्यांना समूळ नष्ट करणार नाही. त्यांच्याशी केलेला करार मी मोडणार नाही, कारण मी परमेश्वर त्यांचा देव आहे!</span>
<span class="v-num v-45">45&nbsp;</span><span class="v LV26_45" data-id="LV26_45">त्यांच्याकरिता मी त्यांच्या वाडवडिलांशी केलेल्या कराराची आठवण करीन, कारण मी त्यांचा देव व्हावे म्हणून त्यांच्या वाडवडिलांना मिसर देशातून बाहेर आणले आणि हे सर्व इतर राष्ट्रांनी पाहिले आहे. मी परमेश्वर आहे!”</span>
</div>
<div class="p">
<span class="v-num v-46">46&nbsp;</span><span class="v LV26_46" data-id="LV26_46">हे विधी, नियम व निर्बध परमेश्वराने इस्राएल लोकांसाठी दिले. हे नियम परमेश्वर व इस्राएल लोक ह्यांच्यामधील करार आहे. हे नियम परमेश्वराने सीनाय पर्वतापाशी मोशेला दिले ते हेच होत मोशेने हे नियम इस्राएल लोकांना सांगितले.</span>
</div>

</div>
<footer><nav>
<a class="prev" href="LV25.html"></a>
<a class="home" href="index.html"></a>
<a class="next" href="LV27.html"></a>
</nav></footer>
</body>
</html>