<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Hosea undefined (wbtc)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<header><nav>
<a class="name" href="HS.html">Marathi: Easy to Read Bible</a><a class="location" href="HS.html">होशेय 4</a><a class="prev" href="HS3.html"></a>
<a class="home" href="index.html"></a>
<a class="next" href="HS5.html"></a>
</nav></header>
<div class="section chapter HS4 mar_wbtc mar" dir="ltr" lang="mar" data-id="HS4" data-nextid="HS5" data-previd="HS3">
<div class="c">4</div>
<div class="p">
<span class="v-num v-1">1&nbsp;</span><span class="v HS4_1" data-id="HS4_1">इस्राएलच्या लोकांनो, परमेश्वराचा संदेश ऐका! ह्या देशात राहणाव्या लोकांविरुध्द परमेश्वर आपले म्हणणे मांडणार आहे. “ह्या देशातील लोकांना परमेश्वराची खरीखुरी ओळख नाही. ते सत्याने वागत नाहीत आणि परमेश्वराशी एकनिष्ठ नाहीत.</span>
<span class="v-num v-2">2&nbsp;</span><span class="v HS4_2" data-id="HS4_2">लोक शपथ घेतात, खोटे बोलतात, ठार मारतात आणि चोरी करतात ते व्यभिचाराचे पाप करतात आणि त्यांना मुले होतात ते पून्हा पून्हा खून करतात.</span>
<span class="v-num v-3">3&nbsp;</span><span class="v HS4_3" data-id="HS4_3">म्हणून देश, मृतासाठी शोक करणाव्या माणसाप्रमाणे झाला आहे. देशातील सर्व लोक दुर्बल झाले आहेत. रानातील प्राणी, आकाशातील पक्षी आणि समुद्रातील मासेसुध्दा मरत आहेत.</span>
<span class="v-num v-4">4&nbsp;</span><span class="v HS4_4" data-id="HS4_4">कोणीही दुसऱ्याशी वाद घालू नये वा दुसऱ्याला दोष देऊ नये. हे याजका! माझा वाद तुझ्याबरोबर आहे.</span>
<span class="v-num v-5">5&nbsp;</span><span class="v HS4_5" data-id="HS4_5">तुम्ही (याजक) दिवसा-ढवव्व्या पडाल आणि रात्री, तुमच्याबरोबर संदेष्टे पडतील. मी तुमच्या आईचा नाश करीन.</span>
</div>
<div class="p">
<span class="v-num v-6">6&nbsp;</span><span class="v HS4_6" data-id="HS4_6">“माझ्या लोकांचा अज्ञानामुळे नाश झाला. तुम्ही शिकण्याचे नाकारले आहे. म्हणून मी तुम्हाला माझ्या सेवेत याजक होण्यास नकार देईन. तुम्ही तुमच्या देवाचा नियम विसरलात, म्हणून मी तुमच्या मुलांना विसरेन.</span>
<span class="v-num v-7">7&nbsp;</span><span class="v HS4_7" data-id="HS4_7">ते गर्विष्ठ झाले, त्यांनी माझ्याविरुद्ध खूप पाप केले. म्हणून मी त्यांचे वैभवाचे लाजिरवाण्या स्थितीत रूपांतर करीन.</span>
</div>
<div class="p">
<span class="v-num v-8">8&nbsp;</span><span class="v HS4_8" data-id="HS4_8">“लोकांच्या पापांमध्ये याजक सहभागी झाले. त्यांना ती पापे आणखी पाहिजे आहेत.</span>
<span class="v-num v-9">9&nbsp;</span><span class="v HS4_9" data-id="HS4_9">म्हणजेच याजक लोकांपेक्षा वेगळे नाहीत. त्यांनी केलेल्या दुष्कृत्यांबद्दल मी त्यांना शिक्षा करीन. त्यांच्या चुकांची मी परतफेड करीन.</span>
<span class="v-num v-10">10&nbsp;</span><span class="v HS4_10" data-id="HS4_10">ते खातील, पण त्यांची तृप्ती होणार नाही. ते व्यभिचाराचे पाप करतील, पण त्यांना मुले होणार नाहीत. का? कारण त्यांनी परमेश्वराचा त्याग केला आणि वेश्येप्रमाणे वर्तन केले.</span>
</div>
<div class="p">
<span class="v-num v-11">11&nbsp;</span><span class="v HS4_11" data-id="HS4_11">“व्यभिचार, कडक पेय, व नवीन मद्य माणसाची सरळ विचार करण्याची ताकद नष्ट करतील.</span>
<span class="v-num v-12">12&nbsp;</span><span class="v HS4_12" data-id="HS4_12">माझी माणसे लाकडाच्या तकड्यांना सल्ला विचारीत आहेत. त्यांना वाटते की त्या काटक्या त्यांना उत्तर देतील. का? कारण ते वेश्यांप्रमाणे त्या खोट्या देवाच्या मागे धावले. त्यांनी त्यांच्या देवाचा त्याग केला व ते वेश्येप्रमाणे वागले.</span>
<span class="v-num v-13">13&nbsp;</span><span class="v HS4_13" data-id="HS4_13">पर्वतमाथ्यांवर ते बळी द्तात आणि डोंगरांवर अल्लोन लिबने व एला या वृक्षांखाली धूप जाळतात. ह्या वृक्षांची छाया चांगली असते. म्हणून तुमच्या मुली त्या वृक्षांखाली वेश्यांप्रमाणे झोपतात, आणि तुमच्या सुना व्यभिचाराचे पाप करतात.</span>
</div>
<div class="p">
<span class="v-num v-14">14&nbsp;</span><span class="v HS4_14" data-id="HS4_14">“मी तुमच्या मुलींनी वेश्या झाल्याबद्दल वा तुमच्या सुंनाना व्यभिचाराचे पाप केल्याबरोबर झोपतात. ते मंदिरातील कलावंतिणीबरोबर बळी अर्पण करतात. म्हणजेच ते मूर्ख लोक स्वतःचाच नाश करून घेत आहेत.</span>
</div>
<div class="p">
<span class="v-num v-15">15&nbsp;</span><span class="v HS4_15" data-id="HS4_15">“इस्राएल, तू वेश्येप्रमाणे वागतेस. पण यहूदाला अपराध करु देऊ नयेस. तू गिल्गालला किंवा वर बेथ-आवेनला जाऊ नकोस. वचने देताना परमेश्वराच्या नावाचा उपयोग करु नकोस ‘परमेश्वराशपथ’ असे म्हणू नकोस.</span>
<span class="v-num v-16">16&nbsp;</span><span class="v HS4_16" data-id="HS4_16">परमेश्वराने इस्राएलला खूप गोष्टी दिल्या आहेत. खूप गवत असलेल्या विस्तीर्ण कुरणात आपल्या मेंढ्यांना घेऊन जाणाव्या मेंढपाळाप्रमाणे परमेश्वर आहे. पण इस्राएल पुन्हा पुन्हा पळून जाणाव्या कालवडीप्रमाणे हट्टी आहे.</span>
</div>
<div class="p">
<span class="v-num v-17">17&nbsp;</span><span class="v HS4_17" data-id="HS4_17">“एफ्राईमने त्याच्या मूर्तोशी हातमिळवणी केली आहे. तेव्हा त्याला ऐकटा ठेवा.</span>
<span class="v-num v-18">18&nbsp;</span><span class="v HS4_18" data-id="HS4_18">एफ्राईम त्यांच्या धुंदीत सामील झाला आहे. मद्यपान केल्यानंतर ते वेश्यांप्रमाणे वागत आहेत. ते आपल्या प्रियकरांकडून लाजिरवाण्या भेटी मागतात.</span>
<span class="v-num v-19">19&nbsp;</span><span class="v HS4_19" data-id="HS4_19">ते संरक्षणासाठी त्या दैवतांजवळ गेले आणि त्यांनी आपली विचार करण्याची शक्ती गमावली. त्यांनी अर्पण केलेले बळी त्यांना नामुष्कीच आणतात.</span>
</div>

</div>
<footer><nav>
<a class="prev" href="HS3.html"></a>
<a class="home" href="index.html"></a>
<a class="next" href="HS5.html"></a>
</nav></footer>
</body>
</html>