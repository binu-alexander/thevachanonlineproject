<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Paul's Letter to the Romans undefined (wbtc)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<header><nav>
<a class="name" href="RM.html">Marathi: Easy to Read Bible</a><a class="location" href="RM.html">पौलाचे रोमकरांस पत्र 5</a><a class="prev" href="RM4.html"></a>
<a class="home" href="index.html"></a>
<a class="next" href="RM6.html"></a>
</nav></header>
<div class="section chapter RM5 mar_wbtc mar" dir="ltr" lang="mar" data-id="RM5" data-nextid="RM6" data-previd="RM4">
<div class="c">5</div>
<div class="p">
<span class="v-num v-1">1&nbsp;</span><span class="v RM5_1" data-id="RM5_1">ज्याअर्थी विश्वासाने आपल्याला नीतिमान ठरविले आहे त्याअर्थी आपल्या विश्वासाचा परिणाम म्हणून आपल्याला येशू ख्रिस्ताद्वारे देवाकडून शांति मिळाली आहे.</span>
<span class="v-num v-2">2&nbsp;</span><span class="v RM5_2" data-id="RM5_2">आता आपण ज्या कृपेमध्ये आहोत, त्यात त्याच्याद्धारे विश्वासाने आम्हीसुद्धा प्रवेश मिळविला आहे. आणि आम्ही देवाच्या गौरवाचे भागीदार होण्याच्या आशेने अभिमान बाळगतो.</span>
<span class="v-num v-3">3&nbsp;</span><span class="v RM5_3" data-id="RM5_3">याशिवाय आम्ही संकटांतही अभिमान बाळगतो; कारण आम्हांस ठाऊक आहे की, या संकटांमुळे आम्हांला अधिक धीर येतो.</span>
<span class="v-num v-4">4&nbsp;</span><span class="v RM5_4" data-id="RM5_4">आणि धीराने आम्ही कसोटीस उतरतो आणि कसोटीस उतरल्याने आशा उत्पन्र होते.</span>
<span class="v-num v-5">5&nbsp;</span><span class="v RM5_5" data-id="RM5_5">आणि आशा लाजवित नाही. कारण आपणांस दिलेल्या पवित्र आत्म्याकडून आपल्या अंतःकरणात देवाची प्रीति ओतली आहे.</span>
</div>
<div class="p">
<span class="v-num v-6">6&nbsp;</span><span class="v RM5_6" data-id="RM5_6">आम्ही जेव्हा आमचे स्वतःचे तारण करण्यासाठी अशक्त होतो तेव्हा ख्रिस्त योग्य वेळी आमच्यासाठी मरण पावला.</span>
<span class="v-num v-7">7&nbsp;</span><span class="v RM5_7" data-id="RM5_7">आता नीतिमान मनुष्यासाठी सुध्दा कदाचित कोणी मरणार नाही. एखादा मनुष्य चांगला असेल तर त्याच्यासाठी मरण्याचे धाडस कदाचित कोणीतरी करील.</span>
<span class="v-num v-8">8&nbsp;</span><span class="v RM5_8" data-id="RM5_8">परंतु आम्ही पापी असतानाच ख्रिस्त आमच्यासाठी मरण पावला. त्याद्वारे त्याने दाखवून दिले की, तो आमच्यावर फार प्रेम करतो.</span>
</div>
<div class="p">
<span class="v-num v-9">9&nbsp;</span><span class="v RM5_9" data-id="RM5_9">तर मग आता आपण ख्रिस्ताच्या रक्ताने नीतिमान ठरलो आहोत, म्हणून ख्रिस्ताद्वारे देवाच्या रागापासून आपण वाचले जाणार आहोत.</span>
<span class="v-num v-10">10&nbsp;</span><span class="v RM5_10" data-id="RM5_10">आम्ही देवाचे शत्रू असताही त्याच्या पुत्राच्या मरणाद्वारे त्याने आमच्याशी समेट केला. त्यामुळे आता आम्ही देवाचे मित्र असल्यामुळे देव आम्हांला त्याच्या पुत्राच्या जीवनाद्वारे रक्षील.</span>
<span class="v-num v-11">11&nbsp;</span><span class="v RM5_11" data-id="RM5_11">इतकेच नव्हे तर ज्याच्याद्वारे आमचा देवाबरोबर समेट झाला त्या आपल्या प्रभु येशू ख्रिस्ताद्वारे आम्हीसुद्धा देवाविषियी अभिमान बाळगतो.</span>
</div>
<div class="p">
<span class="v-num v-12">12&nbsp;</span><span class="v RM5_12" data-id="RM5_12">म्हणून पाप जसे एका मनुष्याद्वारे, जगात आले आणि पापाद्वारे मरण आले, तसेच सर्वांनी पाप केल्यामुळे सर्व माणसांमध्ये मरण आले.</span>
<span class="v-num v-13">13&nbsp;</span><span class="v RM5_13" data-id="RM5_13">नियमशास्त्र जगात येण्यापूर्वी पाप जगात आले होते. परंतु नियमशास्त्र नसल्यामुळे कोणाच्याही हिशेबी पाप गणले जात नव्हते.</span>
<span class="v-num v-14">14&nbsp;</span><span class="v RM5_14" data-id="RM5_14">परंतु मरणाने आदामाच्या काळपासून ते मोशेच्या काळापर्यंत राज्य केले. ज्यांनी पाप केले नाही, त्याच्यांवरसुद्धा मरणाने राज्य केले.</span>
</div>
<div class="p">
<span class="v RM5_14" data-id="RM5_14">देवाची आज्ञा न मानून आदामाने पाप केले म्हणून तो मेला आदाम, ख्रिस्त जो येणार होता, त्याचे प्रतिरुप आहे.</span>
<span class="v-num v-15">15&nbsp;</span><span class="v RM5_15" data-id="RM5_15">पण देवाची मोफत देणगी आदामाच्या पापासारखी नाही. कारण आदामाच्या पापामुळे पुष्कळ जण मरण पावले. देवाची कृपा आणि दान, एक मानव येशू ख्रिस्ताच्या कृपेद्वारे आली व विशेषेकरुन सर्व लोकांकरिता विपुल झाली.</span>
<span class="v-num v-16">16&nbsp;</span><span class="v RM5_16" data-id="RM5_16">आदामाने पाप केल्यानंतर तो दोषी ठरला होता पण देवाची देणगी वेगळी आहे. देवाची मोफत देणगी पुष्कळ पापांनंतर आली आणि त्या देणगीमुळे तिने आपल्या लोकांना देवासमोर नीतिमान केले.</span>
<span class="v-num v-17">17&nbsp;</span><span class="v RM5_17" data-id="RM5_17">एका मनुष्याच्या पापामुळे मरणाने राज्य केले. पण आता काही लोक देवाच्या कृपेची विपुलता आणि देणगी जिच्यामध्ये नीतिमत्व आहे, ते अनुभवतात, ते विशेषेकरुन येशू ख्रिस्ताद्वारे जीवनात राज्य करतील.</span>
</div>
<div class="p">
<span class="v-num v-18">18&nbsp;</span><span class="v RM5_18" data-id="RM5_18">म्हणून एका पापामुळे सर्व मनुष्यांना शिक्षा झाली तसेच एका नीतिमत्वाच्या कृत्याने सर्व लोकांना अनंतकालचे जीवन देणारे नीतिमत्व मिळाले.</span>
<span class="v-num v-19">19&nbsp;</span><span class="v RM5_19" data-id="RM5_19">यास्तव आदामाच्या आज्ञाभंगामुळे पुष्कळांना पापी ठरविण्यात आले, त्याचप्रमाणे ख्रिस्ताच्या आज्ञापालनाने पुष्कळांना नीतिमान ठरविण्यात येईल.</span>
<span class="v-num v-20">20&nbsp;</span><span class="v RM5_20" data-id="RM5_20">पापे वाढवण्यासाठी म्हणून नियमशास्त्राचा प्रवेश झाला. परंतु जेथे पाप वाढले तेथे देवाची कृपाही विपुल झाली.</span>
<span class="v-num v-21">21&nbsp;</span><span class="v RM5_21" data-id="RM5_21">अशासाठी की, जसे पापाने मरणाच्या योगे राज्य केले, त्याच रीतीने देवाची कृपाही, नीतिमत्वाने आपल्या प्रभु येशू ख्रिस्ताद्वारे अनंतकाळच्या जीवनसाठी राज्य करील.</span>
</div>

</div>
<footer><nav>
<a class="prev" href="RM4.html"></a>
<a class="home" href="index.html"></a>
<a class="next" href="RM6.html"></a>
</nav></footer>
</body>
</html>