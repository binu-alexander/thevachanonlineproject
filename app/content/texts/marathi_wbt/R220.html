<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>The Second Book of Chronicles undefined (wbtc)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<header><nav>
<a class="name" href="R2.html">Marathi: Easy to Read Bible</a><a class="location" href="R2.html">इतिहास 20</a><a class="prev" href="R219.html"></a>
<a class="home" href="index.html"></a>
<a class="next" href="R221.html"></a>
</nav></header>
<div class="section chapter R220 mar_wbtc mar" dir="ltr" lang="mar" data-id="R220" data-nextid="R221" data-previd="R219">
<div class="c">20</div>
<div class="p">
<span class="v-num v-1">1&nbsp;</span><span class="v R220_1" data-id="R220_1">यानंतर मवाबी, अम्मोनी आणि काही मऊनीलोक युध्दाच्या हेतूने यहोशाफाटवर चालून आहे.</span>
<span class="v-num v-2">2&nbsp;</span><span class="v R220_2" data-id="R220_2">काही लोकांनी येऊन यहोशाफाटला खबर दिली की, “मृतसमुद्राच्या पलीकडून अराम देशाकडून मोठी सेना तुमच्यावर चाल करुन येत आहे. ती हससोन-तामार!” (म्हणजेच एन-गेदी येथे येऊन ठेपली सुध्दा.)</span>
<span class="v-num v-3">3&nbsp;</span><span class="v R220_3" data-id="R220_3">यहोशाफाट घाबरला आणि त्याने याबाबतीत परमेश्वराला काय करावे विचारायचे ठरवले. त्याने यहूदामध्ये सर्वांसाठी उपवासाची घोषणा केली.</span>
<span class="v-num v-4">4&nbsp;</span><span class="v R220_4" data-id="R220_4">तेव्हा यहूदातून, यहूदाच्या सर्व नगरांमधून लोक यहूदाच्या साहाय्याची परमेश्वराकडे याचना करायला जमले.</span>
<span class="v-num v-5">5&nbsp;</span><span class="v R220_5" data-id="R220_5">यहोशाफाट परमेश्वराच्या मंदिरात नवीन अंगणासमोर होता. यहूदा आणि यरुशलेमच्या लोकांमध्ये तो उभा राहिला.</span>
<span class="v-num v-6">6&nbsp;</span><span class="v R220_6" data-id="R220_6">तो म्हणाला,</span>
</div>
<div class="b">&nbsp;</div>
<div class="pi">
<span class="v R220_6" data-id="R220_6">“आमच्या पूर्वजांच्या परमेश्वर देवा, स्वर्गातील परमेश्वर तूच आहेस. सर्व राष्ट्रांमधल्या सर्व राज्यांचा तूच शास्त्ता आहेस. सगळे सामर्थ्य आणि सत्ता तुझ्या ठायी आहे. कोणीही तुझ्याविरुध्द जाऊ शकत नाही.</span>
<span class="v-num v-7">7&nbsp;</span><span class="v R220_7" data-id="R220_7">तूच आमचा परमेश्वर आहेस या प्रदेशातील रहिवाश्यांना तू हाकलून लावलेस. तुझ्या या इस्राएलांदेखतच तू हे केलेस. तुझा मित्र अब्राहाम याच्या वंशजांना तू ही भूमी कायमची बहाल केलीस.</span>
<span class="v-num v-8">8&nbsp;</span><span class="v R220_8" data-id="R220_8">अब्राहामाचे वंशज या प्रदेशात राहिले आणि तुझ्या नावाखातर त्यांनी मंदिर बांधले.</span>
<span class="v-num v-9">9&nbsp;</span><span class="v R220_9" data-id="R220_9">ते म्हणाले, ‘तलवार, शासन, रोगराई किंवा दुष्काळ यांच्यारुपाने आमच्यावर अरिष्ट कोसळले असता आम्ही या मंदिरासमोर, आणि तुझ्यापुढे उभे राहू. या मंदिराला तुझे नाव दिले आहे. संकटाच्या वेळी आम्ही तुझा मोठ्याने धावा करु. आमची हाक ऐकून तू आम्हाला सोडव.’</span>
</div>
<div class="pi">
<span class="v-num v-10">10&nbsp;</span><span class="v R220_10" data-id="R220_10">“पण यावेळी अम्मोन, मवाब आणि सेइर पर्वत या भागातले हे लोक आहेत. इस्राएल लोक मिसरहून आले तेव्हा इस्राएल लोकांना तू त्यांच्या प्रदेशात प्रवेश करु दिला नाहीस. त्यामुळे इस्राएल लोकांनी तिकडे पाठ फिरवली आणि त्यांचे उच्चाटन केले नाही.</span>
<span class="v-num v-11">11&nbsp;</span><span class="v R220_11" data-id="R220_11">पण तेव्हाच त्यांच्या नायनाट न केल्याचे हे काय फळ मिळाले पाहा, ते आम्हाला आमच्या प्रदेशातून हुसकावून लावायला निघाले आहेत. हा प्रदेश तू आम्हाला बहाल केला आहेस.</span>
<span class="v-num v-12">12&nbsp;</span><span class="v R220_12" data-id="R220_12">देवा, या लोकांना चांगले शासन कर. आमच्यावर चाल करुन येणाऱ्या या भल्या थोरल्या सेनेला तोंड द्यायचे सामर्थ्य आमच्यात नाही. आम्हाला काही सुचेनासे झाले आहे. म्हणून आम्ही मदतीसाठी तुझ्याकडे आलो आहोत.”</span>
</div>
<div class="b">&nbsp;</div>
<div class="p">
<span class="v-num v-13">13&nbsp;</span><span class="v R220_13" data-id="R220_13">यहूदातील सर्व मंडळी आपल्या बायका आणि तान्ह्या मुलांसकट सर्व मुलाबाळांना घेऊन परमेश्वरासमोर उभी होती.</span>
<span class="v-num v-14">14&nbsp;</span><span class="v R220_14" data-id="R220_14">तेव्हा यहजीएल याच्यात परमेश्वराच्या आत्म्याचा संचार झाला. यहजीएल हा जखऱ्याचा मुलगा. जखऱ्या बनायाचा मुलगा. बनाया यईएलचा मुलगा. आणि यईएल मत्तन्याचा मुलगा. यहजीएल लेवी असून आसाफच्या वंशातला होता. या सभेत</span>
<span class="v-num v-15">15&nbsp;</span><span class="v R220_15" data-id="R220_15">यहजीएल म्हणाला, “राजा यहोशाफाट, तसेच यहूदा आणि यरुशलेममधील रहिवाश्यांनो, मी काय म्हणतो ते ऐका. परमेश्वराचा संदेश असा आहे. ‘एवढी मोठी सेना पाहून घाबरुन जाऊ नका किंवा काळजी करु नका. हे युध्द तुमचे नव्हे तर परमेश्वराचे युध्द आहे.</span>
<span class="v-num v-16">16&nbsp;</span><span class="v R220_16" data-id="R220_16">उद्या त्यांचा सामना करायला जा आणि लढा. ते सीसच्या खिंडीतून वर येत आहेत. दरीच्या टोकाला यरुएल वाळवंटाच्या दुसऱ्या बाजूला तुमची त्यांच्याशी गाठ पडेल.</span>
<span class="v-num v-17">17&nbsp;</span><span class="v R220_17" data-id="R220_17">तुम्हाला या लढाईत लढावे असे लागणारच नाही. आपल्या जागी ठाम उभे राहा. परमेश्वराने तुमचे रक्षण केलेले तुम्हाला आढळून येईल. यहूदा आणि यरुशलेम लोक हो, भिऊ नका, चिंता करु नका. परमेश्वर तुमच्या बरोबर आहे. तेव्हा उद्या त्यांच्यावर चालून जा.’”</span>
</div>
<div class="p">
<span class="v-num v-18">18&nbsp;</span><span class="v R220_18" data-id="R220_18">यहोशाफाटने मस्तक भूमीपर्यंत लववले. यहूदा आणि यरुशलेममधील सर्व लोक यांनी परमेश्वरापुढे दंडवत घातले. त्या सर्वांनी परमेश्वराची आराधना केली.</span>
<span class="v-num v-19">19&nbsp;</span><span class="v R220_19" data-id="R220_19">कहाथ आणि कोरह या घराण्यांतील लेवी इस्राएलच्या परमेश्वर देवाची भजने म्हणण्यास उभे राहिले. उच्च स्वरात त्यांनी परमेश्वराची भजने म्हटली.</span>
</div>
<div class="p">
<span class="v-num v-20">20&nbsp;</span><span class="v R220_20" data-id="R220_20">यहोशाफाटचे सैन्य भल्यासकाळी तकोवाच्या वाळवंटात गेले. ते निघत असताना यहोशाफाट समोर उभा राहून त्यांना म्हणाला, “यहूदा आणि यरुशलेम नगरांमधील लोकहो, ऐका. आपल्या परमेश्वर देवावर श्रध्दा ठेवा आणि खंबीरपणे उभे राहा. परमेश्वराच्या संदेष्ट्यांवर विश्वास ठेवा. जय तुमचाच आहे.”</span>
</div>
<div class="p">
<span class="v-num v-21">21&nbsp;</span><span class="v R220_21" data-id="R220_21">यहोशाफाटने लोकांना प्रोत्साहन दिले व सुचना दिल्या.परमेश्वराचे स्तवन करणारी माणसे त्याने निवडली. परमेश्वर पवित्र आणि कल्याणकारी आहे म्हणून त्याचे स्तवन करण्यासाठी त्याने या गायकांना नेमले. त्यानी सैन्यासमोर उभे राहून स्तुतिगीते म्हटली. ते म्हणाले,</span>
</div>
<div class="b">&nbsp;</div>
<div class="q1">
<span class="v R220_21" data-id="R220_21">“परमेश्वराने स्तवन करा</span>
</div>
<div class="q2">
<span class="v R220_21" data-id="R220_21">कारण त्याची प्रीति सर्वकाळ आहे.”</span>
<div class="b">&nbsp;</div>
<div class="m">
<span class="v-num v-22">22&nbsp;</span><span class="v R220_22" data-id="R220_22">लोकांनी देवाची स्तुतिगीते म्हणण्यास सुरुवात केल्याबरोबर परमेश्वराने चाल करुन आलेल्या अम्मोनी, मवाबी आणि सेइर पर्वतांतील लोकांशी गनिमी काव्याने लढणारी फौज मोक्याच्या जागी बसवली.</span>
<span class="v-num v-23">23&nbsp;</span><span class="v R220_23" data-id="R220_23">अम्मोनी आणि मवाबी लोक सेइर पर्वतातल्या लोकांशी लढू लागले. अम्मोन्यांनी आणि मवाब्यांनी त्यांचा पुरता संहार केला. सेइरातल्या लोकांचा बीमोड केल्यानंतर त्यांनी एकमेकांचा नाश केला.</span>
</div>
<div class="p">
<span class="v-num v-24">24&nbsp;</span><span class="v R220_24" data-id="R220_24">यहूदा लोक वाळवंटातील टेहळणीच्या बुरुजापाशी आले. शत्रूचे विशाल सैन्य कुठे दिसते का हे ते पाहू लागले पण त्यांना फक्त जमिनीवर विखुरलेले मृतदेह तेवढे दिसले. कोणीही जिवंत राहिला नव्हता.</span>
<span class="v-num v-25">25&nbsp;</span><span class="v R220_25" data-id="R220_25">यहोशाफाट आणि त्याचे सैन्य लुटीसाठी मृतदेहांपाशी आले. त्यात त्यांना खूप गुरेढोरे, धन, कपडेलत्ता आणि मौल्यवान वस्तू मिळाल्या. त्या त्यांनी स्वतःला घेतल्या. लूट एवढी होती की ती यहोशाफाट आणि त्याचे लोक यांना नेता येईना. ती प्रेतांमधून काढून न्यायला त्यांना तीन दिवस लागले.</span>
<span class="v-num v-26">26&nbsp;</span><span class="v R220_26" data-id="R220_26">चौथ्या दिवशी यहोशाफाट आणि त्याचे सैन्य बराखच्या खोऱ्यात जमले. याठिकाणी त्यांनी परमेश्वरला, धन्यवाद दिले. म्हणून आजही या खोऱ्याचे नाव “आशीर्वादाचे खोरे” असे आहे.</span>
</div>
<div class="p">
<span class="v-num v-27">27&nbsp;</span><span class="v R220_27" data-id="R220_27">मग यहोशाफाटने समस्त यहूदा आणि यरुशलेम लोकांना यरुशलेम येथे माघारे नेले. परमेश्वराने त्यांच्या शत्रूचा पाडाव केल्यामुळे त्यांच्यात आनंदीआनंद पसरला होता.</span>
<span class="v-num v-28">28&nbsp;</span><span class="v R220_28" data-id="R220_28">यरुशलेमला येऊन ते सतारी, वीणा व कर्णे घेऊन परमेश्वराच्या मंदिरात गेले.</span>
</div>
<div class="p">
<span class="v-num v-29">29&nbsp;</span><span class="v R220_29" data-id="R220_29">परमेश्वराने इस्राएलच्या शत्रु सैन्याशी लढा दिला हे ऐकून सर्व देशांमधल्या सर्व राज्यांमध्ये परमेश्वराविषयी धाक निर्माण झाला.</span>
<span class="v-num v-30">30&nbsp;</span><span class="v R220_30" data-id="R220_30">त्यामुळे यहोशाफाटच्या राज्यात शांतता नांदली. देवाने यहोशाफाटला सर्व बाजूंनी स्वास्थ्य दिले.</span>
</div>
<div class="p">
<span class="v-num v-31">31&nbsp;</span><span class="v R220_31" data-id="R220_31">यहोशाफाटने यहूदा देशावर राज्य केले. राज्यावर आला तेव्हा तो पस्तीस वर्षांचा होता. त्याने यरुशलेमवर पंचवीस वर्षे राज्य केले. यहोशाफाटच्या आईचे नाव अजूबा ही शिल्हीची मुलगी.</span>
<span class="v-num v-32">32&nbsp;</span><span class="v R220_32" data-id="R220_32">आपले वडील आसा यांच्याप्रमाणेच यहोशाफाट योग्य मार्गाने वागला. तो मार्ग सोडला नाही. परमेश्वराच्या दृष्टीने भले तेच यहोशाफाटने केले.</span>
<span class="v-num v-33">33&nbsp;</span><span class="v R220_33" data-id="R220_33">पण उच्चस्थाने काढण्यात आली नव्हती. लोकांनीही आपले मन आपल्या पूर्वजांच्या परमेश्वराकडे वळवले नव्हते.</span>
</div>
<div class="p">
<span class="v-num v-34">34&nbsp;</span><span class="v R220_34" data-id="R220_34"> यहोशाफाटच्या बाकीच्या कृत्यांची साद्यंत नोंद आहे.  या ग्रंथातही या गोष्टींचा समावेश करुन त्यांची नोंद केली आहे.</span>
</div>
<div class="p">
<span class="v-num v-35">35&nbsp;</span><span class="v R220_35" data-id="R220_35">इस्राएलचा राजा अहज्या याच्याशी पुढे यहूदाचा राजा यहोशाफाट याने करार केला. यहोशाफाट ने हे वाईट केले.</span>
<span class="v-num v-36">36&nbsp;</span><span class="v R220_36" data-id="R220_36">तार्शीश नगराला जायच्या गलबतांबद्दल हा करार होता. एसयोन-गेबर येथे त्यांनी या गलबतांची बांधणी केली.</span>
<span class="v-num v-37">37&nbsp;</span><span class="v R220_37" data-id="R220_37">पुढे अलियेजर ने यहोशाफाट विरुध्द भविष्य सांगितले. मारेशा नगरातला दोदावाहू याचा अलियेजर हा मुलगा. तो म्हणाला, “यहोशाफाट, तू अहज्याशी हातमिळवणी केलीस म्हणून परमेश्वर तुझ्या कामांचा विध्वंस करील.” आणि जहाजे फुटली. त्यामुळे यहोशाफाट आणि अहज्या यांना ती तार्शीशला पाठवता आली नाहीत.</span>
</div>

</div>
<footer><nav>
<a class="prev" href="R219.html"></a>
<a class="home" href="index.html"></a>
<a class="next" href="R221.html"></a>
</nav></footer>
</body>
</html>