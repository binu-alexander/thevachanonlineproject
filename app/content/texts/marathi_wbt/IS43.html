<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Isaiah undefined (wbtc)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<header><nav>
<a class="name" href="IS.html">Marathi: Easy to Read Bible</a><a class="location" href="IS.html">यशया 43</a><a class="prev" href="IS42.html"></a>
<a class="home" href="index.html"></a>
<a class="next" href="IS44.html"></a>
</nav></header>
<div class="section chapter IS43 mar_wbtc mar" dir="ltr" lang="mar" data-id="IS43" data-nextid="IS44" data-previd="IS42">
<div class="c">43</div>
<div class="p">
<span class="v-num v-1">1&nbsp;</span><span class="v IS43_1" data-id="IS43_1">याकोब, परमेश्वराने तुला जन्म दिला. इस्राएल, परमेश्वराने तुला निर्मिले. आता देव म्हणतो, “भिऊ नकोस मी तुझे रक्षण करीन. मी तुला निवडले आहे. तू माझा आहेस.</span>
<span class="v-num v-2">2&nbsp;</span><span class="v IS43_2" data-id="IS43_2">जेव्हा तू अडचणीत असतोस, तेव्हा मी तुझ्या पाठीशी असतो. जेव्हा तू नद्या ओलांडशील तेव्हा इजा होणार नाही. आगीमधून चालताना तुला भाजणार नाही. ज्वाळा तुला पोळणार नाहीत.</span>
<span class="v-num v-3">3&nbsp;</span><span class="v IS43_3" data-id="IS43_3">का? कारण मी स्वतः तुझा परमेश्वर आहे. मी, इस्राएलचा पवित्र देव तुझा तारणहार आहे. मी तुझ्या मोबदल्यात मिसर देश दिला. तुला माझा करण्यासाठी मी इथिओपिआ व सेबा यांचे दान केले.</span>
<span class="v-num v-4">4&nbsp;</span><span class="v IS43_4" data-id="IS43_4">तू माझ्या दृष्टीने फार महत्वाचा आहेस. म्हणून मी तुझा आदर करतो. मी तुझ्यावर प्रेम करतो. तुझ्यासाठी मी सर्व लोक आणि सर्व राष्ट्रे दान करीन.</span>
</div>
<div class="p">
<span class="v-num v-5">5&nbsp;</span><span class="v IS43_5" data-id="IS43_5">“म्हणून घाबरू नकोस. मी तुझ्या पाठीशी आहे मी तुझ्या सर्व मुलांना गोळा करून तुझ्याकडे आणीन, मी त्यांना पूर्व आणि पश्चिम दिशेकडून गोळा करीन.</span>
<span class="v-num v-6">6&nbsp;</span><span class="v IS43_6" data-id="IS43_6">मी उत्तरेला म्हणेन: माझे लोक मला परत दे. मी दक्षिणेला सांगेन, माझ्या लोकांना तुरूंगात ठेवू नको. दूरदूरच्या ठिकाणांहून माझ्या मुलांमुलींना माझ्याकडे परत आण.</span>
<span class="v-num v-7">7&nbsp;</span><span class="v IS43_7" data-id="IS43_7">जी माणसे माझी आहेत, जी माझे नाव लावतात, त्या सर्वांना माझ्याकडे आण. मी त्या लोकांना माझ्यासाठी निर्मिले आहे मीच त्यांना घडविले व ते माझे आहेत.”</span>
</div>
<div class="p">
<span class="v-num v-8">8&nbsp;</span><span class="v IS43_8" data-id="IS43_8">देव म्हणतो, “डोळे असून आंधळे व कान असून बहिरे असणाऱ्यांना लोकांना बाहेर आणा.</span>
<span class="v-num v-9">9&nbsp;</span><span class="v IS43_9" data-id="IS43_9">सर्व लोकांनी आणि सर्व राष्ट्रांनीसुध्दा एकत्र जमावे. त्यांच्यातील एखादा खोटा देव, आरंभी काय घडले याबद्दल कदाचित सांगू इच्छित असेल, त्यांनी आपल्याबरोबर साक्षीदार आणावेत. साक्षीदारांनी सत्य सांगावे त्यावरून ते बरोबर आहेत हे सिध्द होईल.”</span>
</div>
<div class="p">
<span class="v-num v-10">10&nbsp;</span><span class="v IS43_10" data-id="IS43_10">परमेश्वर म्हणतो, “तुम्ही लोक माझे साक्षीदार आहात. मी निवडलेले तुम्ही लोक माझे सेवक आहात माझ्यावर विश्वास ठेवायला लोकांना तुम्ही मदत करावी म्हणून मी तुम्हाला निवडले आहे. ‘मीच तो आहे,’ मीच खरा देव आहे. हे तुम्हाला कळावे म्हणून मी तुमची निवड केली. माझ्याआधी कोणी देव नव्हता आणि माझ्यानंतर कोणी देव नसेल.</span>
<span class="v-num v-11">11&nbsp;</span><span class="v IS43_11" data-id="IS43_11">मी स्वतःच परमेश्वर आहे मी एकमेव आहे. दुसरा कोणीही तारणकर्ता नाही. मीच एकटा आहे.</span>
<span class="v-num v-12">12&nbsp;</span><span class="v IS43_12" data-id="IS43_12">तुमच्याशी बोलला तो मीच होतो. मी तुम्हाला वाचवले मी तुम्हाला त्या गोष्टी सांगितल्या आहेत. तुमच्या पाठीशी कोणी परका नव्हता. तुम्हीच माझे साक्षीदार आहात. मी देव आहे.” (परमेश्वर स्वतःच हे बोलला.)</span>
<span class="v-num v-13">13&nbsp;</span><span class="v IS43_13" data-id="IS43_13">“मीच अक्षय असतो. मी जे काही करतो, ते कोणीही बदलू शकत नाही. माझ्या सामर्थ्यापासून लोकांना कोणीही वाचवू शकत नाही.”</span>
</div>
<div class="p">
<span class="v-num v-14">14&nbsp;</span><span class="v IS43_14" data-id="IS43_14">परमेश्वर, इस्राएलचा पवित्र देव तुमचे रक्षण करतो. देव म्हणतो, “मी तुझ्यासाठी बाबेलला सैन्य पाठवीन. खूप लोकांना बंदी केले जाईल. त्या खास्दी (खाल्डियन) लोकांना त्यांच्याच नावांतून दूर नेले जाईल. (खास्दयांना (खाल्डियन लोकांना) त्यांच्या नावांचा फार गर्व आहे.)</span>
<span class="v-num v-15">15&nbsp;</span><span class="v IS43_15" data-id="IS43_15">मी परमेश्वर तुमचा पवित्र देव आहे. मी इस्राएल निर्मिले. मी तुमचा राजा आहे.”</span>
</div>
<div class="p">
<span class="v-num v-16">16&nbsp;</span><span class="v IS43_16" data-id="IS43_16">परमेश्वर समुद्रातून मार्ग काढील. त्याच्या लोकांकरिता खवळलेल्या पाण्यातून तो रस्ता तयार करील. देव म्हणतो,</span>
<span class="v-num v-17">17&nbsp;</span><span class="v IS43_17" data-id="IS43_17">“जे लोक रथ, घोडे व सैन्ये यांच्यानिशी माझ्याशी लढतात त्यांचा परा़भव होईल. ते पुन्हा उठणार नाहीत त्यांचा नाश होईल. पण त्यातील ज्योत मावळावी तसे ते नाहीसे होतील.</span>
<span class="v-num v-18">18&nbsp;</span><span class="v IS43_18" data-id="IS43_18">म्हणून आरंभी घडलेल्या गोष्टी आठवू नका. फार पूर्वी घडलेल्या गोष्टींचा विचार करू नका.</span>
<span class="v-num v-19">19&nbsp;</span><span class="v IS43_19" data-id="IS43_19">का? कारण मी आता नव्या गोष्टी घडवून आणीन. आता तुम्ही कोवळ्या रोपटयाप्रमाणे वाढाल. हे सत्य आहे, ने नक्कीच तुम्हाला माहीत आहे. मी खरोखरच वाळवंटातून रस्ता तयार करीन. कोरड्या भूमीवर नद्या निर्माण करीन.</span>
<span class="v-num v-20">20&nbsp;</span><span class="v IS43_20" data-id="IS43_20">हिंस्र पशुसुध्दा माझे आभार मानतील. मोठे प्राणी आणि पक्षी मला मान देतील. मी जेव्हा वाळवंटात पाणी आणि कोरड्या जमिनीवर नद्या निर्माण करीन तेव्हा ते माझा आदर करतील. मी निवडलेल्या. माझ्या लोकांना पाणी मिळावे म्हणून मी हे करीन.</span>
<span class="v-num v-21">21&nbsp;</span><span class="v IS43_21" data-id="IS43_21">ह्या लोकांना मी निर्मिले आहे. ते माझी स्तुतिस्तोत्रे गातील.</span>
</div>
<div class="p">
<span class="v-num v-22">22&nbsp;</span><span class="v IS43_22" data-id="IS43_22">“याकोब, तू माझी प्रार्थना केली नाहीस का? कारण इस्राएल मला विटला आहे.</span>
<span class="v-num v-23">23&nbsp;</span><span class="v IS43_23" data-id="IS43_23">तू तुझ्या मेंढ्या होमबलि देण्यासाठी माझ्याकडे आणल्या नाहीस तू माझा मान राखला नाहीस. तू मला बळी अर्पण केले नाहीस. मला होमबलि अर्पण करावे म्हणून मी तुला बळजबरी केली नाही. तू तुला वीट येईपर्यंत धूप जाळावा असा आग्रह मी धरला नाही.</span>
<span class="v-num v-24">24&nbsp;</span><span class="v IS43_24" data-id="IS43_24">मला तृप्त करण्यासाठी लागणाऱ्या अर्पणांसाठी आणि धुपासाठी तू स्वतःचा पैसा वापरला नाहीस. उलट तुझ्या पापांचे ओझे माझ्यावर लादलेस तुझ्या दुष्कृत्यांचा मला वीट येईपर्यंत तू पाप केलेस.</span>
</div>
<div class="p">
<span class="v-num v-25">25&nbsp;</span><span class="v IS43_25" data-id="IS43_25">“मी, आणि फक्त मीच तुझी पापे धुतो. मी हे माझ्या आनंदासाठी करतो. मी तुझी पापे लक्षात ठेवणार नाही.</span>
<span class="v-num v-26">26&nbsp;</span><span class="v IS43_26" data-id="IS43_26">पण तू मात्र माझी आठवण ठेवावीस आपण एकत्र येऊन योग्य काय ते ठरवावे. तू केलेल्या गोष्टी तू सांगाव्यास आणि त्या योग्य आहेत हे दाखवावे.</span>
<span class="v-num v-27">27&nbsp;</span><span class="v IS43_27" data-id="IS43_27">तुझ्या पूर्वजांनी पाप केले आणि तुझे शिक्षक माझ्याविरूध्द वागले.</span>
<span class="v-num v-28">28&nbsp;</span><span class="v IS43_28" data-id="IS43_28">म्हणून मी तुझ्या पवित्र राज्यकर्त्यांना अपवित्र करीन. मी याकोबला संपूर्णपणे माझा होण्यास भाग पाडीन. इस्राएलमध्ये वाईट घडेल.”</span>
</div>

</div>
<footer><nav>
<a class="prev" href="IS42.html"></a>
<a class="home" href="index.html"></a>
<a class="next" href="IS44.html"></a>
</nav></footer>
</body>
</html>