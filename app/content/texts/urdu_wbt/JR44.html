<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>یرمیاہ 44 (wbtc)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="rtl" class="section-document">
<div class="header"><div class="nav">
<a class="name" href="JR.html">اُردُو</a><a class="location" href="JR.html">یرمیاہ 44</a><a class="prev" href="JR43.html"></a>
<a class="home" href="index.html"></a>
<a class="next" href="JR45.html"></a>
</div></div>
<div class="section chapter JR JR44 urd_wbtc urd" dir="rtl" lang="urd" data-id="JR44" data-nextid="JR45" data-previd="JR43">
<div class="c">44</div>
<div class="p">
<span class="v-num v-1">1&nbsp;</span><span class="v JR44_1" data-id="JR44_1">یرمیاہ کو خدا وند کا پیغام یہوداہ کے ان تمام لوگوں کے لئے جو کہ تحف نحیس، ممفیس اور جنوبی مصر میں مجدال علاقے میں رہتے تھے ملا۔</span>
<span class="v-num v-2">2&nbsp;</span><span class="v JR44_2" data-id="JR44_2">اسرائیل کا خدا، خدا وند قادر مطلق یوں فرماتا ہے، “تم لوگوں نے ان بھیانک مصیبتوں کو دیکھا جنہیں میں یروشلم شہر اور یہوداہ کے دیگر سبھی شہروں پر مسلط کیا۔ وہ شہر آج صرف ملبوں کاڈھیر ہے اور اب ان شہروں میں اور کوئی بھی نہیں رہ رہا ہے۔</span>
<span class="v-num v-3">3&nbsp;</span><span class="v JR44_3" data-id="JR44_3">وہ مقام فنا کئے گئے کیوں کہ ان میں رہنے والے لوگوں نے برے کام کئے وہ لوگ خدا ؤں کے آگے بخور جلانے کو گئے اور مجھے غضبناک کیا۔ تمہارے لوگ اور تمہارے باپ دادا ماضی میں ان خداؤں کو نہیں پوجتے تھے۔</span>
<span class="v-num v-4">4&nbsp;</span><span class="v JR44_4" data-id="JR44_4">میں نے اپنے نبی ان لوگوں کے پاس بار بار بھیجے۔ وہ نبی میرے خادم تھے۔ ان نبیوں نے میرا پیغام دیا اور لوگوں سے کہا، ’ ان بھیانک کاموں کو نہ کرو جس سے میں نفرت کرتا ہوں۔‘</span>
<span class="v-num v-5">5&nbsp;</span><span class="v JR44_5" data-id="JR44_5">لیکن ان لوگوں نے نبیوں کی ایک نہ سنی۔ انہوں نے ان نبیوں پر توّجہ نہ دی وہ لوگ برائی سے باز نہ آئے۔ انہوں نے خداؤں کے آگے بخور جلائے۔</span>
<span class="v-num v-6">6&nbsp;</span><span class="v JR44_6" data-id="JR44_6">اس لئے میں نے اپنا غضب ان لوگوں کے خلاف ظا ہر کیا۔ میرا غضب یہوداہ اور یروشلم کی گلیوں کے خلاف بھڑ کا۔ میرے غضب نے یروشلم اور یہوداہ کے شہروں کو ملبوں کے ڈھیروں میں بدل دیا۔ جیسا کہ وہ آج بھی ہے۔”</span>
</div>
<div class="p">
<span class="v-num v-7">7&nbsp;</span><span class="v JR44_7" data-id="JR44_7">اس لئے اسرائیل کا خدا، خدا وند خدا قادر مطلق یوں فرماتا ہے، “تم کیوں اپنی جانوں سے ایسی بڑی بدی کرتے ہو کہ یہوداہ میں سے مرد و زن اور طفل و شیر خوار کاٹ ڈالے جائیں گے اور تمہارا کوئی باقی نہ رہے۔</span>
<span class="v-num v-8">8&nbsp;</span><span class="v JR44_8" data-id="JR44_8">اے لوگو! غیر خداؤں کو بنا کر مجھے غضبناک کیوں کرتے ہو؟ اب تم مصر میں رہ رہے ہو اور اب مصر کے جھوٹے خداؤں کے آگے بخور جلاکر تم مجھے غضبناک کر رہے ہو۔ لوگو تم خود کو برباد کر ڈا لو گے۔ یہ تمہارے اپنے قصور کے سبب ہوگا اور روئے زمین کی سب قوموں کے درمیان لعنت و ملامت کا باعث بنو گے۔</span>
<span class="v-num v-9">9&nbsp;</span><span class="v JR44_9" data-id="JR44_9">کیا تم اپنے باپ دادا کی، یہوداہ کے بادشاہوں اور مہارانیوں کی شرارت، اور خود اپنی اور اپنی بیویوں کی شرارت جو تم نے یہوداہ کے ملک میں اور یروشلم کی گلیوں میں کی بھول گئے؟</span>
<span class="v-num v-10">10&nbsp;</span><span class="v JR44_10" data-id="JR44_10">وہ آج کے دن تک نہ خاکسار ہوئے نہ ڈرے اور نہ ہی میری شریعت و آئین پر جن کو میں نے تیرے اور تیرے باپ دادا کے سامنے رکھا چلے۔”</span>
</div>
<div class="p">
<span class="v-num v-11">11&nbsp;</span><span class="v JR44_11" data-id="JR44_11">اس لئے اسرائیل کا خدا، خدا وند قادر مطلق جو کہتا ہے وہ یہ ہے: “میں نے تم پر بھیانک مصیبت ڈھانے کا ارادہ کیا ہے۔ میں یہوداہ کے پورے گھرانے کو نیست و نابود کر دوں گا۔</span>
<span class="v-num v-12">12&nbsp;</span><span class="v JR44_12" data-id="JR44_12">یہوداہ کے چند ہی لوگ بچے ہیں۔ وہ لوگ یہاں مصر آئے ہیں۔ لیکن میں یہوداہ کے گھرانے کے ان چند لوگوں کو بھی فنا کردوں گا۔ ان میں سے سبھی چھو ٹے یا بڑے یا تو جنگ میں مارے جائیں گے یا پھر قحط سالی کا شکار بنیں گے۔ دوسری قوموں میں اسے صرف لعنتی سمجھیں گی۔ انکے پاس ان کے لوگوں کے بارے میں کہنے کے لئے صرف بری باتیں ہوں گی۔</span>
<span class="v-num v-13">13&nbsp;</span><span class="v JR44_13" data-id="JR44_13">میں ان لوگوں کو سزا دوں گا جو مصر میں رہنے چلے گئے ہیں۔ میں انہیں سزا دینے کے لئے تلوار، قحط سالی اور بیماری کا استعمال کروں گا۔ میں ان لوگوں کو ویسے ہی سزا دوں گا جیسے میں نے یروشلم شہر کو سزا دی۔</span>
<span class="v-num v-14">14&nbsp;</span><span class="v JR44_14" data-id="JR44_14">پس یہوداہ کے باقی لوگوں میں سے جو کہ ملک مصر میں بسنے کو جاتے ہیں نہ کسی کو بچایا جائے گا اور نہ ہی کوئی زندہ باقی رہے گا۔ اگر کوئی واپس یہوداہ بھاگ کر جانے کی کوشش کریگا۔ تو وہ کامیاب نہیں ہوگا۔ صرف کچھ زندہ بچے لوگوں کو چھوڑ کر۔”</span>
</div>
<div class="p">
<span class="v-num v-15">15&nbsp;</span><span class="v JR44_15" data-id="JR44_15">تب سب مردوں نے جو جانتے تھے کہ انکی بیو یوں نے جھوٹے خداؤں کے لئے بخور جلا یا اور سب عورتوں نے جو پاس کھڑی تھیں یعنی کل ملا کر لوگوں کی ایک بڑی جماعت جو کہ مصر میر تحف نحیس میں جا بسے تھے۔ یر میاہ کو یوں جواب دیا:</span>
<span class="v-num v-16">16&nbsp;</span><span class="v JR44_16" data-id="JR44_16">“ہم خدا وند کا پیغام نہیں سنیں گے جسے تم کہتے ہو کہ خداوند کے پا س سے آیا ہے۔</span>
<span class="v-num v-17">17&nbsp;</span><span class="v JR44_17" data-id="JR44_17">بلکہ ہم تو اسی بات پر عمل کریں گے جو ہم خود کہتے ہیں کہ ہم آسمان کی ملکہ کے لئے بخور جلا ئیں گے۔ اور مئے کے نذرانے پیش کریں گے، جس طرح ہم اور ہمارے با پ دادا، ہمارے بادشا ہ اور ہمارے سردار یہودا ہ کے شہروں اور یروشلم کی گلیوں میں کیا کر تے تھے۔ کیونکہ اس وقت ہم خوب کھا تے پیتے تھے اور خوشیاں منا تے اور مصیبتوں سے محفوظ تھے۔</span>
<span class="v-num v-18">18&nbsp;</span><span class="v JR44_18" data-id="JR44_18">پر جب سے ہم نے آسمان کی ملکہ کیلئے عبادت کرنی چھوڑدی ہے اور اسے مئے کا نذرانہ پیش کرنا بند کر دیا ہے تب سے ہم لوگ صرف ہر چیز ہی نہیں کھو ئے ہیں بلکہ تلوار اور قحط سالی کا بھی شکار ہو گئے ہیں۔ ”</span>
</div>
<div class="p">
<span class="v-num v-19">19&nbsp;</span><span class="v JR44_19" data-id="JR44_19">جب ہم لوگ آسمان کی ملکہ کے لئے بخور جلا تے تھے اور کیک بنا تے اور اس کے لئے مئے کا نذرانہ پیش کر تے تھے تو کیا تم سوچتے ہو کہ اسے ہم لوگوں نے اپنے شوہر کی جانکاری میں لا ئے بغیر ہی کئے تھے۔</span>
</div>
<div class="p">
<span class="v-num v-20">20&nbsp;</span><span class="v JR44_20" data-id="JR44_20">تب یرمیاہ نے ان سبھی عورتوں اور مردو ں سے باتیں کی۔ اس نے ان لوگوں سے باتیں کی جنہوں نے وہ باتیں ابھی کی تھی۔</span>
<span class="v-num v-21">21&nbsp;</span><span class="v JR44_21" data-id="JR44_21">یرمیاہ نے ان لوگوں سے کہا، “خداوند کو یاد تھا کہ تم نے یہودا ہ کے شہر اور یروشلم کی سڑکو ں پر بخور جلا یا تھا، تم نے اور تمہا رے با پ دادا، تمہا رے بادشا ہوں تمہا رے امراء اور ملک کے لوگوں نے اسے کیا۔ خداوند کو یاد تھا اور اس نے تمہا رے کئے گئے کا موں کے با رے میں سو چا۔</span>
<span class="v-num v-22">22&nbsp;</span><span class="v JR44_22" data-id="JR44_22">اس لئے خداوند تمہا رے تئیں اور زیادہ چپ نہیں رہ سکا۔خداوند نے ان بُرے کاموں سے نفرت کی جو تم نے کئے۔اس لئے خداوند نے تمہا رے ملک کو بیابان بنادیا۔ اب وہاں کو ئی شخص نہیں رہتا۔ دیگر لوگ اس ملک کے با رے میں بری باتیں کہتے ہیں۔</span>
<span class="v-num v-23">23&nbsp;</span><span class="v JR44_23" data-id="JR44_23">چونکہ تم نے بخور جلا یا اور خداوند کے گنہگار ٹھہرے اور اس کی فرمانبرداری نہ کی اور نہ اس کی شریعت اور نہ ہی ان کی تعلیمات پر چلے۔ا سلئے تم اس طرح کی مصیبتوں کا سامنا کر تے ہو۔”</span>
</div>
<div class="p">
<span class="v-num v-24">24&nbsp;</span><span class="v JR44_24" data-id="JR44_24">تب یرمیاہ ان سبھی مردوں اور عورتوں سے بات کی۔ یرمیاہ نے، “مصر میں رہنے وا لے یہودا ہ کے تم سبھی لوگو خداوند کا پیغام سنو۔</span>
<span class="v-num v-25">25&nbsp;</span><span class="v JR44_25" data-id="JR44_25">بنی اسرائیلیوں کا خدا، خداوند قادر مطلق فرماتا ہے: ' اے لوگو! تم اور تمہا ری بیویوں نے وہی کیا جو تم نے کہا کہ کریں گے۔ تم نے کہا، “آسمان کی ملکہ کے لئے بخور جلانے اور اسکے لئے مئے کے نذرانے پیش کر نے کے وعدہ کو ہم پو را کریں گے۔” اور تم نے اپنے ہا تھوں سے ایسا ہی کیا۔ اور تم اپنے وعدہ کو پو را کرنا اور ان چیزوں کا کرنا جا ری رکھو۔</span>
<span class="v-num v-26">26&nbsp;</span><span class="v JR44_26" data-id="JR44_26">اس لئے اے تمام بنی یہودا ہ جو ملک مصر میں بستے ہو! خداوند کا کلام سنو۔دیکھو! خداوند فرماتا ہے!میں نے اپنے نام کی عظمت میں وعدہ کر تا ہوں کہ اب اس کے بعد مصر میں رہ رہے یہودا ہ کے لوگ اب نہیں کہیں گے، “خداوند کی حیات کی قسم۔”</span>
<span class="v-num v-27">27&nbsp;</span><span class="v JR44_27" data-id="JR44_27">“میں یہودا ہ کے ان لوگوں پر نظر رکھ رہا ہو ں میں ان لوگوں پر نظر ان کی مدد کے لئے نہیں رکھ رہا ہوں بلکہ انہیں تکلیف دینے کیلئے نظر رکھ رہا ہوں۔ مصر میں رہنے وا لے یہودا ہ کے لوگ یا تو تلوار یا پھر قحط سالی سے مریں گے۔ وہ اس وقت تک مرتے چلے جا ئیں گے جب تک کہ وہ ختم نہیں ہونگے۔</span>
<span class="v-num v-28">28&nbsp;</span><span class="v JR44_28" data-id="JR44_28">“یہودا ہ کے کچھ لوگ تلوار سے مر نے سے بچ نکلیں گے۔ وہ مصر سے یہودا ہ واپس لو ٹیں گے۔ لیکن یہودا ہ کے بہت ہی کم لوگ بچ نکلیں گے۔ تب یہودا ہ کے بچے ہو ئے وہ لوگ جو مصر میں مقیم رہیں گے یہ سمجھیں گے کہ کس کا پیغام سچ ہو تا ہے۔ وہ جا نیں گے کہ میرا پیغام یا ان کا پیغام سچ نکلتا ہے۔</span>
<span class="v-num v-29">29&nbsp;</span><span class="v JR44_29" data-id="JR44_29">اے لوگو! میں تمہیں اس کا نشان دوں گا، ’ یہ دکھانے کے لئے کہ میں تمہیں سچ مچ میں سزا دوں گا جیسا کہ میں نے کہا تھا۔خداوند فر ماتاہے۔</span>
<span class="v-num v-30">30&nbsp;</span><span class="v JR44_30" data-id="JR44_30">خداوند یوں فرماتا ہے: ' دیکھو! میں شاہِ مصر فرعون حفرع کو اس کے مخالفوں اور جانی دشمنوں کے حوا لہ کردو ں گا،جس طرح میں نے شاہ یہودا ہ صدقیاہ کو شاہ بابل نبو کد نضر کے حوا لہ کر دیا جو اس کا مخا لف اور جانی دشمن تھا۔ ”</span>
</div>

</div>
<div class="footnotes">
<span class="footnote" id="footnote-1"><span class="key"></span><a class="backref" href="#note-1">1:12</a><span class="text">+</span></span><span class="footnote" id="footnote-2"><span class="key">یہ</span><a class="backref" href="#note-2">1:12</a><span class="text">لفظوں کا کھیل ہے “شاقید ” عبرانی لفظ ہے جو کہ“ بادام کی لکڑی کے لئے ہے۔ اور شقود کا مطلب دیکھ رہا ہوں ہوتا ہے۔</span></span><span class="footnote" id="footnote-1"><span class="key"></span><a class="backref" href="#note-1">5:5</a><span class="text">+</span></span><span class="footnote" id="footnote-2"><span class="key">لوگ</span><a class="backref" href="#note-2">5:5</a><span class="text">خدا کے قابو میں رہنا نہیں چاہتے ہیں۔</span></span><span class="footnote" id="footnote-1"><span class="key"></span><a class="backref" href="#note-1">7:4</a><span class="text">+</span></span><span class="footnote" id="footnote-2"><span class="key">یروشلم</span><a class="backref" href="#note-2">7:4</a><span class="text">میں بہت سے لوگ خیال کرتے ہیں کہ خدا وند یروشلم کو ہمیشہ محفوظ رکھے گا کیوں کہ وہاں اس کا مقدس ہے۔ ان کا خیال ہے کہ خدا یروشلم کی حفاظت کرے گا۔ چاہے وہاں کے لوگ کتنے ہی برے کیوں نہ ہوں۔</span></span><span class="footnote" id="footnote-1"><span class="key"></span><a class="backref" href="#note-1">23:5</a><span class="text">+</span></span><span class="footnote" id="footnote-2"><span class="key">اس</span><a class="backref" href="#note-2">23:5</a><span class="text">کے معنیٰ ہیں داؤد کے گھرانے سے ایک نیا بادشاہ۔</span></span><span class="footnote" id="footnote-1"><span class="key"></span><a class="backref" href="#note-1">43:13</a><span class="text">+</span></span><span class="footnote" id="footnote-2"><span class="key">یہ</span><a class="backref" href="#note-2">43:13</a><span class="text">مصر کا سب سے اہم بت ہے۔</span></span>
</div>

<div class="footer"><div class="nav">
<a class="prev" href="JR43.html"></a>
<a class="home" href="index.html"></a>
<a class="next" href="JR45.html"></a>
</div></div>
</body>
</html>