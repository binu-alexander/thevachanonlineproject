<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>یسعیاہ 59 (wbtc)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="rtl" class="section-document">
<div class="header"><div class="nav">
<a class="name" href="IS.html">اُردُو</a><a class="location" href="IS.html">یسعیاہ 59</a><a class="prev" href="IS58.html"></a>
<a class="home" href="index.html"></a>
<a class="next" href="IS60.html"></a>
</div></div>
<div class="section chapter IS IS59 urd_wbtc urd" dir="rtl" lang="urd" data-id="IS59" data-nextid="IS60" data-previd="IS58">
<div class="c">59</div>
<div class="p">
<span class="v-num v-1">1&nbsp;</span><span class="v IS59_1" data-id="IS59_1">دیکھو ! تمہیں بچانے کے لئے خداوند کی قدرت کا فی ہے۔ جب تم مدد کے لئے اسے پکارتے ہو تو وہ تمہا ری سن سکتا ہے۔</span>
<span class="v-num v-2">2&nbsp;</span><span class="v IS59_2" data-id="IS59_2">لیکن تمہا رے گنا ہ تمہیں تمہا رے خدا سے الگ کر دیا ہے۔ تمہا رے گناہ کے سبب سے اس نے اپنا منہ تم سے پھیرلیا ہے۔ اس لئے وہ تمہا رے پکار پر دھیان نہیں دیتا ہے۔</span>
<span class="v-num v-3">3&nbsp;</span><span class="v IS59_3" data-id="IS59_3">تمہا رے ہاتھ گندے ہیں وہ خون سے آلو دہ ہیں۔ تمہا ری انگلیاں بدکاری سے بھری ہیں۔ اپنے منہ سے تم جھو ٹ بولتے ہو۔ تمہا ری زبان بُری باتیں کہتی ہے۔</span>
<span class="v-num v-4">4&nbsp;</span><span class="v IS59_4" data-id="IS59_4">لوگ ایک دوسرے کو بلا وجہ عدالت میں گھسیٹتے ہیں۔ وہ جھو ٹا الزام عائد کر تے ہیں۔ وہ جھو ٹی بحث پر بھروسہ کر تے ہیں اور اپنے مقدموں کو جیتنے کے لئے جھوٹ بولتے ہیں۔ وہ مصیبتوں کو حمل میں رکھتے ہیں اور بُرا ئیوں کو جنم دیتے ہیں۔</span>
<span class="v-num v-5">5&nbsp;</span><span class="v IS59_5" data-id="IS59_5">وہ زہریلے سانپ کے انڈوں کی مانند برائی کو سیتے ہیں۔ اگر ان میں سے تم ایک انڈا بھی کھا لو تو تمہا ری موت ہو جا ئے گی۔ اور اگر تم ان میں سے کسی انڈے کو پھو ڑدو تو ایک زہریلا ناگ با ہر نکل پڑے گا۔</span>
</div>
<div class="p">
<span class="v IS59_5" data-id="IS59_5">لوگوں کا جھو ٹ مکڑی کے جال کی مانند ہے۔</span>
<span class="v-num v-6">6&nbsp;</span><span class="v IS59_6" data-id="IS59_6">وہ لوگ ان جا لو ں کے دھاگوں کو اپنے لباس کے لئے استعمال نہیں کر سکتے ہیں۔ وہ لوگ ان جا لو ں سے اپنے کو ڈھک نہیں سکتے۔</span>
</div>
<div class="p">
<span class="v IS59_6" data-id="IS59_6">وہ لوگ بدی کر تے ہیں اور اپنے ہا تھو ں سے دوسروں کو نقصان پہنچا تے ہیں۔</span>
<span class="v-num v-7">7&nbsp;</span><span class="v IS59_7" data-id="IS59_7">ایسے لوگ اپنے پیروں کا استعمال بدی کے کرنے اور بھاگنے کیلئے کر تے ہیں۔ یہ لوگ معصوم لوگوں کو مار ڈالنے کی جلدی میں رہتے ہیں۔ وہ برے خیالوں میں پڑے رہتے ہیں۔ وہ لوگ جہاں بھی جا تے ہیں تباہی اور ہلاکت پھیلا تے ہیں۔</span>
<span class="v-num v-8">8&nbsp;</span><span class="v IS59_8" data-id="IS59_8">ایسے لوگ سلامتی کی راہ نہیں جانتے۔ ان کی زندگی میں نیکی تو ہو تی ہی نہیں۔ ان کی زندگی کے راستے ایمانداری کے نہیں ہو تے۔ اگر کو ئی بھی شخص جو ان جیسی زندگی گذارتا ہے ان کی راہوں پر چلتا ہے تو وہ اپنی زندگی میں کبھی سلامتی کو نہ دیکھے گا۔</span>
</div>
<div class="q1">
<span class="v-num v-9">9&nbsp;</span><span class="v IS59_9" data-id="IS59_9">اس لئے خدا کا انصاف اور نجات ہم سے بہت دور ہے۔</span>
</div>
<div class="q1">
<span class="v IS59_9" data-id="IS59_9">ہم نور کا انتظار کر تے ہیں لیکن تاریکی پھیلی ہو ئی ہے۔</span>
</div>
<div class="q2">
<span class="v IS59_9" data-id="IS59_9">ہم کو روشنی کا انتظار ہے</span>
</div>
<div class="q1">
<span class="v IS59_9" data-id="IS59_9">لیکن ہم اندھیرے میں چلتے ہیں۔</span>
</div>
<div class="q1">
<span class="v-num v-10">10&nbsp;</span><span class="v IS59_10" data-id="IS59_10">ہم ایسے لوگوں کی مانند ہیں جن کے پاس آنکھیں نہیں ہیں،</span>
</div>
<div class="q2">
<span class="v IS59_10" data-id="IS59_10">اندھے لوگوں کے مانند ہم دیواروں کو ٹٹولتے ہو ئے چلتے ہیں۔</span>
</div>
<div class="q1">
<span class="v IS59_10" data-id="IS59_10">ہم دو پہر دن میں رات کی طرح ٹھو کر کھا تے ہیں۔</span>
</div>
<div class="q2">
<span class="v IS59_10" data-id="IS59_10">ہم تندرستوں کے درمیان گویا مردہ ہیں۔</span>
</div>
<div class="q1">
<span class="v-num v-11">11&nbsp;</span><span class="v IS59_11" data-id="IS59_11">ہم سب ایسے غراتے ہیں جیسے ریچھ۔</span>
</div>
<div class="q2">
<span class="v IS59_11" data-id="IS59_11">ہم لوگ ایسے کڑاہتے ہیں جیسے کبوتر۔</span>
</div>
<div class="q1">
<span class="v IS59_11" data-id="IS59_11">ہم لوگ انصاف کی راہ تکتے ہیں</span>
</div>
<div class="q2">
<span class="v IS59_11" data-id="IS59_11">لیکن وہ نہیں آتا ہے۔</span>
</div>
<div class="q1">
<span class="v IS59_11" data-id="IS59_11">ہم نجات کے منتظر ہیں</span>
</div>
<div class="q2">
<span class="v IS59_11" data-id="IS59_11">لیکن وہ ہم لوگوں سے دور ہے۔</span>
</div>
<div class="q1">
<span class="v-num v-12">12&nbsp;</span><span class="v IS59_12" data-id="IS59_12">کیونکہ ہم نے اپنے خدا کی مخالفت میں بہت گناہ کئے ہیں۔</span>
</div>
<div class="q2">
<span class="v IS59_12" data-id="IS59_12">ہمارے گنا ہ ہمارے خلاف گواہی دیتے ہیں۔</span>
</div>
<div class="q1">
<span class="v IS59_12" data-id="IS59_12">ہمیں اس کا پتا ہے کہ ہم گنہگار ہیں۔</span>
</div>
<div class="q2">
<span class="v IS59_12" data-id="IS59_12">ہم لوگ اپنے قصور کو جانتے ہیں۔</span>
</div>
<div class="q1">
<span class="v-num v-13">13&nbsp;</span><span class="v IS59_13" data-id="IS59_13">ہم لوگو ں نے خداوند کے خلاف بغاوت کی تھی</span>
</div>
<div class="q2">
<span class="v IS59_13" data-id="IS59_13">اور ہم لوگ اس کے وفادار نہیں تھے۔</span>
</div>
<div class="q1">
<span class="v IS59_13" data-id="IS59_13">ہم لوگ اپنے خدا سے پھر گئے۔</span>
</div>
<div class="q2">
<span class="v IS59_13" data-id="IS59_13">ہم نے بُرے اعمال کا منصوبہ بنایا تھا۔</span>
</div>
<div class="q1">
<span class="v IS59_13" data-id="IS59_13">ہم نے ان باتو ں کا منصوبہ بنایا تھا</span>
</div>
<div class="q2">
<span class="v IS59_13" data-id="IS59_13">جو ہمارے خدا کی مخالفت میں تھیں۔</span>
</div>
<div class="q1">
<span class="v IS59_13" data-id="IS59_13">ہم نے وہ باتیں سو چی تھیں</span>
</div>
<div class="q2">
<span class="v IS59_13" data-id="IS59_13">اور دوسروں کو ستانے کا منصوبہ بنایا تھا۔</span>
</div>
<div class="q1">
<span class="v-num v-14">14&nbsp;</span><span class="v IS59_14" data-id="IS59_14">ہم لوگوں نے نیکی کو پیچھے دھکیل دیا۔</span>
</div>
<div class="q2">
<span class="v IS59_14" data-id="IS59_14">انصاف دور ہی کھڑا رہا۔</span>
</div>
<div class="q1">
<span class="v IS59_14" data-id="IS59_14">گلیوں میں سچا ئی گر پڑی تھی ایسا لگتا تھا</span>
</div>
<div class="q2">
<span class="v IS59_14" data-id="IS59_14">جیسے شہرو ں میں اچھا ئی کا داخلہ نہیں ہو سکتا ہے۔</span>
</div>
<div class="q1">
<span class="v-num v-15">15&nbsp;</span><span class="v IS59_15" data-id="IS59_15">سچا ئی چلی گئی</span>
</div>
<div class="q2">
<span class="v IS59_15" data-id="IS59_15">اور ان پر حملہ کیا گیا جو بھلا کرنا چاہتے تھے۔</span>
<div class="b">&nbsp;</div>
</div>
<div class="q1">
<span class="v IS59_15" data-id="IS59_15">خداوند نے اسے دیکھا تھا</span>
</div>
<div class="q2">
<span class="v IS59_15" data-id="IS59_15">ا اور بہت ہی ناخوش تھا کیوں کہ کہیں بھی انصاف نہیں تھا۔</span>
</div>
<div class="q1">
<span class="v-num v-16">16&nbsp;</span><span class="v IS59_16" data-id="IS59_16">خداوند نے دیکھا کہ وہاں مظلوم کو سہا را دینے وا لا کو ئی نہ تھا</span>
</div>
<div class="q2">
<span class="v IS59_16" data-id="IS59_16">اور وہ ناراض ہو گیا۔</span>
</div>
<div class="q1">
<span class="v IS59_16" data-id="IS59_16">اس لئے خداوند نے اپنی قدرت کا اور اپنی راستی کا استعمال کیا</span>
</div>
<div class="q2">
<span class="v IS59_16" data-id="IS59_16">اور لوگو ں کو بچا لیا۔</span>
</div>
<div class="q1">
<span class="v-num v-17">17&nbsp;</span><span class="v IS59_17" data-id="IS59_17">خدا وند نے</span>
</div>
<div class="q2">
<span class="v IS59_17" data-id="IS59_17">راستبازی کا بکتر پہنا</span>
</div>
<div class="q2">
<span class="v IS59_17" data-id="IS59_17">اور نجات کا ٹوپ (ہیلمیٹ) اپنے سر پر رکھا</span>
</div>
<div class="q2">
<span class="v IS59_17" data-id="IS59_17">ا اور اس نے لباس کی جگہ انتقام کی پو شاک پہنی</span>
</div>
<div class="q2">
<span class="v IS59_17" data-id="IS59_17">اور طیش کے جبہ سے ملبوس ہوا۔</span>
</div>
<div class="q1">
<span class="v-num v-18">18&nbsp;</span><span class="v IS59_18" data-id="IS59_18">خداوند اپنے دشمن پر غضبناک ہے۔</span>
</div>
<div class="q2">
<span class="v IS59_18" data-id="IS59_18">اس لئے وہ انہیں ایسی سزادے گا</span>
</div>
<div class="q2">
<span class="v IS59_18" data-id="IS59_18">جیسی انہیں ملنی چا ہئے۔</span>
</div>
<div class="q1">
<span class="v IS59_18" data-id="IS59_18">یہاں تک کہ دور و دراز کے مقام پر وہ ان لوگو ں کو سزادیگا کیوں کہ وہ ا سکے مستحق ہیں۔</span>
</div>
<div class="q1">
<span class="v-num v-19">19&nbsp;</span><span class="v IS59_19" data-id="IS59_19">پھر مغرب کے باشندے خداوند کے نام سے ڈریں گے اورمشرق کے باشندے خداوند کے جلال سے۔</span>
</div>
<div class="q1">
<span class="v IS59_19" data-id="IS59_19">کیوں کہ وہ تیز رواں ندی کی طرح</span>
</div>
<div class="q2">
<span class="v IS59_19" data-id="IS59_19">جسے خداوند کی طرف آتی ہو ئی زور آور طوفان ہانک رہا ہے آئے گا۔</span>
</div>
<div class="q1">
<span class="v-num v-20">20&nbsp;</span><span class="v IS59_20" data-id="IS59_20">وہ نجات دہندہ کے طور پر کو ہ صیون کے لئے آئے گا</span>
</div>
<div class="q2">
<span class="v IS59_20" data-id="IS59_20">اور یعقوب کے ان لوگوں کے لئے آئے گا جو برے کاموں سے پھر چکے ہیں۔”</span>
<div class="b">&nbsp;</div>
</div>
<div class="m">
<span class="v IS59_20" data-id="IS59_20">یہ پیغام خداوند کی طرف سے ہے۔</span>
</div>
<div class="b">&nbsp;</div>
<div class="p">
<span class="v-num v-21">21&nbsp;</span><span class="v IS59_21" data-id="IS59_21">خداوند فرماتا ہے، “یہ میرا معاہدہ ہو گا ان کے ساتھ: میری روح جو تجھ پر ہے اور میری باتیں جو میں نے تیرے منہ میں ڈا لی ہیں۔ وہ ہمیشہ تیرے ساتھ اور تیری نسل کے منہ کے ساتھ اور تیری نسل کی نسل کے منہ کے ساتھ اس وقت سے لے کرابد تک رہے گا۔</span>
</div>

</div>
<div class="footnotes">
<span class="footnote" id="footnote-1"><span class="key"></span><a class="backref" href="#note-1">1:1</a><span class="text">+</span></span><span class="footnote" id="footnote-2"><span class="key">جس</span><a class="backref" href="#note-2">1:1</a><span class="text">نے ۷۶۷۔ ۷۴۰ قبل مسیح میں حکومت کی۔</span></span><span class="footnote" id="footnote-3"><span class="key"></span><a class="backref" href="#note-3">1:1</a><span class="text">+</span></span><span class="footnote" id="footnote-4"><span class="key">جس</span><a class="backref" href="#note-4">1:1</a><span class="text">نے۷۴۰۔ ۷۳۵ قبل مسیح میں حکومت کی۔</span></span><span class="footnote" id="footnote-5"><span class="key"></span><a class="backref" href="#note-5">1:1</a><span class="text">+</span></span><span class="footnote" id="footnote-6"><span class="key">جس</span><a class="backref" href="#note-6">1:1</a><span class="text">نے۷۳۵۔۷۳۷ قبل مسیح میں حکومت کی۔</span></span><span class="footnote" id="footnote-7"><span class="key"></span><a class="backref" href="#note-7">1:1</a><span class="text">+</span></span><span class="footnote" id="footnote-8"><span class="key">جس</span><a class="backref" href="#note-8">1:1</a><span class="text">نے ۷۲۷۔ ۶۸۷ قبل مسیح میں حکومت کی۔</span></span><span class="footnote" id="footnote-1"><span class="key"></span><a class="backref" href="#note-1">1:21</a><span class="text">+</span></span><span class="footnote" id="footnote-2"><span class="key">کبھی</span><a class="backref" href="#note-2">1:21</a><span class="text">کبھی یہ اس شخص کا بھی حوا لہ دیتا ہے جو خدا کی پیروی کر نا بند کر دیتا ہے اور اس کے بدلے میں بتوں کی پرستش کر تا ہے۔</span></span><span class="footnote" id="footnote-1"><span class="key"></span><a class="backref" href="#note-1">6:2</a><span class="text">+</span></span><span class="footnote" id="footnote-2"><span class="key">خصوصی</span><a class="backref" href="#note-2">6:2</a><span class="text">فرشتے جنہیں خدا پیغام رسانی کے لئے استعمال کر تا ہے نام کے شاید معنی ہیں وہ آ گ کی مانند رو شن ہیں۔</span></span><span class="footnote" id="footnote-1"><span class="key"></span><a class="backref" href="#note-1">6:4</a><span class="text">+</span></span><span class="footnote" id="footnote-2"><span class="key">اس</span><a class="backref" href="#note-2">6:4</a><span class="text">سے ظا ہر ہو تا ہے کہ مکان میں خدا تھا۔</span></span><span class="footnote" id="footnote-1"><span class="key"></span><a class="backref" href="#note-1">7:14</a><span class="text">+</span></span><span class="footnote" id="footnote-2"><span class="key">اس</span><a class="backref" href="#note-2">7:14</a><span class="text">نام کے معنی ہیں ” خدا ہمارے ساتھ ہے ”</span></span><span class="footnote" id="footnote-1"><span class="key"></span><a class="backref" href="#note-1">19:15</a><span class="text">+</span></span><span class="footnote" id="footnote-2"><span class="key">اس</span><a class="backref" href="#note-2">19:15</a><span class="text">کا مطلب یہ ہے کہ نہ تو عام لوگ اور نہ ہی اونچے طبقات کے لوگ۔</span></span><span class="footnote" id="footnote-1"><span class="key"></span><a class="backref" href="#note-1">19:18</a><span class="text">+</span></span><span class="footnote" id="footnote-2"><span class="key">یہ</span><a class="backref" href="#note-2">19:18</a><span class="text">نام اس نام کی مانند ہے جس کا مطلب ”تبا ہی کا شہر” ہے۔ یہ شاید کہ ہپلو پو لیس کا شہر ہے۔</span></span><span class="footnote" id="footnote-1"><span class="key"></span><a class="backref" href="#note-1">22:8</a><span class="text">+</span></span><span class="footnote" id="footnote-2"><span class="key">سليمان</span><a class="backref" href="#note-2">22:8</a><span class="text">کا تعمير کردہ محل جہاں مال و ہتھيار ذخيرہ کيا جاتا تھا۔</span></span><span class="footnote" id="footnote-1"><span class="key"></span><a class="backref" href="#note-1">24:17</a><span class="text">+</span></span><span class="footnote" id="footnote-2"><span class="key">عبرانی</span><a class="backref" href="#note-2">24:17</a><span class="text">میں یہ لفظوں کا کھیل۔</span></span><span class="footnote" id="footnote-1"><span class="key"></span><a class="backref" href="#note-1">25:7</a><span class="text">+</span></span><span class="footnote" id="footnote-2"><span class="key">پردہ</span><a class="backref" href="#note-2">25:7</a><span class="text">کا مطلب ماتم یا پھر کفن کا کپڑا ہو سکتا ہے۔</span></span><span class="footnote" id="footnote-1"><span class="key"></span><a class="backref" href="#note-1">28:10</a><span class="text">+</span></span><span class="footnote" id="footnote-2"><span class="key">شاید</span><a class="backref" href="#note-2">28:10</a><span class="text">کہ یہ عبرانی گیت ہے چھو ٹے بچوں کو سکھانے کے لئے کہ کیسے لکھا جا تا ہے۔اس کی آواز بچوں کی طرح ہو تی ہے یا غیر ملکی زبان کی طرح۔</span></span><span class="footnote" id="footnote-1"><span class="key"></span><a class="backref" href="#note-1">29:1</a><span class="text">+</span></span><span class="footnote" id="footnote-2"><span class="key">یہ</span><a class="backref" href="#note-2">29:1</a><span class="text">یروشلم کا ایک اور نام ہے اس کا مطلب “ خدا کا شیر۔</span></span><span class="footnote" id="footnote-1"><span class="key"></span><a class="backref" href="#note-1">30:33</a><span class="text">+</span></span><span class="footnote" id="footnote-2"><span class="key">گیہنّا،</span><a class="backref" href="#note-2">30:33</a><span class="text">ہنون کی گھا ٹی۔ لوگوں نے اپنے بچوں کو اس گھا ٹی میں اپنےجھو ٹے معبود ملکوم کے لئے آ گ میں قربانی دی۔ یہ وہی جگہ ہے جہاں لوگوں نے کو را کرکٹ کو بھی جلا دیا۔اس لئے یہ دو زخ کے لئے نشان بن گیا۔</span></span><span class="footnote" id="footnote-1"><span class="key"></span><a class="backref" href="#note-1">38:8</a><span class="text">+</span></span><span class="footnote" id="footnote-2"><span class="key">یہ</span><a class="backref" href="#note-2">38:8</a><span class="text">سب خاص عمارتوں کی سیڑھیاں ہیں جسے حزقیاہ گھڑی کے طور پر استعمال کر تے تھے۔ جب سو رج سیڑھیوں پر چمکتا تھا تو سایہ دکھا تا تھا کہ یہ دن کا کیا وقت ہے۔</span></span><span class="footnote" id="footnote-1"><span class="key"></span><a class="backref" href="#note-1">46:1</a><span class="text">+</span></span><span class="footnote" id="footnote-2"><span class="key">بابل</span><a class="backref" href="#note-2">46:1</a><span class="text">کے جھو ٹے معبود۔</span></span>
</div>

<div class="footer"><div class="nav">
<a class="prev" href="IS58.html"></a>
<a class="home" href="index.html"></a>
<a class="next" href="IS60.html"></a>
</div></div>
</body>
</html>