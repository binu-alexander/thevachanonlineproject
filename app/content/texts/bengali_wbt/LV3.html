<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>পবিত্র বাইবেল লেবীয় পুস্তক 3</title>
<link href='mukti.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location mukti' href='LV.html'> লেবীয় পুস্তক 3 </a>
<a class='prev' href='LV2.html'>  </a>
<a class='next' href='LV4.html'>  </a>
</div></div>
<div class='chapter section LV3 ben2006 ben LV mukti' dir='ltr' data-id='LV3' data-nextid='LV4' data-previd='LV2' lang='bn'> 

<div class='c'>3</div>
<div class='s'>মঙ্গল নৈবেদ্যসমূহ </div>
<div class='p'>
<span class='v LV3_1' data-id='LV3_1'><span class='verse1 v-num v-1'>1&nbsp;</span>“মঙ্গল নৈবেদ্য হিসেবে যখন কেউ ঈশ্বরের কাছে উৎসর্গ দেয় তখন প্রাণীটি একটি পুরুষ বা স্ত্রী গরু হতে পারে| কিন্তু প্রাণীটির অবশ্যই যেন কোন দোষ না থাকে| </span>
<span class='v LV3_2' data-id='LV3_2'><span class='v-num v-2'>2&nbsp;</span>লোকটি প্রাণীটির মাথায় হাত রাখবে এবং সমাগম তাঁবুতে ঢোকার মুখে প্রাণীটিকে হত্যা করবে, তারপর বেদীর ওপরে আর তার চারপাশে হারোণের পুত্ররা অর্থাৎ‌ যাজকরা রক্ত ছিটিয়ে দেবে| </span>
<span class='v LV3_3' data-id='LV3_3'><span class='v-num v-3'>3&nbsp;</span>মঙ্গল নৈবেদ্য হল প্রভুর প্রতি আগুনে প্রস্তুত এক নৈবেদ্য| প্রাণীটির দেহের ভিতরে ও বাইরে যে চর্বি আছে, যাজকরা তা অবশ্যই উৎসর্গ করবে| </span>
<span class='v LV3_4' data-id='LV3_4'><span class='v-num v-4'>4&nbsp;</span>তারা দুটি বৃক্ক এবং যে চর্বি নিতম্বের নীচে তাদের ঢেকে রেখেছে সেগুলো উৎসর্গ করবে| যে চর্বি যকৃৎকে ঢেকে রেখেছে তারা সেটিও উৎসর্গ করবে এবং বৃক্কের সঙ্গে এটিকে সরিয়ে রাখবে| </span>
<span class='v LV3_5' data-id='LV3_5'><span class='v-num v-5'>5&nbsp;</span>তারপর হারোণের পুত্ররা বেদীর ওপর চর্বি পোড়াবে| আগুনের ওপরকার কাঠে রাখা জ্বলন্ত নৈবেদ্যর ওপর তা তারা রাখবে| এটা হল আগুনে প্রস্তুত নৈবেদ্য| এর সুগন্ধ প্রভুকে খুশী করে| </span>
<span class='v LV3_6' data-id='LV3_6'><span class='v-num v-6'>6&nbsp;</span>“যখন কোন লোক প্রভুর প্রতি মঙ্গল নৈবেদ্য হিসেবে একটি মেষ বা একটি ছাগল দান করে, তখন প্রাণীটি পুরুষ অথবা স্ত্রী জাতীয় হতে পারে; কিন্তু তাতে যেন অবশ্যই কোন দোষ না থাকে| </span>
<span class='v LV3_7' data-id='LV3_7'><span class='v-num v-7'>7&nbsp;</span>যদি সে তার নৈবেদ্য হিসেবে একটি মেষশাবক আনে তবে সে তা প্রভুর সামনে আনবে| </span>
<span class='v LV3_8' data-id='LV3_8'><span class='v-num v-8'>8&nbsp;</span>সে অবশ্যই তার হাত প্রাণীটির মাথার ওপর রাখবে আর সমাগম তাঁবুর সামনে প্রাণীটিকে হত্যা করবে| তারপর হারোণের পুত্ররা বেদীর চারপাশে প্রাণীটির রক্ত ছিটিয়ে দেবে| </span>
<span class='v LV3_9' data-id='LV3_9'><span class='v-num v-9'>9&nbsp;</span>আগুনে প্রস্তুত নৈবেদ্যর মত করে তারা মঙ্গল নৈবেদ্যর একটা অংশ প্রভুর প্রতি উৎসর্গ করবে| তারা অবশ্যই চর্বি, সমগ্র চর্বিযুক্ত লেজ এবং যে চর্বি প্রাণীটির ভিতর অংশের সমস্ত অঙ্গগুলোকে ঢেকে রাখে তা উৎসর্গ করবে| (পিছনের হাড়ের একেবারে লাগোয়া অংশ থেকে লেজটা সে কেটে দেবে|) </span>
<span class='v LV3_10' data-id='LV3_10'><span class='v-num v-10'>10&nbsp;</span>কটির কাছের দুটি বৃক্ক ও তাদের ঢেকে রাখা চর্বিকে তারা যেন দান করে| তারা অবশ্যই যকৃতের চর্বি অংশটুকুও দান করবে| তারা অবশ্যই বৃক্ক সমেত সেটিকে সরিয়ে নেবে| </span>
<span class='v LV3_11' data-id='LV3_11'><span class='v-num v-11'>11&nbsp;</span>তারপর বেদীর ওপর যাজকরা সেগুলিকে পোড়াবে| প্রভুর প্রতি আগুনের নৈবেদ্যই হল মঙ্গল নৈবেদ্য কিন্তু এটা সাধারণ মানুষ খাদ্য হিসেবে গ্রহণ করতে পারবে| </span></div>
<div class='s'>মঙ্গল নৈবেদ্য হিসেবে একটি ছাগল </div>
<div class='p'>
<span class='v LV3_12' data-id='LV3_12'><span class='v-num v-12'>12&nbsp;</span>“যদি নৈবেদ্যটি একটি ছাগল হয় তা হলে লোকটি তাকে প্রভুর সামনে আনবে| </span>
<span class='v LV3_13' data-id='LV3_13'><span class='v-num v-13'>13&nbsp;</span>লোকটি ছাগলটির মাথায় তার হাত রাখবে এবং তাকে সমাগম তাঁবুর সামনে হত্যা করবে| তারপর হারোণের পুত্ররা বেদীর চারপাশে ছাগলের সে রক্ত ছিটিয়ে দেবে| </span>
<span class='v LV3_14' data-id='LV3_14'><span class='v-num v-14'>14&nbsp;</span>প্রভুর প্রতি আগুনের নৈবেদ্য হিসেবে যাজকরা মঙ্গল নৈবেদ্যর কিছু অংশ অবশ্যই দান করবে| প্রাণীটির ভিতরের অংশগুলির ওপরের ও চারপাশের চর্বি তারা অবশ্যই উৎসর্গ করবে| </span>
<span class='v LV3_15' data-id='LV3_15'><span class='v-num v-15'>15&nbsp;</span>তারা নীচের পিছনের দিকের মাংসপেশীর কাছাকছি দুটি বৃক্ক ও তাদের চর্বির আচ্ছাদন অবশ্যই উৎসর্গ করবে| তারা যকৃতের চর্বি অংশও দেবে| তারা অবশ্যই এটাকে বৃক্কসহ সরিয়ে দেবে| </span>
<span class='v LV3_16' data-id='LV3_16'><span class='v-num v-16'>16&nbsp;</span>এরপর যাজকরা অবশ্যই এগুলি বেদীর ওপর পোড়াবে| মঙ্গল নৈবেদ্য হল আগুনে প্রস্তুত এক নৈবেদ্য| এর সুগন্ধ প্রভুকে খুশী করে| এটিও সাধারণ মানুষ খাদ্য হিসেবে গ্রহণ করতে পারে; কিন্তু শ্রেষ্ঠ অংশগুলি অর্থাৎ‌ চর্বি, প্রভুর জন্য নির্দিষ্ট| </span>
<span class='v LV3_17' data-id='LV3_17'><span class='v-num v-17'>17&nbsp;</span>বংশপরম্পরায় এই নিয়ম চিরকালের জন্য তোমাদের মধ্যে চলতে থাকবে| যেখানেই তোমরা থাক তোমরা অবশ্যই কখনও চর্বি বা রক্ত খাবে না|” </span></div></div>
<div class='footnotes'>

</div>
<div class='footer'><div class='nav'>
<a class='prev' href='LV2.html'></a>
<a class='home' href='index.html'></a>
<a class='next' href='LV4.html'></a>
</div></div>
</body></html>
