<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>পবিত্র বাইবেল দ্বিতীয় বিবরণ 31</title>
<link href='mukti.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location mukti' href='DT.html'> দ্বিতীয় বিবরণ 31 </a>
<a class='prev' href='DT30.html'>  </a>
<a class='next' href='DT32.html'>  </a>
</div></div>
<div class='chapter section DT31 ben2006 ben DT mukti' dir='ltr' data-id='DT31' data-nextid='DT32' data-previd='DT30' lang='bn'> 

<div class='c'>31</div>
<div class='s'>নতুন নেতা যিহোশূয় </div>
<div class='p'>
<span class='v DT31_1' data-id='DT31_1'><span class='verse1 v-num v-1'>1&nbsp;</span>ইস্রায়েলের সমস্ত লোকদের এই সব কথা বলা শেষ হলে, </span>
<span class='v DT31_2' data-id='DT31_2'><span class='v-num v-2'>2&nbsp;</span>মোশি বললেন, “আমার বয়স এখন 120 বছর| আমি আর তোমাদের পরিচালনা করতে পারব না| প্রভু আমায় বলেছেন: ‘তুমি যর্দন নদী পার হয়ে যাবে না|’ </span>
<span class='v DT31_3' data-id='DT31_3'><span class='v-num v-3'>3&nbsp;</span>কিন্তু প্রভু তোমাদের লোকদের সেই দেশে পথ দেখিয়ে নিয়ে যাবেন| প্রভু তোমাদের জন্য এই সমস্ত জাতিকে ধ্বংস করবেন এবং তোমরা তাদের দেশ ছিনিয়ে নেবে| প্রভুর প্রতিজ্ঞা অনুসারে যিহোশূয় তোমাদের পথ দেখাবেন| </span></div>
<div class='p'>
<span class='v DT31_4' data-id='DT31_4'><span class='v-num v-4'>4&nbsp;</span>“প্রভু সীহোন এবং ওগ এই ইমোরীয় রাজাদের ধ্বংস করে তাদের প্রতি এবং তাদের দেশের প্রতি যা করেছিলেন এদের প্রতিও তাই করবেন| </span>
<span class='v DT31_5' data-id='DT31_5'><span class='v-num v-5'>5&nbsp;</span>এই সমস্ত জাতিকে হারাতে প্রভু তোমাদের সাহায্য করবেন| কিন্তু আমি তোমাদের যা যা করতে বলি তার সবই তোমরা তাদের প্রতি করো| </span>
<span class='v DT31_6' data-id='DT31_6'><span class='v-num v-6'>6&nbsp;</span>দৃঢ় এবং সাহসী হও, ঐ সমস্ত লোকদের ভয় পেও না! কারণ প্রভু, তোমাদের ঈশ্বর, তোমাদের সঙ্গে আছেন| তিনি তোমাদের ছেড়ে যাবেন না বা হতাশ করবেন না|” </span></div>
<div class='p'>
<span class='v DT31_7' data-id='DT31_7'><span class='v-num v-7'>7&nbsp;</span>তখন মোশি সমস্ত ইস্রায়েলের সামনে যিহোশূয়কে ডেকে বললেন, “শক্ত হও, মনে সাহস আনো| যে দেশ প্রভু এদের পূর্বপুরুষদের দেবেন বলে প্রতিজ্ঞা করেছিলেন, তুমি তাদের সেখানে নিয়ে যাবে এবং সেই দেশ তাদের অধিকার করাবে| </span>
<span class='v DT31_8' data-id='DT31_8'><span class='v-num v-8'>8&nbsp;</span>প্রভু তোমায় পথ দেখাবেন, তিনি নিজেই তোমার সঙ্গে আছেন| তিনি তোমাকে ছাড়বেন না বা ত্যাগ করবেন না| দুশ্চিন্তা করো না, ভয় পেও না|” </span></div>
<div class='s'>মোশি শিক্ষাগুলি লিপিবদ্ধ করলেন </div>
<div class='p'>
<span class='v DT31_9' data-id='DT31_9'><span class='v-num v-9'>9&nbsp;</span>তারপর মোশি সেই শিক্ষাগুলি লিখে যাজকদের হাতে দিলেন| যাজকরা ছিল লেবি গোষ্ঠীর লোক, যাদের কাজ ছিল প্রভুর চুক্তির সেই সিন্দুক বহন করা| মোশি ইস্রায়েলের সমস্ত প্রবীণদের কাছেও শিক্ষাগুলি দিলেন| </span>
<span class='v DT31_10' data-id='DT31_10'><span class='v-num v-10'>10&nbsp;</span>তারপর মোশি তাদের এই আজ্ঞা দিয়ে বললেন, “প্রত্যেক সাত বছরের শেষে, মুক্তির বছরে অর্থাৎ‌ কুটিরবাস উৎসবের সময়, </span>
<span class='v DT31_11' data-id='DT31_11'><span class='v-num v-11'>11&nbsp;</span>যে সময় ইস্রায়েলের সমস্ত লোক প্রভু তোমাদের ঈশ্বরের মনোনীত স্থানে প্রভুর সাথে সাক্ষাৎ করতে আসবে, সেই সময় তুমি অবশ্যই এই শিক্ষাগুলি লোকদের কাছে পাঠ করবে যাতে তারা তা শুনতে পায়| </span>
<span class='v DT31_12' data-id='DT31_12'><span class='v-num v-12'>12&nbsp;</span>সকল পুরুষ, স্ত্রীলোক, শিশুদের এবং তোমাদের মধ্যে বাসকারী বিদেশীদের অবশ্যই একসাথে জড়ো করবে| তারা এই সব শিক্ষা শুনবে ও তোমাদের প্রভু ঈশ্বরকে সম্মান করতে শিখবে| তখন তারা <span class='bk'>ব্যবস্থার পুস্তকে</span> যে যে বিষয় আছে তার সবই পালন করতে পারবে| </span>
<span class='v DT31_13' data-id='DT31_13'><span class='v-num v-13'>13&nbsp;</span>উত্তরপুরুষরা যদি শিক্ষাগুলি না জেনে থাকে তবে তারাও শুনবে এবং প্রভু, তোমাদের ঈশ্বরকে, সম্মান করতে শিখবে| তারা যতদিন তোমার দেশে বাস করবে ততদিন প্রভুকে সম্মান করবে| শীঘ্রই তোমরা যর্দন নদী পার হয়ে সেই দেশ অধিকার করবে|” </span></div>
<div class='s'>প্রভু মোশি ও যিহোশূয়কে ডাকলেন </div>
<div class='p'>
<span class='v DT31_14' data-id='DT31_14'><span class='v-num v-14'>14&nbsp;</span>প্রভু মোশিকে বললেন, “এখন তোমার মৃত্যুর সময় হয়ে এসেছে| যিহোশূয়কে নিয়ে সমাগম তাঁবুর কাছে এস| আমি বলব যিহোশূয়কে কি করতে হবে|” তাই মোশি ও যিহোশূয় সমাগম তাঁবুতে গেলেন| </span></div>
<div class='p'>
<span class='v DT31_15' data-id='DT31_15'><span class='v-num v-15'>15&nbsp;</span>প্রভু সেই তাঁবুর কাছে মেঘস্তম্ভের দর্শন দিলেন| সেই মেঘস্তম্ভ তাঁবুর দরজায় দাঁড়িয়ে রইলো| </span>
<span class='v DT31_16' data-id='DT31_16'><span class='v-num v-16'>16&nbsp;</span>প্রভু মোশিকে বললেন, “তুমি শীঘ্রই মারা যাবে এবং তুমি তোমার পূর্বপুরুষদের কাছে গেলে পর এই লোকরা আমার প্রতি বিশ্বস্ত থাকবে না| আমি তাদের সাথে যে চুক্তি করেছি তা তারা ভেঙ্গে ফেলবে| তারা আমায় পরিত্যাগ করে যে দেশে যাচ্ছে সেই দেশের মূর্ত্তিদের পূজা করবে| </span>
<span class='v DT31_17' data-id='DT31_17'><span class='v-num v-17'>17&nbsp;</span>সেই সময় আমি তাদের উপর অত্যন্ত ক্রুদ্ধ হব এবং তাদের পরিত্যাগ করব| আমি তাদের সাহায্য করতে অস্বীকার করব আর তারা ধ্বংস হবে| তাদের প্রতি বহুবিধ ভয়ঙ্কর ঘটনা ঘটবে, তারা অনেক কষ্টেও পড়বে| তখন তারা বলবে, ‘আমাদের প্রতি এইসব অমঙ্গল ঘটছে কারণ আমাদের ঈশ্বর আমাদের সঙ্গে নেই|’ </span>
<span class='v DT31_18' data-id='DT31_18'><span class='v-num v-18'>18&nbsp;</span>সেই সময় আমি তাদের সাহায্য করব না কারণ তারা মন্দ কাজ করবে এবং অন্য দেবতাদের পূজা করবে| </span></div>
<div class='p'>
<span class='v DT31_19' data-id='DT31_19'><span class='v-num v-19'>19&nbsp;</span>“তাই এই গানটা লিখে নাও এবং ইস্রায়েলের লোকদের তা শেখাও| তাদের এই গান গাইতে শেখাও, তাহলে এই গান ইস্রায়েলের লোকর বিরুদ্ধে আমার সাক্ষী হবে| </span>
<span class='v DT31_20' data-id='DT31_20'><span class='v-num v-20'>20&nbsp;</span>আমি তাদের পূর্বপুরুষদের যে দেশ দেব বলে প্রতিজ্ঞা করেছিলাম, আমি তাদের সেই দেশে নিয়ে যাব| সেই দেশ উত্তম বিষয়ে পরিপূর্ণ আর তারা যা চায় তাই-ই খেতে পেলে তারা হৃষ্টপুষ্ট হবে কিন্তু তখন তারা ঘুরে বসবে এবং অন্য দেবতার সেবা করবে| তারা আমার কাছ থেকে দূরে সরে যাবে এবং আমার নিয়ম ভেঙ্গে ফেলবে| </span>
<span class='v DT31_21' data-id='DT31_21'><span class='v-num v-21'>21&nbsp;</span>তখন তাদের প্রতি বহু ভয়ঙ্কর ঘটনা ঘটবে| তারা অনেক কষ্টে পড়বে| সেই সময়ে তাদের লোকদের এই গান মনে পড়বে এবং তারা তাদের ভুল বুঝবে| আমি তাদের যে দেশ দেব বলে প্রতিজ্ঞা করেছিলাম সেই দেশে এখনও নিয়ে যাই নি, কিন্তু আমি জানি সেখানে তারা কি করার পরিকল্পনা করছে|” </span></div>
<div class='p'>
<span class='v DT31_22' data-id='DT31_22'><span class='v-num v-22'>22&nbsp;</span>তাই সেই দিনেই মোশি সেই গান লিখলেন এবং ইস্রায়েলের লোকদের তা শেখালেন| </span></div>
<div class='p'>
<span class='v DT31_23' data-id='DT31_23'><span class='v-num v-23'>23&nbsp;</span>তখন প্রভু নূনের পুত্র যিহোশূয়কে বললেন, “শক্ত হও, সাহসী হও| আমি ইস্রায়েলীয়দের যে দেশ দেব বলে প্রতিজ্ঞা করেছি, সেই দেশে তুমি তাদের নিয়ে যাবে আর আমি তোমার সাথে থাকব|” </span></div>
<div class='s'>মোশি ইস্রায়েলীয়দের সতর্ক করে দিলেন </div>
<div class='p'>
<span class='v DT31_24' data-id='DT31_24'><span class='v-num v-24'>24&nbsp;</span>এই সমস্ত শিক্ষা মোশি যত্ন সহকারে একটি বইয়ে লিখলেন| </span>
<span class='v DT31_25' data-id='DT31_25'><span class='v-num v-25'>25&nbsp;</span>আর তা লেখা শেষ হলে, তিনি লেবীয়দের একটি আদেশ দিলেন| (এই লেবীয়রা প্রভুর চুক্তির সিন্দুক বয়ে নিয়ে যেত|) মোশি বললেন, </span>
<span class='v DT31_26' data-id='DT31_26'><span class='v-num v-26'>26&nbsp;</span>“<span class='bk'>ব্যবস্থাপুস্তক</span> বই নিয়ে প্রভু তোমাদের ঈশ্বরের চুক্তির সিন্দুকের পাশে রাখ| তাহলে তা তোমাদের বিরুদ্ধে সাক্ষী হবে| </span>
<span class='v DT31_27' data-id='DT31_27'><span class='v-num v-27'>27&nbsp;</span>আমি জানি তোমরা খুব একগুঁয়ে, তোমরা তোমাদের মত করে জীবন কাটাতে চাও| দেখ আমি তোমাদের সাথে থাকাকালীনই তোমরা প্রভুর বাধ্য হতে অস্বীকার করেছিলে| তাই আমি জানি যে আমার মৃত্যুর পরও তোমরা তাঁর বাধ্য হতে অস্বীকার করবে| </span>
<span class='v DT31_28' data-id='DT31_28'><span class='v-num v-28'>28&nbsp;</span>তোমার পরিবারগোষ্ঠীর সমস্ত উচ্চপদস্থ কর্মচারী ও নেতাদের এক জায়গায় জড়ো করো| আমি তাদের এই সব বিষয় বলব এবং তাদের বিরুদ্ধে আকাশ ও পৃথিবীকে সাক্ষী করবো| </span>
<span class='v DT31_29' data-id='DT31_29'><span class='v-num v-29'>29&nbsp;</span>আমি জানি আমার মৃত্যুর পর তোমরা মন্দ হয়ে পড়বে| আমি যে ভাবে আজ্ঞা করেছি তার থেকে তোমরা দূরে সরে যাবে| ভবিষ্যতে তোমাদের অমঙ্গল হবে| কারণ প্রভু যে কাজ মন্দ বলেন তোমরা সেই সবই করতে চাও এবং তোমাদের মন্দ কাজের দ্বারা তাঁকে অসন্তুষ্ট কর|” </span></div>
<div class='s'>মোশির গান </div>
<div class='p'>
<span class='v DT31_30' data-id='DT31_30'><span class='v-num v-30'>30&nbsp;</span>ইস্রায়েলের সমস্ত লোক এক জায়গায় জড়ো হলে মোশি তাদের জন্য এই গানের সবটাই গাইলেন: </span></div></div>
<div class='footnotes'>

</div>
<div class='footer'><div class='nav'>
<a class='prev' href='DT30.html'></a>
<a class='home' href='index.html'></a>
<a class='next' href='DT32.html'></a>
</div></div>
</body></html>
