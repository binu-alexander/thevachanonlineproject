<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>পবিত্র বাইবেল গণনাপুস্তক 25</title>
<link href='mukti.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location mukti' href='NU.html'> গণনাপুস্তক 25 </a>
<a class='prev' href='NU24.html'>  </a>
<a class='next' href='NU26.html'>  </a>
</div></div>
<div class='chapter section NU25 ben2006 ben NU mukti' dir='ltr' data-id='NU25' data-nextid='NU26' data-previd='NU24' lang='bn'> 

<div class='c'>25</div>
<div class='s'>পিয়োরে ইস্রায়েল </div>
<div class='p'>
<span class='v NU25_1' data-id='NU25_1'><span class='verse1 v-num v-1'>1&nbsp;</span>শিটীমের কাছে ইস্রায়েলের লোকরা শিবির স্থাপন করেছিল| সেই সময় ইস্রায়েলের লোকরা মোয়াবের স্ত্রীলোকের সঙ্গে যৌন পাপে লিপ্ত হয়েছিল| </span>
<span class='v NU25_2 NU25_3' data-id='NU25_2'><span class='v-num v-2-3'>2-3&nbsp;</span>মোয়াবের স্ত্রীলোকরা লোকদের সেখানে আসার জন্য এবং তাদের মূর্ত্তিদের কাছে উৎসর্গে যোগদানের জন্য আমন্ত্রণ জানালো| সেই কারণে ইস্রায়েলীয়রা মূর্ত্তিদের পূজায যোগদান করল| তারা উৎসর্গীকৃত দ্রব্যসামগ্রী খেয়ে সেই মূর্ত্তিদের পূজাও করল| এইভাবে ইস্রায়েলের লোকরা বাল্-পিয়োরের মূর্ত্তির পূজা শুরু করল| তাই প্রভু তাদের ওপর প্রচণ্ড ক্রুদ্ধ হলেন| </span></div>
<div class='p'>
<span class='v NU25_4' data-id='NU25_4'><span class='v-num v-4'>4&nbsp;</span>প্রভু মোশিকে বললেন, “এইসব লোকদের সমস্ত নেতাদের নিয়ে এসো এবং তাদের প্রভুর সামনে হত্যা কর যাতে সমস্ত লোকরা দেখতে পায়| তাহলে প্রভু ইস্রায়েলের সমস্ত লোকদের বিরুদ্ধে তাঁর ক্রোধ প্রকাশ করবেন না|” </span></div>
<div class='p'>
<span class='v NU25_5' data-id='NU25_5'><span class='v-num v-5'>5&nbsp;</span>সেই কারণে মোশি ইস্রায়েলের বিচারকদের বললেন, “তোমরা প্রত্যেকে তোমাদের পরিবারগোষ্ঠী থেকে সেই লোকগুলিকে খুঁজে হত্যা করো যারা পিয়োরের বালের মূর্ত্তি পূজা করেছে|” </span></div>
<div class='p'>
<span class='v NU25_6' data-id='NU25_6'><span class='v-num v-6'>6&nbsp;</span>আর দেখ ঠিক সেই সময় একজন ইস্রায়েলীয় এক মিদিয়নীয়া স্ত্রীলোককে বাড়ীতে তার পরিবারের কাছে নিয়ে এল| সেখানে মোশি এবং অন্যান্য নেতারা যাতে এ সব দেখতে পান সেই জন্যই সে এটি করল| সেই সময় মোশি এবং অন্যান্য ইস্রায়েলীয়রা সমাগম তাঁবুর প্রবেশ পথে কাঁদছিলেন| </span>
<span class='v NU25_7' data-id='NU25_7'><span class='v-num v-7'>7&nbsp;</span>ইলিয়াসরের পুত্র এবং যাজক হারোণের পৌত্র ছিলেন পীনহস| পীনহস ইস্রায়েলীয় লোকটিকে স্ত্রীলোকটিকে সঙ্গে নিয়ে শিবিরে আসতে দেখেছিলেন, সেজন্য তিনি সমাবেশ ত্যাগ করে তাঁর বর্শা নিলেন| </span>
<span class='v NU25_8' data-id='NU25_8'><span class='v-num v-8'>8&nbsp;</span>তারপর ইস্রায়েলীয় লোকটিকে অনুসরণ করে তাঁবুতে গিয়ে তাঁর বর্শার সাহায্যে সেই ইস্রায়েলীয় লোকটিকে এবং সেই মিদিয়নীয়া স্ত্রীলোকটিকে হত্যা করলেন| তিনি তাদের দুজনের পেটের ভিতরে বর্শাটিকে ঢুকিয়ে দিলেন| তাতে ইস্রায়েলের লোকদের মধ্যে যে সাংঘাতিক মহামারী শুরু হয়েছিল তা থেমে গেল| </span>
<span class='v NU25_9' data-id='NU25_9'><span class='v-num v-9'>9&nbsp;</span>মোট 24,000 লোক এই মহামারীতে মারা গিয়েছিল| </span></div>
<div class='p'>
<span class='v NU25_10' data-id='NU25_10'><span class='v-num v-10'>10&nbsp;</span>প্রভু মোশিকে বললেন, </span>
<span class='v NU25_11' data-id='NU25_11'><span class='v-num v-11'>11&nbsp;</span>“আমি আমার লোকদের অন্তর্জ্বালায় জ্বলছি; আমি চাই তারা কেবলমাত্র আমার থাকবে| যাজক হারোণের পৌত্র ইলিয়াসরের পুত্র পীনহস ইস্রায়েলের লোকদের আমার আক্রোশ থেকে বাঁচিয়েছে| সুতরাং আমি যেভাবে চেয়েছিলাম সেভাবে তাদের হত্যা করব না| </span>
<span class='v NU25_12' data-id='NU25_12'><span class='v-num v-12'>12&nbsp;</span>পীনহসকে বলো যে, আমি তার সঙ্গে শান্তির চুক্তি করবো| </span>
<span class='v NU25_13' data-id='NU25_13'><span class='v-num v-13'>13&nbsp;</span>এটি হলো চুক্তি; সে এবং তারপরে তার পরিবারের সদস্যরা সকল সময়ই যাজক হবে, কারণ ঈশ্বর সম্পর্কে তার এক তীব্র টান আছে এবং সে এমন কাজ করেছে যাতে ইস্রায়েলের লোকরা পবিত্র হয়!” </span></div>
<div class='p'>
<span class='v NU25_14' data-id='NU25_14'><span class='v-num v-14'>14&nbsp;</span>মিদিয়নীয়া স্ত্রীলোকটির সঙ্গে যে ইস্রায়েলীয় লোকটি হত হয়েছিল সে ছিল সালুর পুত্র সিম্রি| সে শিমিয়োনের পরিবারগোষ্ঠীর একটি পরিবারের নেতা ছিল| </span>
<span class='v NU25_15' data-id='NU25_15'><span class='v-num v-15'>15&nbsp;</span>যে মিদিয়নীয়া স্ত্রীলোকটি হত হয়েছিল তার নাম ছিল কস্বী| সে ছিল সূরের কন্যা| সূর একটি পরিবারের কর্তা ছিলেন এবং একটি মিদিয়নীয় পরিবারগোষ্ঠীর নেতা ছিলেন| </span></div>
<div class='p'>
<span class='v NU25_16' data-id='NU25_16'><span class='v-num v-16'>16&nbsp;</span>প্রভু মোশিকে বললেন, </span>
<span class='v NU25_17' data-id='NU25_17'><span class='v-num v-17'>17&nbsp;</span>“মিদিয়নীয় লোকদের প্রতি শত্রু মনোভাব পোষণ কর এবং তাদের হত্যা করো| </span>
<span class='v NU25_18' data-id='NU25_18'><span class='v-num v-18'>18&nbsp;</span>কারণ তারা তোমার সাথে শত্রুতা করেছে| তারা তোমাকে পিয়োরে প্রতারিত করেছিল| এবং তারা কস্বী নামক একজন স্ত্রীলোকের দ্বারা তোমাকে প্রতারিত করেছিল| সে ছিল এক মিদিয়নীয়া নেতার কন্যা| কিন্তু যখন ইস্রায়েলীয়দের মধ্যে অসুস্থতা দেখা দেয় সেই সময় তাকে হত্যা করা হয়েছিল| যখন লোকরা প্রতারিত হয়ে পিয়োরের বালের মূর্ত্তি পূজা করেছিল সেই সময় তাদের মধ্যে অসুস্থতা দেখা দিয়েছিল|” </span></div></div>
<div class='footnotes'>

</div>
<div class='footer'><div class='nav'>
<a class='prev' href='NU24.html'></a>
<a class='home' href='index.html'></a>
<a class='next' href='NU26.html'></a>
</div></div>
</body></html>
