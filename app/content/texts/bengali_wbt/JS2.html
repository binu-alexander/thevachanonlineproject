<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>পবিত্র বাইবেল যিহোশূয়ের পুস্তক 2</title>
<link href='mukti.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location mukti' href='JS.html'> যিহোশূয়ের পুস্তক 2 </a>
<a class='prev' href='JS1.html'>  </a>
<a class='next' href='JS3.html'>  </a>
</div></div>
<div class='chapter section JS2 ben2006 ben JS mukti' dir='ltr' data-id='JS2' data-nextid='JS3' data-previd='JS1' lang='bn'> 

<div class='c'>2</div>
<div class='s'>যিরীহোর গুপ্তচরবাহিনী </div>
<div class='p'>
<span class='v JS2_1' data-id='JS2_1'><span class='verse1 v-num v-1'>1&nbsp;</span>নূনের পুত্র যিহোশূয় এবং অন্য সকলে শিটীম শহরে শিবির স্থাপন করলেন| তারপর যিহোশূয় সকলের অজ্ঞাতে দুজন গুপ্তচরকে পাঠালেন| তিনি তাদের বললেন, “দেশটা ভাল করে ঘুরে দেখে এসো, বিশেষ করে যিরীহো শহরটার দিকে নজর রেখো|” </span></div>
<div class='p'>
<span class='v JS2_1' data-id='JS2_1'>তারা যিরীহোর দিকে রওনা দিল| সেখানে তারা এক গণিকাগৃহে উঠল| তার নাম রাহব| </span></div>
<div class='p'>
<span class='v JS2_2' data-id='JS2_2'><span class='v-num v-2'>2&nbsp;</span>কোন একজন গিয়ে যিরীহোর রাজার কাছে বলল, “কাল রাত্রে ইস্রায়েল থেকে কিছু লোক আমাদের দেশের কোথায় কি দুর্বলতা আছে দেখবার জন্যই এসেছে|” </span></div>
<div class='p'>
<span class='v JS2_3' data-id='JS2_3'><span class='v-num v-3'>3&nbsp;</span>তখন যিরীহোর রাজা রাহবের কাছে বার্তা পাঠালেন, “যারা তোমার বাড়ীতে রয়েছে তাদের লুকিয়ে রেখো না| তাদের বার করে দাও| তারা তোমাদের দেশে গুপ্তচর বৃত্তি করতে এসেছে|” </span></div>
<div class='p'>
<span class='v JS2_4' data-id='JS2_4'><span class='v-num v-4'>4&nbsp;</span>রাহব দুজনকে লুকিয়েই রেখেছিল| সে বলল, “এরা এসেছিল ঠিকই, কিন্তু কোথা থেকে এসেছিল তা জানি না| </span>
<span class='v JS2_5' data-id='JS2_5'><span class='v-num v-5'>5&nbsp;</span>সন্ধ্যাবেলা নগরের ফটক বন্ধ হবার সময় তারা দুজন চলে গেল| কোথায় গেল তাও জানি না| তাড়াতাড়ি তাদের পেছনে পেছনে যাও, হয়তো তুমি তাদের ধরে ফেলতেও পারো|” </span>
<span class='v JS2_6' data-id='JS2_6'><span class='v-num v-6'>6&nbsp;</span>(আসলে রাহব ওদের কাছে যাই বলুক, ঐ দুজনকে সে ছাদের উপরে মসিনার ডাঁটার মধ্যে লুকিয়ে রেখেছিল|) </span></div>
<div class='p'>
<span class='v JS2_7' data-id='JS2_7'><span class='v-num v-7'>7&nbsp;</span>রাজার লোকরা নগরের বাইরে বেরিয়ে গেল| নগরের সমস্ত ফটক বন্ধ করে দেওয়া হল| তারা ইস্রায়েল থেকে আসা ঐ দুজনের খোঁজে বেরিয়ে যর্দন নদীর ধারে এসে পৌঁছাল আর নদীর যেখানে যেখানে লোক পারাপার করে সেসব জায়গায় খোঁজ করতে লাগল| </span></div>
<div class='p'>
<span class='v JS2_8' data-id='JS2_8'><span class='v-num v-8'>8&nbsp;</span>এদিকে ওরা দুজন যখন শুয়ে পড়ার আয়োজন করছে রাহব ছাদে উঠে এলো| </span>
<span class='v JS2_9' data-id='JS2_9'><span class='v-num v-9'>9&nbsp;</span>সে তাদের বলল, “আমি জানি প্রভু তোমাদের লোকদের এই দেশ দিয়েছেন| তোমরা আমাদের ভয় পাইয়ে দিয়েছ| এ দেশের সমস্ত মানুষ তোমাদের ভয় করে। </span>
<span class='v JS2_10' data-id='JS2_10'><span class='v-num v-10'>10&nbsp;</span>আমরা ভয় পেয়েছি কারণ আমরা শুনেছি যে কি ভাবে প্রভু তোমাদের সহায় হয়েছিলেন| আমরা শুনেছি মিশর থেকে আসার সময় তিনি লোহিত সাগরের জল শুকিয়ে দিয়েছিলেন| আমরা এও শুনেছি সীহোন আর ওগ নামের দুজন ইমোরীয় রাজাকে তোমরা কি করেছিলে| আমরা জানি যর্দ্দনের পূর্বতীরে ঐ রাজাদের তোমরা কি ভাবে ধ্বংস করেছিলে| </span>
<span class='v JS2_11' data-id='JS2_11'><span class='v-num v-11'>11&nbsp;</span>এই সব বৃত্তান্ত শুনে আমরা আতঙ্কিত হয়ে আছি| আমাদের মধ্যে এমন বীর কেউ নেই যে তোমাদের সঙ্গে যুদ্ধ করে| এর কারণ তোমাদের প্রভু ঈশ্বর ওপরে স্বর্গ আর নীচে এই বিশ্বলোকের শাসনকর্তা| </span>
<span class='v JS2_12' data-id='JS2_12'><span class='v-num v-12'>12&nbsp;</span>আমি তো তোমাদের প্রতিশ্রুতি দিয়েছি, সাহায্য করেছি, তাই তোমাদের কাছে আমি একটা কথা দিতে অনুরোধ করছি| প্রভুর সামনে শপথ করে বলো তোমরা আমার পরিবারের প্রতি দয়া করবে| বলো করবে তো? </span>
<span class='v JS2_13' data-id='JS2_13'><span class='v-num v-13'>13&nbsp;</span>কথা দাও আমার পরিবারের সকলকে বাঁচিয়ে রাখবে| আমার মাতা, পিতা, ভাই-বোন আর তাদের সংসারের সকলকে বাঁচিয়ে রেখো| প্রতিশ্রুতি দাও মৃত্যুর হাত থেকে তোমরা আমাদের রক্ষা করবে|” </span></div>
<div class='p'>
<span class='v JS2_14' data-id='JS2_14'><span class='v-num v-14'>14&nbsp;</span>ওরা দুজন সম্মত হল| তারা বলল, “জীবন দিয়ে আমরা তোমাদের রক্ষা করব| কিন্তু কাউকে বলবে না আমরা কি করছি| প্রভু যখন আমাদের নিজস্ব দেশ আমাদের দেবেন তখন তোমাদের তো কৃপা করবই| তোমরা আমাদের ওপর বিশ্বাস রাখতে পারো|” </span></div>
<div class='p'>
<span class='v JS2_15' data-id='JS2_15'><span class='v-num v-15'>15&nbsp;</span>স্ত্রীলোকটির বাড়ী নগর প্রাচীরের গায়ে তৈরী করা হয়েছিল| এটা প্রাচীরেরই এক অংশ ছিল| সে জানালা দিয়ে একটা মোটা দড়ি ঝুলিয়ে দিল যাতে সেটা বেয়ে বেয়ে ওরা বেরিয়ে যেতে পারে| </span>
<span class='v JS2_16' data-id='JS2_16'><span class='v-num v-16'>16&nbsp;</span>স্ত্রীলোকটি বলল, “পশ্চিমে পাহাড়ের দিকে তোমরা চলে যাও| তাহলে হঠাৎ‌‌ করে রাজার সৈন্যরা তোমাদের খুঁজে পাবে না| ওখানে তিনদিন তোমরা আত্মগোপন করে থাকো| সৈন্যরা ফিরে এলে তোমরা তোমাদের পথে ফিরে যেও|” </span></div>
<div class='p'>
<span class='v JS2_17' data-id='JS2_17'><span class='v-num v-17'>17&nbsp;</span>তারা বলল, “আমরা তোমাকে প্রতিশ্রুতি দিয়েছি কিন্তু তোমাকে যে একটা কাজ করতে হবে, নইলে কথা রাখতে না পারলে আমরা দায়ী হব না| </span>
<span class='v JS2_18' data-id='JS2_18'><span class='v-num v-18'>18&nbsp;</span>আমাদের পালানোর জন্য তুমি এই লাল দড়িটা কাজে লাগিয়েছ| আমরা তো অবশ্যই এখানে ফিরে আসছি| তখন কিন্তু এই দড়িটা আবার জানালায় ঝুলিয়ে রাখবে| তুমি অবশ্যই তোমার বাড়ীতে মাতা, পিতা, ভাই-বোনদের এবং তোমার সমস্ত পরিবারবর্গকে নিয়ে আসবে| </span>
<span class='v JS2_19' data-id='JS2_19'><span class='v-num v-19'>19&nbsp;</span>এই বাড়ীতে যারাই থাকবে তাদের প্রত্যেককে আমরা রক্ষা করব| কেউ যদি আহত হয় তার জন্য আমরা দায়ী থাকব| কিন্তু কেউ যদি বাড়ীর বাইরে থাকে তাহলে সে হত হতে পারে, সে ক্ষেত্রে আমরা দায়ী হব না| সে ক্ষেত্রে দোষ তার নিজের| </span>
<span class='v JS2_20' data-id='JS2_20'><span class='v-num v-20'>20&nbsp;</span>তোমার সঙ্গে এই আমাদের চুক্তি হয়ে রইল| কিন্তু তুমি যদি কাউকে এসব ফাঁস করে দাও তাহলে এই চুক্তি আর চুক্তি থাকবে না|” </span></div>
<div class='p'>
<span class='v JS2_21' data-id='JS2_21'><span class='v-num v-21'>21&nbsp;</span>স্ত্রীলোকটি বলল, “তোমরা যা যা বলেছ সব আমি করব|” সে তাদের বিদায় জানাল| তারা তার বাড়ী থেকে বেরিয়ে গেল| লাল দড়িটা সে জানালায় বেঁধে দিল| </span></div>
<div class='p'>
<span class='v JS2_22' data-id='JS2_22'><span class='v-num v-22'>22&nbsp;</span>তারা বাড়ী থেকে বেরিয়ে পাহাড়ের দিকে যাত্রা করল| তারা সেখানে তিনদিন রইল| রাজপ্রহরীরা সমস্ত রাস্তায় নজরদারি করতে লাগল| তিনদিন এভাবে কেটে যাবার পর তারা আশা ছেড়ে দিয়ে নগরে ফিরে এলো| </span>
<span class='v JS2_23' data-id='JS2_23'><span class='v-num v-23'>23&nbsp;</span>তারপর লোক দুটি পাহাড় পেরিয়ে, নদী পেরিয়ে নূনের পুত্র যিহোশূয়র কাছে ফিরে এলো| তারা যা যা দেখেছে সব তাকে জানাল| </span>
<span class='v JS2_24' data-id='JS2_24'><span class='v-num v-24'>24&nbsp;</span>যিহোশূয়কে তারা বলল, “প্রভু যথার্থই সমস্ত দেশটা আমাদের দিয়ে গেছেন| ওদেশের সমস্ত লোক আমাদের ভয়ে ভীত হয়ে আছে|” </span></div></div>
<div class='footnotes'>

</div>
<div class='footer'><div class='nav'>
<a class='prev' href='JS1.html'></a>
<a class='home' href='index.html'></a>
<a class='next' href='JS3.html'></a>
</div></div>
</body></html>
