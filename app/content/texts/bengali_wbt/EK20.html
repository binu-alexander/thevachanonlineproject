<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>পবিত্র বাইবেল যিহিষ্কেল 20</title>
<link href='mukti.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location mukti' href='EK.html'> যিহিষ্কেল 20 </a>
<a class='prev' href='EK19.html'>  </a>
<a class='next' href='EK21.html'>  </a>
</div></div>
<div class='chapter section EK20 ben2006 ben EK mukti' dir='ltr' data-id='EK20' data-nextid='EK21' data-previd='EK19' lang='bn'> 

<div class='c'>20</div>
<div class='p'>
<span class='v EK20_1' data-id='EK20_1'><span class='verse1 v-num v-1'>1&nbsp;</span>এক দিন কয়েকজন প্রবীণ প্রভুর পরামর্শ জানতে আমার কাছে এসে আমার সামনে বসলেন| এটা ছিল নির্বাসনে থাকার সপ্তম বছরের পঞ্চম মাসের দশম দিন| </span></div>
<div class='p'>
<span class='v EK20_2' data-id='EK20_2'><span class='v-num v-2'>2&nbsp;</span>তখন প্রভুর বাক্য আমার কাছে এল| তিনি বললেন, </span>
<span class='v EK20_3' data-id='EK20_3'><span class='v-num v-3'>3&nbsp;</span>“হে মনুষ্যসন্তান, ইস্রায়েলের প্রবীণদের কাছে এই কথা বল, ‘প্রভু আমার সদাপ্রভু এই কথা বলেন: তোমরা কি আমার কাছে পরামর্শের জন্য এসেছ? যদি এসে থাক তবে আমি তা দেব না|’ প্রভু আমার সদাপ্রভুই এই কথা বলেন| </span>
<span class='v EK20_4' data-id='EK20_4'><span class='v-num v-4'>4&nbsp;</span>তুমি কি তাদের বিচার করবে? হে মনুষ্যসন্তান, তুমি কি তাদের বিচার করবে? তবে তাদের পিতারা যে জঘন্য কাজগুলি করেছে তার কথা নিশ্চয়ই তাদের বল| </span>
<span class='v EK20_5' data-id='EK20_5'><span class='v-num v-5'>5&nbsp;</span>তোমরা অবশ্যই তাদের বলবে, ‘প্রভু আমার সদাপ্রভু এই কথা বলেন: যেদিন আমি ইস্রায়েলকে বেছে নিই, আমি যাকোব পরিবারের ওপর আমার হাত তুলে মিশরে তাদের কাছে প্রতিশ্রুতি করেছিলাম এবং বলেছিলাম, “আমি তোমাদের প্রভু ও ঈশ্বর|” </span>
<span class='v EK20_6' data-id='EK20_6'><span class='v-num v-6'>6&nbsp;</span>আমি তাদের মিশর থেকে বের করে নিয়ে যাবার এবং যে দেশ তাদের আমি দেব সেই ভূমিতে নিয়ে যাবার প্রতিশ্রুতি দিয়েছিলাম| সেই দেশ বহু উত্তম বিষয়ে পরিপূর্ণ<span class='note' id='footnote-241'><a href='#note-241' class='key'>*</a></span> এবং অন্য বহুদেশের চেয়ে ভালো! </span></div>
<div class='p'>
<span class='v EK20_7' data-id='EK20_7'><span class='v-num v-7'>7&nbsp;</span>“ ‘আমি ইস্রায়েল পরিবারকে তাদের জঘন্য মূর্ত্তিগুলো ছুঁড়ে ফেলতে বলেছিলাম| বলেছিলাম মিশরের ঐসমস্ত নোংরা মূর্ত্তি দ্বারা তারা যেন নিজেদের অশুচি না করে| “আমি তোমাদের প্রভু ও ঈশ্বর|” </span>
<span class='v EK20_8' data-id='EK20_8'><span class='v-num v-8'>8&nbsp;</span>কিন্তু তারা আমার বিরুদ্ধে গিয়েছিল, আমার কথা শুনতে চায়নি| তারা তাদের জঘন্য মূর্ত্তিগুলো ফেলেও দেয়নি, মিশরে ছেড়েও আসেনি| তাই আমি (ঈশ্বর) তাদের মিশরেই ধ্বংস করার পরিকল্পনা করলাম – যেন তারা আমার রোধর পূর্ণ মাত্রা বুঝতে পারে| </span>
<span class='v EK20_9' data-id='EK20_9'><span class='v-num v-9'>9&nbsp;</span>কিন্তু আমি তাদের ধ্বংস করিনি| আমি আমার সুনাম রক্ষা করতে চেয়েছিলাম| আমি চাইনি যে আমার নাম তাদের চারপাশের জাতিগুলোর মধ্যে কলঙ্কিত হোক্্| আমি চেয়েছিলাম যে ঐ জাতিগুলি জানুক যে আমি ইস্রায়েলীয়দের মিশর থেকে বের করে আনছিলাম| </span>
<span class='v EK20_10' data-id='EK20_10'><span class='v-num v-10'>10&nbsp;</span>আমি ইস্রায়েল পরিবারকে মিশর থেকে বের করে এনেছি, তাদের মরুভূমির মধ্যে পরিচালিত করেছি| </span>
<span class='v EK20_11' data-id='EK20_11'><span class='v-num v-11'>11&nbsp;</span>আমার বিধিগুলি তাদের দিয়েছিলাম, যে সমস্ত বিধি আমাকে জানতে তাদের সাহায্য করবে সেগুলো তাদের বলেছিলাম| যদি কোন ব্যক্তি সেই সমস্ত নিয়ম পালন করে তবে সে বাঁচবে| </span>
<span class='v EK20_12' data-id='EK20_12'><span class='v-num v-12'>12&nbsp;</span>আমি তাদের বিশ্রামের বিশেষ বিশেষ দিনের কথাও বলেছিলাম| সেই সমস্ত ছুটির দিনগুলো তাদের ও আমার মধ্যে বিশেষ চিহ্নস্বরূপ ছিল| তারা এই বোঝাত যে আমিই প্রভু আর আমি তাদের আমার বিশেষ প্রজা করে তুলেছি| </span></div>
<div class='p'>
<span class='v EK20_13' data-id='EK20_13'><span class='v-num v-13'>13&nbsp;</span>“ ‘কিন্তু ইস্রায়েল পরিবার মরুভূমিতে আমার বিরুদ্ধে গেল| তারা আমার বিধিগুলি মানল না, আমার বিধি মানতে অস্বীকার করল| ঐসব বিধি পালন করলে লোকরা বাঁচবে| তারা আমার বিশ্রামের বিশেষ দিনগুলিকে মান্য করেনি, ঐসব দিনে আরও বেশী কাজ করেছে| আমি তাদের মরুভূমিতে ধ্বংস করার পরিকল্পনা করেছিলাম, যেন তারা আমার রোধর পূর্ণ মাত্রা বুঝতে পারে| </span>
<span class='v EK20_14' data-id='EK20_14'><span class='v-num v-14'>14&nbsp;</span>জাতিগণ আমায় ইস্রায়েলকে মিশর দেশ থেকে বের করে আনতে দেখেছিল| আমি আমার সুনাম নষ্ট করতে চাইনি তাই ইস্রায়েলকে ঐ লোকদের সামনে ধ্বংস করিনি| </span>
<span class='v EK20_15' data-id='EK20_15'><span class='v-num v-15'>15&nbsp;</span>ঐ লোকদের সঙ্গে মরুভূমিতে আমি আর একটি প্রতিশ্রুতি করে বলেছিলাম: যে দেশ আমি তাদের দিচ্ছি তাতে তারা পা রাখতে পাবে না| সেই দেশ উত্তম এবং বহু উত্তম বিচারে পরিপূর্ণ, সব দেশের চেয়ে সুন্দর! </span></div>
<div class='p'>
<span class='v EK20_16' data-id='EK20_16'><span class='v-num v-16'>16&nbsp;</span>“ ‘ইস্রায়েলের লোকরা আমার বিধি মানতে অস্বীকার করেছিল, তারা আমার বিধিসকল পালন করেনি, বিশ্রামের দিনকে কোন গুরুত্বই দেয়নি| তারা এই সব করেছে কারণ তাদের হৃদয় সেই সব নোংরা মূর্ত্তির অধিকারে| </span>
<span class='v EK20_17' data-id='EK20_17'><span class='v-num v-17'>17&nbsp;</span>কিন্তু আমি তাদের জন্য দুঃখ বোধ করেছি তাই তাদের মরুভূমিতে সম্পূর্ণরূপে ধ্বংস করিনি| </span>
<span class='v EK20_18' data-id='EK20_18'><span class='v-num v-18'>18&nbsp;</span>আমি তাদের সন্তানদের কাছে বলেছিলাম, “তোমরা তোমাদের পিতামাতার মতো হয়ো না| তাদের নোংরা মূর্ত্তি দ্বারা তোমাদের কলুষিত কোরো না| তাদের আজ্ঞার অনুসরণ ও আদেশ পালন কোর না| </span>
<span class='v EK20_19' data-id='EK20_19'><span class='v-num v-19'>19&nbsp;</span>আমিই প্রভু তোমাদের ঈশ্বর, তোমরা আমারই বিধি পালন কর ও আদেশ রক্ষা কর| তোমাদের যা বলি তাই – কর| </span>
<span class='v EK20_20' data-id='EK20_20'><span class='v-num v-20'>20&nbsp;</span>আমার বিশ্রাম দিনকে গুরুত্ব দিও| মনে রেখো যে, সব তোমার ও আমার মধ্যে বিশেষ চিহ্নস্বরূপ হবে যেন তোমরা জানতে পার যে আমিই তোমাদের প্রভু|” </span></div>
<div class='p'>
<span class='v EK20_21' data-id='EK20_21'><span class='v-num v-21'>21&nbsp;</span>“ ‘কিন্তু ঐ সন্তানরা আমার বিরুদ্ধাচরণ করল| তারা আমার বিধি পালন ও আদেশ রক্ষা করল না| আমি তাদের যা বলেছি তারা তা করেনি| ঐসব বিধি মঙ্গলের জন্য| যদি কোন ব্যক্তি তা পালন করে সে বাঁচবে| তারা আমার বিশ্রামের বিশেষ দিনকে কোন গুরুত্বই দেয়নি| তাই আমি তাদের মরুভূমিতে সম্পূর্ণরূপে ধ্বংস করার সিদ্ধান্ত নিয়েছিলাম যেন তারা আমার রোধর পূর্ণ মাত্রা বুঝতে পারে| </span>
<span class='v EK20_22' data-id='EK20_22'><span class='v-num v-22'>22&nbsp;</span>কিন্তু আমি থামলাম কারণ অন্য জাতিগণ আমায় ইস্রায়েলকে মিশর থেকে বের করে আনতে দেখেছিল| আমি চাইনি যে আমার উত্তম নাম ধ্বংস হোক্ তাই ঐসব জাতির সামনে ইস্রায়েলকে ধ্বংস করিনি| </span>
<span class='v EK20_23' data-id='EK20_23'><span class='v-num v-23'>23&nbsp;</span>তাই মরুভূমিতে তাদের সঙ্গে আর একটি প্রতিজ্ঞা করে বলেছিলাম তাদের আমি বিভিন্ন দেশে, বিভিন্ন জাতির মধ্যে ছড়িয়ে দেব| </span></div>
<div class='p'>
<span class='v EK20_24' data-id='EK20_24'><span class='v-num v-24'>24&nbsp;</span>“ ‘ইস্রায়েলের লোকরা আমার বিধি পালন করেনি| তারা তা অগ্রাহ্য করেছিল| তারা আমার বিশ্রামের বিশেষ দিনকে কোন গুরুত্বই দেয়নি| তারা তাদের পিতাদের নোংরা মূর্ত্তিগুলি পূজো করেছে| </span>
<span class='v EK20_25' data-id='EK20_25'><span class='v-num v-25'>25&nbsp;</span>তাই আমি তাদের এমন আজ্ঞা দিলাম যা মঙ্গলজনক নয়| এমন আদেশ দিলাম যা জীবনদায়ী নয়| </span>
<span class='v EK20_26' data-id='EK20_26'><span class='v-num v-26'>26&nbsp;</span>তাদের উপহারেই তাদের অশুচি হতে দিলাম| এমনকি তারা তাদের প্রথমজাত পুত্রদের বলি দিতে শুরু করল| যেন আমি তাদের ধ্বংস করি আর তারা জানে যে আমিই প্রভু|’ </span>
<span class='v EK20_27' data-id='EK20_27'><span class='v-num v-27'>27&nbsp;</span>তাই, হে মনুষ্যসন্তান, এখন তুমি ইস্রায়েল পরিবার সমূহের কাছে এই কথা বল, ‘প্রভু আমার সদাপ্রভু বলেন: ইস্রায়েলের লোকরা আমার সম্বন্ধে ভয়ঙ্কর সব কথা বলছে এবং আমার বিরুদ্ধে বিদ্রোহ করেছে| </span>
<span class='v EK20_28' data-id='EK20_28'><span class='v-num v-28'>28&nbsp;</span>কিন্তু তবু আমি তাদের যে দেশ দেব বলে প্রতিজ্ঞা করেছিলাম সেখানে এনেছি| তারা যেখানে যেখানে পাহাড় ও সবুজ বৃক্ষ দেখেছে সেখানে সেখানেই পূজো করতে গেছে| তারা তাদের বলি ও রোধ উৎতেজক নৈবেদ্য<span class='note' id='footnote-242'><a href='#note-242' class='key'>†</a></span> নিয়ে ঐসব স্থানে গেছে| তারা ঐ স্থানে সৌরভ উৎপন্ন করে এমন বলি দিয়েছে ও পেয় নৈবেদ্যও উৎসর্গ করেছে| </span>
<span class='v EK20_29' data-id='EK20_29'><span class='v-num v-29'>29&nbsp;</span>আমি ইস্রায়েলের লোকদের জিজ্ঞেস করেছিলাম কেন তারা ঐসব উচ্চ স্থানে যায়? কিন্তু সেই সব উচ্চ স্থান আজও এখানে রয়েছে|’ ” </span></div>
<div class='p'>
<span class='v EK20_30' data-id='EK20_30'><span class='v-num v-30'>30&nbsp;</span>ঈশ্বর বলেছেন, “ইস্রায়েলের লোকরা ঐসব মন্দ কাজগুলি করেছে| তাই ইস্রায়েল পরিবারের কাছে বল, ‘প্রভু আমার সদাপ্রভু এই কথা বলেন, তোমরা তোমাদের পূর্বপুরুষদের মত কাজ করে নিজেদের নোংরা করেছ, তোমরা বেশ্যার মত ব্যবহার করেছ এবং আমাকে ছেড়ে তোমাদের পূর্বপুরুষদের এই সব জঘন্য দেবতাদের মধ্যে থাকতে গেছ| </span>
<span class='v EK20_31' data-id='EK20_31'><span class='v-num v-31'>31&nbsp;</span>তোমরা সেই একই ধরণের উপহার দিচ্ছ| তোমাদের দেবতাদের কাছে উপহারস্বরূপ তোমরা তোমাদের সন্তানদের আগুনে দিচ্ছ| তোমরা আজও ঐসব নোংরা মূর্ত্তি দ্বারা নিজেদের নোংরা করছ| ইস্রায়েলের পরিবারসমূহ, তোমরা কি মনে কর উপদেশ চাইবার জন্য আমি তোমাদের আমার কাছে আসতে দেব? আমিই প্রভু ও সদাপ্রভু; আমার জীবনের দিব্য, আমি তোমাদের প্রশ্নের উত্তর দেব না; কোন উপদেশও দেব না| </span>
<span class='v EK20_32' data-id='EK20_32'><span class='v-num v-32'>32&nbsp;</span>তোমরা বল যে তোমরা অন্য জাতির মতো হতে চাও এবং তোমরা তাদের মত জীবনযাপন করতে চাও| তোমরা কাঠ ও পাথরের দেবতার সেবা করে থাক| সেটা অবশ্যই হওয়া উচিৎ‌ নয়!’ ” </span></div>
<div class='p'>
<span class='v EK20_33' data-id='EK20_33'><span class='v-num v-33'>33&nbsp;</span>প্রভু আমার সদাপ্রভু বলেন, “আমার জীবনের দিব্য, আমি তোমাদের ওপর রাজা হয়ে রাজত্ব করব| আমি আমার বলবান বাহু উঠিয়ে তোমাদের শাস্তি দেব| তোমাদের প্রতি আমার রোধ প্রকাশ করব! </span>
<span class='v EK20_34' data-id='EK20_34'><span class='v-num v-34'>34&nbsp;</span>আমি তোমাদের ঐসব জাতিদের মধ্যে থেকে বার করে এনে জাতিগণের মধ্যে ছড়িয়ে দিয়েছিলাম| কিন্তু আমিই আবার সেই সব দেশ থেকে তোমাদের সংগ্রহ করে আনব; তবে আমার বলবান বাহু দ্বারা তাদের শাস্তি দেব| তোমাদের প্রতি আমার রোধ প্রকাশ করব| </span>
<span class='v EK20_35' data-id='EK20_35'><span class='v-num v-35'>35&nbsp;</span>আমি আগের মত তোমাদের মরুভূমিতে চালিত করব, এ সেই জায়গা যেখানে জাতিগণ বাস করে| আমি সামনাসামনি হয়ে তোমাদের বিচার করব|” </span>
<span class='v EK20_36' data-id='EK20_36'><span class='v-num v-36'>36&nbsp;</span>তোমাদের পূর্বপুরুষদের মিশরের লাগোয়া মরুভূমিতে আমি যে ভাবে বিচার করেছিলাম, সে ভাবেই তোমাদের বিচার করব|” প্রভু, আমার সদাপ্রভুই এই কথা বলেছেন| </span></div>
<div class='p'>
<span class='v EK20_37' data-id='EK20_37'><span class='v-num v-37'>37&nbsp;</span>“আমি বিচারে তোমাদের দোষী সাব্যস্ত করব ও বন্দোবস্ত অনুসারে তোমাদের শাস্তি দেব| </span>
<span class='v EK20_38' data-id='EK20_38'><span class='v-num v-38'>38&nbsp;</span>যে সব লোক আমার বিরুদ্ধে উঠেছে ও পাপ করেছে, তাদের সবাইকে আমি দূর করে দেব| তাদের আমি তোমাদের দেশ থেকে দূর করব| তারা আর কখনও ইস্রায়েলে ফিরে আসবে না| তখন তোমরা জানবে যে আমিই প্রভু|” </span></div>
<div class='p'>
<span class='v EK20_39' data-id='EK20_39'><span class='v-num v-39'>39&nbsp;</span>এখন হে ইস্রায়েল পরিবার, প্রভু আমার সদাপ্রভু এই কথা বলেন, “যদি কেউ তার নোংরা মূর্ত্তি পূজো করতে চায় তবে সে তার পূজো করুক কিন্তু যেন মনে না করে যে পরে সে আমার কাছ থেকে পরামর্শ পাবে! তোমরা আর আমার পবিত্র নাম অপবিত্র করবে না এমনকি তোমাদের নোংরা মূর্ত্তিগুলোকে উপহার দান দ্বারাও নয়|” </span></div>
<div class='p'>
<span class='v EK20_40' data-id='EK20_40'><span class='v-num v-40'>40&nbsp;</span>প্রভু, আমার সদাপ্রভু বলেন, “লোকরা অবশ্যই ইস্রায়েলের পবিত্র উঁচু পর্বতে আমার সেবা করতে আসবে! সমস্ত ইস্রায়েল পরিবার তাদের ভূমিতে থাকবে আর তারা আমার কাছে উপদেশ চাইতে পারে| সেই স্থানেই তোমরা তোমাদের নৈবেদ্য আমার কাছে আনবে| তোমাদের ফসলের প্রথম অংশ ও সমস্ত পবিত্র উপহার সেই স্থানে আমার কাছে আনবে| </span>
<span class='v EK20_41' data-id='EK20_41'><span class='v-num v-41'>41&nbsp;</span>আমি তোমাদের বহু জাতির মধ্যে ছড়িয়ে দিয়েছিলাম কিন্তু আমিই আবার তোমাদের সংগ্রহ করে আমার বিশেষ প্রজা করে তুলব এবং তখন তোমাদের সুগন্ধযুক্ত বলির মত গ্রাহ্য করব আর ঐসব জাতি তা দেখবে| </span>
<span class='v EK20_42' data-id='EK20_42'><span class='v-num v-42'>42&nbsp;</span>আমি তোমাদের পূর্বপুরুষদের যে দেশ দেব বলে প্রতিশ্রুতি করেছিলাম সেই ইস্রায়েল দেশে যখন আমি তোমাদের আনব তখন তোমরা জানবে যে আমিই প্রভু| </span>
<span class='v EK20_43' data-id='EK20_43'><span class='v-num v-43'>43&nbsp;</span>সেই দেশে তোমরা তোমাদের করা মন্দ কাজের কথা মনে করবে আর লজ্জিত হবে| ঐসব মন্দ বিষয় তোমাদের অশুচি করত| </span>
<span class='v EK20_44' data-id='EK20_44'><span class='v-num v-44'>44&nbsp;</span>ইস্রায়েল পরিবার, আমার সুনাম রক্ষার জন্য যে শাস্তি তোমাদের প্রাপ্য তা আমি তোমাদের দেব না| তখন তোমরা জানবে যে আমিই প্রভু| প্রভু আমার সদাপ্রভু এই কথা বলেন| </span></div>
<div class='p'>
<span class='v EK20_45' data-id='EK20_45'><span class='v-num v-45'>45&nbsp;</span>তখন প্রভুর বাক্য আমার কাছে এল| তিনি বললেন, </span>
<span class='v EK20_46' data-id='EK20_46'><span class='v-num v-46'>46&nbsp;</span>“হে মনুষ্যসন্তান, দক্ষিণের দিকে মুখ করো, এবং নেগেভের বিরুদ্ধে কথা বল| নেগেভের বনভূমির<span class='note' id='footnote-243'><a href='#note-243' class='key'>‡</a></span> বিরুদ্ধে ভাববাণী কর| </span>
<span class='v EK20_47' data-id='EK20_47'><span class='v-num v-47'>47&nbsp;</span>‘প্রভুর বাক্য শোন| প্রভু আমার সদাপ্রভু এই কথা বলেন, ‘আমি বনে আগুন জ্বালাবার জন্যে তৈরী| সেই আগুন সমস্ত সবুজ ও শুষ্ক বৃক্ষ ধ্বংস করবে| প্রজ্জ্ব্বলিত শিখা নেভানো হবে না| দক্ষিণ হতে উত্তর দিকের সমস্ত ভূমিই আগুনে জ্বলে যাবে| </span>
<span class='v EK20_48' data-id='EK20_48'><span class='v-num v-48'>48&nbsp;</span>তখন লোকে দেখবে যে স্বয়ং প্রভুই অগ্নি প্রজ্জ্ব্বলিত করেছেন| সেই অগ্নি নেভানো হবে না!’ ” </span></div>
<div class='p'>
<span class='v EK20_49' data-id='EK20_49'><span class='v-num v-49'>49&nbsp;</span>তখন আমি বললাম, “হে প্রভু, আমার সদাপ্রভু! যদি আমি এসব কথা বলি, লোকে বলবে যে আমি ধাঁধাঁ তৈরী করেছি!” </span></div></div>
<div class='footnotes'>

<span class='footnote' id='note-241'><span class='key'>* </span><a href='#footnote-241' class='backref'>20:6</a> <span class='text'> <span class="fk">সেই … পরিপূর্ণ </span><span class="ft">আক্ষরিক অর্থে, “একটি দেশ যেখানে দুধ এবং মধু বয়ে যাচ্ছে|”</span></span></span>
<span class='footnote' id='note-242'><span class='key'>† </span><a href='#footnote-242' class='backref'>20:28</a> <span class='text'> <span class="fk">ক্রোধ উৎতেজক নৈবেদ্য </span><span class="ft">লোকে একে “মঙ্গল নৈবেদ্য” বলত| কিন্তু যিহিষ্কেল এখানে ঠাট্টা করে বলছে যে ঐ খাবার ঈশ্বরকে শুধু ক্রুদ্ধই করত|</span></span></span>
<span class='footnote' id='note-243'><span class='key'>‡ </span><a href='#footnote-243' class='backref'>20:46</a> <span class='text'> <span class="fk">নেগেভের বনভূমি </span><span class="ft">সম্ভবতঃ ঈশ্বর মজা করছেন| নেগেভ হচ্ছে একটি মরুভূমি অঞ্চল, নেগেভে কোন বনভূমি নেই|</span></span></span>
</div>
<div class='footer'><div class='nav'>
<a class='prev' href='EK19.html'></a>
<a class='home' href='index.html'></a>
<a class='next' href='EK21.html'></a>
</div></div>
</body></html>
