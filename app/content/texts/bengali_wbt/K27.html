<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>পবিত্র বাইবেল 2 রাজাবলি 7</title>
<link href='mukti.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location mukti' href='K2.html'> 2 রাজাবলি 7 </a>
<a class='prev' href='K26.html'>  </a>
<a class='next' href='K28.html'>  </a>
</div></div>
<div class='chapter section K27 ben2006 ben K2 mukti' dir='ltr' data-id='K27' data-nextid='K28' data-previd='K26' lang='bn'> 

<div class='c'>7</div>
<div class='p'>
<span class='v K27_1' data-id='K27_1'><span class='verse1 v-num v-1'>1&nbsp;</span>ইলীশায় বললেন, “প্রভুর বার্তা শোন! প্রভু বলেন: ‘আগামীকাল এ সময়ের মধ্যেই শমরিয়া শহরের ফটকগুলোর পাশের বাজারে এক টুক্রি মিহি ময়দা অথবা দু টুক্‍রি যব কেবলমাত্র এক শেকল দিয়ে কিনতে পাওয়া যাবে|’ ” </span></div>
<div class='p'>
<span class='v K27_2' data-id='K27_2'><span class='v-num v-2'>2&nbsp;</span>রাজার ঠিক পাশেই যে সেনাপতি ছিল সে বলে উঠল, “প্রভু যদি স্বর্গে ছেঁদা করার ব্যবস্থাও করেন, তাহলেও আপনি যা বলছেন তা ঘটা অসম্ভব!” </span></div>
<div class='p'>
<span class='v K27_2' data-id='K27_2'>ইলীশায় বললেন, “সম্ভব কি অসম্ভব তা তুমি নিজের চোখেই দেখতে পাবে| তবে তুমি ঐ খাবার ছুঁতেও পারবে না|” </span></div>
<div class='s'>কুষ্ঠরোগীরা দেখল অরামীয় শিবির শূন্য </div>
<div class='p'>
<span class='v K27_3' data-id='K27_3'><span class='v-num v-3'>3&nbsp;</span>শহরের প্রবেশদ্বারের কাছে চার জন কুষ্ঠরোগে আক্রান্ত হয়েছিল| তারা একে অপরকে বলল, “এখানে আমরা না খেয়ে শুকিয়ে মরছি কেন? </span>
<span class='v K27_4' data-id='K27_4'><span class='v-num v-4'>4&nbsp;</span>শমরিয়ায় তো একদানা খাবারও নেই| শহরে গেলেও আমরা মরব, এখানে থাকলেও মারা পড়ব| তার চেয়ে চল অরামীয়দের তাঁবুর দিকে যাওয়া যাক| ওরা চাইলে আমরা বেঁচেও যেতে পারি, আর নয়তো মরতে হবে|” </span></div>
<div class='p'>
<span class='v K27_5' data-id='K27_5'><span class='v-num v-5'>5&nbsp;</span>কথা মতো সেদিন বিকেলবেলা কুষ্ঠরোগীরা অরামীয়দের তাঁবুতে গিয়ে উপস্থিত হল| তাঁবুর কাছাকাছি এসে ওরা দেখল, ধারে কাছে কেউই নেই! </span>
<span class='v K27_6' data-id='K27_6'><span class='v-num v-6'>6&nbsp;</span>প্রভুর মহিমায়, অরামীয় সেনাবাহিনীর লোকরা বাইরে রথবাহিনী, ঘোড়া-টোড়া নিয়ে বিশাল এক সেনাবাহিনীর এগিয়ে আসার আওয়াজ শুনে ভেবেছিল, “নিশ্চয়ই ইস্রায়েলের রাজা হিত্তীয় আর মিশরীয় রাজাকে আমাদের সঙ্গে যুদ্ধ করার জন্য ভাড়া করে এনেছে!” </span></div>
<div class='p'>
<span class='v K27_7' data-id='K27_7'><span class='v-num v-7'>7&nbsp;</span>তাই অরামীয়রা সেদিন বিকেল-বিকেলই তাঁবু, ঘোড়া, গাধা সব কিছু পেছনে ফেলেই প্রাণের দায়ে পালিয়ে গেল| </span></div>
<div class='s'>শত্রুশিবিরে কুষ্ঠরোগী </div>
<div class='p'>
<span class='v K27_8' data-id='K27_8'><span class='v-num v-8'>8&nbsp;</span>তারপর শত্রুশিবিরে এসে কুষ্ঠরোগীরা একটা তাঁবুতে ঢুকে প্রাণভরে খাওয়া-দাওয়া করল| তারপর চারজন মিলে তাঁবু থেকে সোনা, রূপো, পোশাক-আশাক বার করে নিয়ে সে সব লুকিয়ে রাখল| তারপর চার জন আরেকটা তাঁবু থেকেও এই ভাবে জিনিসপত্র সরানোর পর বলাবলি করল, </span>
<span class='v K27_9' data-id='K27_9'><span class='v-num v-9'>9&nbsp;</span>“আমরা খুব অন্যায় করছি| এতো বড় একটা সুখবর পাওয়ার পরেও আমরা চুপচাপ আছি| আমরা যদি এভাবে সূর্যাস্ত পর্যন্ত খবরটা চেপে থাকি, আমাদের শাস্তি পেতে হবে| এখন চলো গিয়ে রাজবাড়ীর লোকদের খবরটা দেওয়া যাক|” </span></div>
<div class='s'>কুষ্ঠরোগীরা সুখবর দিল </div>
<div class='p'>
<span class='v K27_10' data-id='K27_10'><span class='v-num v-10'>10&nbsp;</span>এই কুষ্ঠরোগীরা তখন এসে শহরের প্রহরীদের ডাকাডাকি শুরু করল| তারা প্রহরীদের বলল, “আমরা অরামীয়দের শিবিরে গিয়েছিলাম, কিন্তু সেখানে কাউকে দেখতে পেলাম না| এমন কি কারো কোন সাড়া-শব্দ অবধি পেলাম না| কোন লোক জন সেখানে নেই| কিন্তু তাঁবুর ভেতরে ঘোড়া, গাধা যেমনকার তেমন বাঁধা আছে| অথচ লোক জন কেউ নেই, সব ফাঁকা|” </span></div>
<div class='p'>
<span class='v K27_11' data-id='K27_11'><span class='v-num v-11'>11&nbsp;</span>প্রহরীরা তখন চেঁচিয়ে রাজবাড়ীর লোকদের এখবর দিল| </span>
<span class='v K27_12' data-id='K27_12'><span class='v-num v-12'>12&nbsp;</span>কিন্তু তখন রাত্রি| রাজামশাই বিছানা ছেড়ে উঠে সেনাপতিদের বললেন, “আমি অরামীয় সেনাদের মতলবটা বুঝতে পেরেছি| ওরা জানে আমরা খুবই ক্ষুধার্ত| তাই তাঁবু ফাঁকা করে ঘাপটি মেরে মাঠে লুকিয়ে ভাবছে, ‘ইস্রায়েলীয়রা শহর থেকে এসে হানা দিলেই ওদের জ্যান্ত পাকড়াবো| তখন আবার আমাদের পিছু হটতে হবে|’ ” </span></div>
<div class='p'>
<span class='v K27_13' data-id='K27_13'><span class='v-num v-13'>13&nbsp;</span>রাজার একজন সেনাপতি বলল, “পাঁচটা ঘোড়া নিয়ে গিয়ে কয়েক জন ব্যাপারটা সরেজমিনে দেখেই আসুক না! ঐ পাঁচটা ঘোড়া তো আমাদের মতোই শেষ অবধি না খেয়ে মরবে| কিন্তু আসল কথাটা জানা দরকার|” </span></div>
<div class='p'>
<span class='v K27_14' data-id='K27_14'><span class='v-num v-14'>14&nbsp;</span>তারা ঘোড়াসহ দুটি রথ বেছে নিল এবং রাজা তাদের অরামীয় সৈন্যবাহিনীর পরে পাঠালেন| তিনি বললেন, “যাও, দেখে এসো কি হয়েছে|” </span></div>
<div class='p'>
<span class='v K27_15' data-id='K27_15'><span class='v-num v-15'>15&nbsp;</span>এরা যর্দন নদীর তীর পর্যন্ত অরামীয় সেনাদের সন্ধানে গিয়ে দেখল, সারাটা পথে জামাকাপড় আর অস্ত্র শস্ত্র ছড়িয়ে আছে| তাড়াহুড়ো করে পালানোর সময় অরামীয় সেনারা এই সমস্ত জিনিস ফেলে গেছে| </span></div>
<div class='p'>
<span class='v K27_16' data-id='K27_16'><span class='v-num v-16'>16&nbsp;</span>সকলের জন্যই অপর্যাপ্ত জিনিসপত্র ছড়িয়ে আছে| ঠিক যেন প্রভু যেমনটি বলেছিলেন, এক পয়সায় এক টু‍ক্রি মিহি ময়দা আর দু-টুক্রি যবের গুঁড়ো পাওয়া যাবে! </span></div>
<div class='p'>
<span class='v K27_17' data-id='K27_17'><span class='v-num v-17'>17&nbsp;</span>রাজা তাঁর ঘনিষ্ঠ একজন সেনাপতিকে, সেই যিনি আগে স্বর্গ ছেঁদা করার কথা বলেছিলেন, শহরের দরজা আগলানোর দায়িত্ব দিলেন| কিন্তু ততক্ষণে লোকরা শত্রু শিবির থেকে খাবার আনার জন্য দৌড়েছে| উন্মৎত জনতা সেই সেনাপতিকে ঠেলে, মাড়িয়ে, পিষে চলে গেল| রাজার বাড়ীতে দেখা করতে আসার পর ইলীশায় যা দৈববাণী করেছিলেন সে সবই অক্ষরে অক্ষরে ফলে গেল| </span>
<span class='v K27_18' data-id='K27_18'><span class='v-num v-18'>18&nbsp;</span>ইলীশায় বলেছিলেন, “যে কোন ব্যক্তি শমরিয়ার প্রবেশদ্বারে বাজার থেকে এক শেকেলে এক ঝুড়ি মিহি ময়দা অথবা দুই ঝুড়ি যব কিনতে পারে|” </span>
<span class='v K27_19' data-id='K27_19'><span class='v-num v-19'>19&nbsp;</span>কিন্তু ঐ আধিকারিক ঈশ্বরের লোককে উত্তর দিল, “এমনকি প্রভু যদি স্বর্গে জানালা তৈরী করেন, তবু এ ঘটনা ঘটবে না!” এবং ইলীশায় আধিকারিককে বললেন, “তুমি তোমার নিজের চোখে দেখবে, কিন্তু ঐ খাবার তুমি খাবে না|” </span>
<span class='v K27_20' data-id='K27_20'><span class='v-num v-20'>20&nbsp;</span>আধিকারিকের সঙ্গে একই ঘটনা ঘটল, লোকেরা তাকে ধাক্কা মেরে ফটকের উপর ফেলে তার উপর দিয়ে হেঁটে গেল এবং সে মারা গেল| </span></div></div>
<div class='footnotes'>

</div>
<div class='footer'><div class='nav'>
<a class='prev' href='K26.html'></a>
<a class='home' href='index.html'></a>
<a class='next' href='K28.html'></a>
</div></div>
</body></html>
