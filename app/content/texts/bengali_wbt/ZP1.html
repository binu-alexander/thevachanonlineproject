<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>পবিত্র বাইবেল সফনিয় 1</title>
<link href='mukti.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location mukti' href='ZP.html'> সফনিয় 1 </a>
<a class='prev' href='HK3.html'>  </a>
<a class='next' href='ZP2.html'>  </a>
</div></div>
<div class='chapter section ZP1 ben2006 ben ZP mukti' dir='ltr' data-id='ZP1' data-nextid='ZP2' data-previd='HK3' lang='bn'><div class='mt' style="margin-top:30px">সফনিয় ভাববাদীর পুস্তক  
</div>
<div class='c'>1</div>
<div class='p'>
<span class='v ZP1_1' data-id='ZP1_1'><span class='verse1 v-num v-1'>1&nbsp;</span>প্রভু এই বার্তাটি সফনিয়কে দিয়েছিলেন| আমোনের পুত্র যোশিয় যখন যিহূদার রাজা, সেই সময়ে সফনিয় এই বার্তাটি পেয়েছিলেন| সফনিয় ছিলেন কূশির পুত্র| কূশি ছিলেন গদলিয়ের পুত্র| গদলিয় ছিলেন অমরিয়ের পুত্র| অমরিয় ছিলেন হিষ্কিয়ের পুত্র| </span></div>
<div class='s'>জনসাধারণকে বিচারের জন্য প্রভুর দিন </div>
<div class='p'>
<span class='v ZP1_2' data-id='ZP1_2'><span class='v-num v-2'>2&nbsp;</span>প্রভু বলেছেন, “আমি পৃথিবীর ওপর সব কিছু ধ্বংস করব! </span>
<span class='v ZP1_3' data-id='ZP1_3'><span class='v-num v-3'>3&nbsp;</span>আমি সব মানুষ এবং পশুদের ধ্বংস করব| আকাশের পাখী এবং সমুদ্রের মাছকেও আমি ধ্বংস করব| আমি দুষ্ট লোক এবং যে সমস্ত জিনিষ তাদের পাপকাজে প্ররোচিত করে তা ধ্বংস করব| আমি পৃথিবী থেকে সমস্ত মনুষ্য জাতিকে সরিয়ে দেব|” প্রভু এই কথাগুলো বলেন| </span></div>
<div class='p'>
<span class='v ZP1_4' data-id='ZP1_4'><span class='v-num v-4'>4&nbsp;</span>প্রভু বলেছেন, “যিহূদা এবং জেরুশালেমে যেসব লোক বাস করছে তাদের আমি শাস্তি দেব| আমি ঐ জায়গা থেকে এইসব জিনিসগুলো দূর করব| আমি বাল পূজোর বাকী চিহ্নগুলি সরিয়ে দেব| আমি যাজকদের সরিয়ে দেব| </span>
<span class='v ZP1_5' data-id='ZP1_5'><span class='v-num v-5'>5&nbsp;</span>লোকেরা ঐ সব ভ্রান্ত যাজকদের সম্বন্ধে ভুলে যাবে এবং যারা তাদের ছাদে গিয়ে তারকাসমূহের পূজো করে তাদের সরিয়ে দেব| কিছু লোক বলে যে তারা আমাকে উপাসনা করে| ঐসব লোকেরা আমাকে উপাসনা করার জন্য প্রতিশ্রুতি করেছিল, কিন্তু এখন তারা মালকামের মূর্ত্তি পূজো করছে| সেজন্য আমি ঐসব লোকেদের এই জায়গা থেকে সরিয়ে দেবো| </span>
<span class='v ZP1_6' data-id='ZP1_6'><span class='v-num v-6'>6&nbsp;</span>কিছু লোক প্রভুর পথ থেকে সরে গিয়েছিল| তারা আমাকে অনুসরণ করা ছেড়েছে| ঐ লোকেরা প্রভুর কাছ থেকে আর সাহায্য চায় না| সেজন্য আমি ঐসব লোকেদের সেই জায়গা থেকে দূর করে দেব|” </span></div>
<div class='p'>
<span class='v ZP1_7' data-id='ZP1_7'><span class='v-num v-7'>7&nbsp;</span>আমার প্রভু, সদাপ্রভুর সামনে নীরব থাকো! কেন? কারণ শীঘ্রই জনসাধারণকে বিচার করার জন্য প্রভুর দিন আসছে! প্রভু তাঁর উৎসর্গের আয়োজন করেছেন এবং তিনি তাঁর নিমন্ত্রিত অতিথিদের প্রস্তুত হয়ে থাকতে বলেছেন| </span></div>
<div class='p'>
<span class='v ZP1_8' data-id='ZP1_8'><span class='v-num v-8'>8&nbsp;</span>প্রভু বলেছেন, “প্রভুর উৎসর্গের দিনে, আমি রাজপুত্রদের এবং অন্যান্য নেতাদের শাস্তি দেব| অন্য দেশসমূহ থেকে পাওয়া পোষাক যারা পরে আমি সেইসব লোকেদের শাস্তি দেব| </span>
<span class='v ZP1_9' data-id='ZP1_9'><span class='v-num v-9'>9&nbsp;</span>সেই সময়ে চৌকাঠের ওপর যারা লাফায তাদের আমি শাস্তি দেব| যারা তাদের প্রভুর গৃহ প্রবঞ্চনা ও হিংস্রতা দিয়ে ভরিযে রাখে তাদের আমি শাস্তি দেব|” </span></div>
<div class='p'>
<span class='v ZP1_10' data-id='ZP1_10'><span class='v-num v-10'>10&nbsp;</span>প্রভু আরো বলেছেন, “সেই সময়ে, জনসাধারণ সাহায্যের জন্য জেরুশালেমের মৎসদ্বারের সামনে এসে ডাকবে| শহরের অন্যান্য জায়গার লোকেরা কাঁদবে এবং পাহাড়ের চারিদিকে যেসব জিনিস ধ্বংস করা হচ্ছে তাদের বিশাল আওয়াজ জনসাধারণ শুনতে পাবে| </span>
<span class='v ZP1_11' data-id='ZP1_11'><span class='v-num v-11'>11&nbsp;</span>জনসাধারণ, তোমরা যারা শহরের নিথঞ্চলে থাকো, তোমরা কাঁদবে| কেন? কারণ, সব ব্যবসায়ী এবং ধনী বণিকরা ধ্বংস হবে| </span></div>
<div class='p'>
<span class='v ZP1_12' data-id='ZP1_12'><span class='v-num v-12'>12&nbsp;</span>“সেই সময়ে আমি একটা প্রদীপ নেব এবং জেরুশালেমের ভেতর খুঁজব| যারা নীচভাবে জীবনাপন করছে আমি তাদের খুঁজে বের করব| সেইসব লোকেরা বলে, ‘প্রভু কিছুই করেন না| তিনি আমাদের সাহায্যও করেন না এবং ক্ষতিও করেন না!’ আমি সেইসব লোকদের খুঁজে বের করব এবং তাদের শাস্তি দেব! </span>
<span class='v ZP1_13' data-id='ZP1_13'><span class='v-num v-13'>13&nbsp;</span>তখন অন্যান্য লোকেরা তাদের সম্পত্তি নেবে এবং বাড়ীগুলি ধ্বংস করবে| সেই সময়ে, লোকে যে সব গৃহ তৈরী করেছে তাতে তারা বাস করতে পারবে না এবং মাঠে যে দ্রাক্ষাগাছ লাগিযেছিল সেই দ্রাক্ষা থেকে তারা দ্রাক্ষারস পান করতে পারবে না- অন্যান্য লোকেরা সেইসব ভোগ করবে|” </span></div>
<div class='p'>
<span class='v ZP1_14' data-id='ZP1_14'><span class='v-num v-14'>14&nbsp;</span>বিচার করার জন্য প্রভুর বিশেষ দিন শীঘ্রই আসছে! সেইদিনটি কাছে এসে পড়েছে এবং তাড়াতাড়িই আসছে| প্রভুর বিচার করার বিশেষ দিনে লোকে খুবই বিষাদময় শব্দ শুনতে পাবে| এমনকি শক্তিশালী সৈন্যরাও বিলাপ করবে| </span>
<span class='v ZP1_15' data-id='ZP1_15'><span class='v-num v-15'>15&nbsp;</span>সেই মূহুর্তে ঈশ্বর তাঁর ক্রোধ প্রকাশ করবেন| সমযটা হবে ভয়ঙ্কর সঙ্কটের এবং ধ্বংসের| সমযটা হবে অন্ধকারের সময – কালো, মেঘাচ্ছন্ন এবং ঝড়ের দিন| </span>
<span class='v ZP1_16' data-id='ZP1_16'><span class='v-num v-16'>16&nbsp;</span>সেটা যুদ্ধের সময়ের মতো, যখন লোকেরা প্রতিরক্ষার দুর্গে এবং সুরক্ষিত শহরগুলোতে শিঙা এবং ভেরীর আওয়াজ শুনতে পাবে| </span></div>
<div class='p'>
<span class='v ZP1_17' data-id='ZP1_17'><span class='v-num v-17'>17&nbsp;</span>প্রভু বলেছিলেন, “আমি লোকের জীবনকে খুবই কঠিন করে তুলব| অন্ধ লোকেরা যেমন জানে না তারা কোথায় ঘুরছে, সেইভাবেই লোকে চারিদিকে হাতড়ে বেড়াবে| কেন? কারণ ঐ লোকেরা প্রভুর বিরুদ্ধে পাপ করেছে| বহুলোক হত হবে| তাদের রক্ত মাটিতে চল্কে পড়বে| মাটিতে তাদের মৃতদেহগুলো গোবরের মত স্তুপাকার করা হবে| </span>
<span class='v ZP1_18' data-id='ZP1_18'><span class='v-num v-18'>18&nbsp;</span>সোনা এবং রূপো তাদের সাহায্যে আসবে না! সেই সময়ে প্রভু তাঁর ক্রোধ প্রকাশ করবেন এবং পুরো পৃথিবী ধ্বংস করে দেবেন| পৃথিবীর সবাইকে সম্পূর্ণরূপে প্রভু ধ্বংস করবেন!” </span></div></div>
<div class='footnotes'>

</div>
<div class='footer'><div class='nav'>
<a class='prev' href='HK3.html'></a>
<a class='home' href='index.html'></a>
<a class='next' href='ZP2.html'></a>
</div></div>
</body></html>
