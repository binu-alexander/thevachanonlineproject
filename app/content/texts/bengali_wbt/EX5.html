<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>পবিত্র বাইবেল যাত্রাপুস্তক 5</title>
<link href='mukti.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location mukti' href='EX.html'> যাত্রাপুস্তক 5 </a>
<a class='prev' href='EX4.html'>  </a>
<a class='next' href='EX6.html'>  </a>
</div></div>
<div class='chapter section EX5 ben2006 ben EX mukti' dir='ltr' data-id='EX5' data-nextid='EX6' data-previd='EX4' lang='bn'> 

<div class='c'>5</div>
<div class='s'>ফরৌণের সম্মুখে মোশি এবং হারোণ </div>
<div class='p'>
<span class='v EX5_1' data-id='EX5_1'><span class='verse1 v-num v-1'>1&nbsp;</span>লোকদের সঙ্গে কথা বলার পর মোশি এবং হারোণ ফরৌণের কাছে গিয়ে বলল, “প্রভু ইস্রায়েলের ঈশ্বর বলেছেন, ‘আমার সম্মানার্থে উৎসব করার জন্য আমার লোকদের মরুপ্রান্তরে যাওয়ার ছাড়পত্র দাও|’ ” </span></div>
<div class='p'>
<span class='v EX5_2' data-id='EX5_2'><span class='v-num v-2'>2&nbsp;</span>কিন্তু ফরৌণ বলল, “কে প্রভু? আমি কেন তাকে মানব? কেন ইস্রায়েলকে ছেড়ে দেব? এমনকি এই প্রভু কে আমি তাই জানি না| সুতরাং আমি এভাবে ইস্রায়েলের লোকদের ছেড়ে দিতে পারি না|” </span></div>
<div class='p'>
<span class='v EX5_3' data-id='EX5_3'><span class='v-num v-3'>3&nbsp;</span>তখন হারোণ এবং মোশি বলল, “ইস্রায়েলীয়দের ঈশ্বর আমাদের সঙ্গে কথা বলেছেন| তাই আমরা তিন দিনের জন্য মরুপ্রান্তরে ভ্রমণের অনুমতি প্রার্থনা করছি, সেখানে আমরা আমাদের প্রভু, ঈশ্বরের উদ্দেশ্যে নৈবেদ্য উৎসর্গ করব| আমরা যদি তা না করি তাহলে তিনি প্রচণ্ড ক্রুদ্ধ হয়ে আমাদের ধ্বংস করে দেবেন| আমাদের মহামারী অথবা যুদ্ধের প্রকোপে মেরে ফেলবেন|” </span></div>
<div class='p'>
<span class='v EX5_4' data-id='EX5_4'><span class='v-num v-4'>4&nbsp;</span>কিন্তু তখন মিশরের রাজা তাদের উত্তর দিলেন, “মোশি ও হারোণ, তোমরা কাজের লোকদের বিরক্ত করছ| ওদের কাজ করতে দাও| গিয়ে নিজের কাজে মন দাও| </span>
<span class='v EX5_5' data-id='EX5_5'><span class='v-num v-5'>5&nbsp;</span>দেখ, দেশে এখন প্রচুর কর্মী আছে এবং তোমরা তাদের কাজ করা থেকে বিরত করছ|” </span></div>
<div class='s'>ফরৌণ লোকদের শাস্তি দিলেন </div>
<div class='p'>
<span class='v EX5_6' data-id='EX5_6'><span class='v-num v-6'>6&nbsp;</span>একই দিনে ক্রীতদাস প্রভুদের এবং ইস্রায়েলীয় তত্ত্বাবধায়কদের ফরৌণ আদেশ দিলেন ইস্রায়েলীয় লোকদের আরো কিছু কঠিনতর কাজ দিতে| </span>
<span class='v EX5_7' data-id='EX5_7'><span class='v-num v-7'>7&nbsp;</span>ফরৌণ তাদের বললেন, “ইঁট তৈরির জন্য এতদিন তোমরা খড় সরবরাহ করেছো| কিন্তু ওদের বলো, এখন থেকে ইঁট তৈরির জন্য প্রয়োজনীয় খড় ওরা নিজেরাই যেন খুঁজে আনে| </span>
<span class='v EX5_8' data-id='EX5_8'><span class='v-num v-8'>8&nbsp;</span>কিন্তু খড় খুঁজে আনতে হবে বলে ইঁটের উৎপাদন যেন না কমে| আগে ওরা সারাদিনে যে পরিমাণ ইঁট তৈরি করতো নিজেরা খড় জোগাড় করে আনার পরও ওদের আগের মতো একই পরিমাণ ইঁট তৈরি করতে হবে| আজকাল ওরা ভীষণ অলস হয়ে গেছে| এবং সেজন্যই ওরা আমার কাছে মরুপ্রান্তরে যাওয়ার ছাড়পত্র চাইছে| ওদের হাতে বিশেষ কাজ নেই তাই ওরা ওদের ঈশ্বরকে নৈবেদ্য উৎসর্গ করতে যেতে চায়| </span>
<span class='v EX5_9' data-id='EX5_9'><span class='v-num v-9'>9&nbsp;</span>তাই এই লোকদের আরও কঠিন পরিশ্রম করাও যাতে ওরা ব্যস্ত থাকে| তাহলে ওদের আর প্রতারণামূলক কথা শোনবার সময় হবে না|” </span></div>
<div class='p'>
<span class='v EX5_10' data-id='EX5_10'><span class='v-num v-10'>10&nbsp;</span>তাই মিশরের ক্রীতদাস প্রভু এবং ইস্রায়েলীয় তত্ত্বাবধায়করা ইস্রায়েলের লোকদের কাছে গিয়ে বলল, “ফরৌণ সিদ্ধান্ত নিয়েছেন যে ইঁট তৈরির জন্য তোমাদের আর খড় সরবরাহ করা হবে না| </span>
<span class='v EX5_11' data-id='EX5_11'><span class='v-num v-11'>11&nbsp;</span>এবার থেকে তোমরা নিজেরা খড় জোগাড় করে আনবে| সুতরাং যাও গিয়ে খড় জোগাড় করো| কিন্তু ইঁট তৈরির পরিমাণ আগের মতোই রাখতে হবে| খড় জোগাড়ের নাম করে কম ইঁট তৈরি করলে চলবে না|” </span></div>
<div class='p'>
<span class='v EX5_12' data-id='EX5_12'><span class='v-num v-12'>12&nbsp;</span>সুতরাং লোকরা মিশরের চারিদিকে খড়ের খোঁজে গেল| </span>
<span class='v EX5_13' data-id='EX5_13'><span class='v-num v-13'>13&nbsp;</span>ক্রীতদাস প্রভুরা ইস্রায়েলীয়দের আরো কঠিন কাজ করালো এবং তাদের একদিনে সমান সংখ্যক ইঁট তৈরি করতে বাধ্য করল যা তারা খড় থাকাকালীন করত| </span>
<span class='v EX5_14' data-id='EX5_14'><span class='v-num v-14'>14&nbsp;</span>মিশরীয় ক্রীতদাস প্রভুরা ইস্রায়েলীয়দের দিয়ে এই হাড়ভাঙ্গা পরিশ্রম করানোর দায়িত্ব চাপালো ইস্রায়েলীয় তত্ত্বাবধায়কদের ওপর| মিশরীয় ক্রীতদাস প্রভুরা ইস্রায়েলীয় তত্ত্বাবধায়কদের মারলো এবং তাদের বলল, “কেন তোমরা আগের মতো ইঁট তৈরি করতে পারছো না? তোমরা আগে যা করতে পারতে এখনও তোমাদের তাই পারা উচিৎ‌|” </span></div>
<div class='p'>
<span class='v EX5_15' data-id='EX5_15'><span class='v-num v-15'>15&nbsp;</span>তখন ইস্রায়েলীয় তত্ত্বাবধায়করা ফরৌণের কাছে নালিশ জানাতে গেল| তারা ফরৌণকে বলল, “আমরা তো আপনার অনুগত ভৃত্য়, তাহলে আমাদের সঙ্গে কেন এরকম ব্যবহার করছেন? </span>
<span class='v EX5_16' data-id='EX5_16'><span class='v-num v-16'>16&nbsp;</span>আপনি আমাদের খড় সরবরাহ বন্ধ করেছেন| আবার বলছেন আগের মতোই ইঁটের উৎপাদন চালু রাখতে হবে| ইঁট তৈরির পরিমাণ কম হলেই আমাদের মনিবরা আমাদের মারধোর করছে| আপনার লোকরা এটা তো অন্যায় করছে|” </span></div>
<div class='p'>
<span class='v EX5_17' data-id='EX5_17'><span class='v-num v-17'>17&nbsp;</span>উত্তরে ফরৌণ জানালেন, “তোমরা কাজ করতে চাও না| তোমরা অলস হয়ে গেছ| সেজন্যই তোমরা প্রভুর উদ্দেশ্যে নৈবেদ্য উৎসর্গ করতে যাবার ব্যাপারে আমার অনুমতি চেয়েছো| </span>
<span class='v EX5_18' data-id='EX5_18'><span class='v-num v-18'>18&nbsp;</span>যাও, এখন আবার কাজে ফিরে যাও| আমরা তোমাদের কোনও খড় সরবরাহ করব না এবং তোমাদের আগের মতোই সমপরিমাণ ইঁট তৈরি করতে হবে|” </span></div>
<div class='p'>
<span class='v EX5_19' data-id='EX5_19'><span class='v-num v-19'>19&nbsp;</span>তখন ইস্রায়েলীয় তত্ত্বাবধায়করা বুঝতে পারল যে তারা গভীর সঙ্কটে পড়েছে| তারা জানতো যে কিছুতেই তারা আগের পরিমাণ মতো ইঁট আর তৈরি করতে পারবে না| </span></div>
<div class='p'>
<span class='v EX5_20' data-id='EX5_20'><span class='v-num v-20'>20&nbsp;</span>ফরৌণের সঙ্গে দেখা করে ফেরার পথে মোশি এবং হারোণের সঙ্গে তাদের দেখা হল| মোশি ও হারোণ অবশ্য তাদের সঙ্গে দেখা করার জন্যই অপেক্ষা করছিল| </span>
<span class='v EX5_21' data-id='EX5_21'><span class='v-num v-21'>21&nbsp;</span>সুতরাং ইস্রায়েলীয় তত্ত্বাবধায়করা মোশি ও হারোণকে বলল, “আমাদের যাওয়ার ছাড়পত্র চাওয়ার ব্যাপারে ফরৌণের সঙ্গে কথা বলে তোমরা একটা মারাত্মক ভুল করেছো| প্রভু যেন তোমাদের শাস্তি দেন| কারণ তোমাদের জন্যই ফরৌণ ও তার শাসকরা আমাদের এখন ঘৃণা করে| তোমরাই তাদের হাতে আমাদের হত্যা করার অজুহাত তুলে দিয়েছ|” </span></div>
<div class='s'>ঈশ্বরকে মোশির নালিশ </div>
<div class='p'>
<span class='v EX5_22' data-id='EX5_22'><span class='v-num v-22'>22&nbsp;</span>তখন মোশি প্রভুর কাছে ফিরে গেল এবং বলল, “প্রভু কেন আপনি লোকদের এমন অমঙ্গল করলেন? কেন আপনি আমায় এখানে পাঠিয়েছিলেন? </span>
<span class='v EX5_23' data-id='EX5_23'><span class='v-num v-23'>23&nbsp;</span>আপনি যা বলতে বলেছিলেন আমি সে কথাগুলো বলতেই ফরৌণের কাছে গিয়েছিলাম| অথচ সেই সময় থেকেই ফরৌণ আপনার লোকদের প্রতি অত্যন্ত খারাপ ব্যবহার করছে| এবং আপনি ঐসব লোকদের সাহায্যের জন্য কোনও কিছুই করছেন না|” </span></div></div>
<div class='footnotes'>

</div>
<div class='footer'><div class='nav'>
<a class='prev' href='EX4.html'></a>
<a class='home' href='index.html'></a>
<a class='next' href='EX6.html'></a>
</div></div>
</body></html>
