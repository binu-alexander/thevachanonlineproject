<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>পবিত্র বাইবেল 2 বংশাবলি 1</title>
<link href='mukti.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location mukti' href='R2.html'> 2 বংশাবলি 1 </a>
<a class='prev' href='R129.html'>  </a>
<a class='next' href='R22.html'>  </a>
</div></div>
<div class='chapter section R21 ben2006 ben R2 mukti' dir='ltr' data-id='R21' data-nextid='R22' data-previd='R129' lang='bn'><div class='mt' style="margin-top:30px">বংশাবলির দ্বিতীয় খণ্ড  
</div>
<div class='c'>1</div>
<div class='s'>জ্ঞানের জন্য শলোমনের প্রার্থনা </div>
<div class='p'>
<span class='v R21_1' data-id='R21_1'><span class='verse1 v-num v-1'>1&nbsp;</span>প্রভু তাঁর ঈশ্বর সহায় থাকায় শলোমন রাজা হিসেবে খুবই শক্তিশালী হয়ে উঠেছিলেন, প্রভু তাঁকে অতুল সম্পদ ও ক্ষমতার অধীশ্বর করেছিলেন| </span></div>
<div class='p'>
<span class='v R21_2 R21_3' data-id='R21_2'><span class='v-num v-2-3'>2-3&nbsp;</span>শলোমন ইস্রায়েলের সেনাবাহিনীর সেনাপতি থেকে শুরু করে বিচারক এবং পরিবারসমূহের কর্ত্তাগণ, সকলের সঙ্গে কথা বললেন| শলোমন সহ তাঁরা সবাই গিবিয়োনের উচ্চস্থানে জড়ো হলেন যেখানে ঈশ্বরের সমাগম তাঁবু ছিল| প্রভুর অনুগত দাস মোশি ও ইস্রায়েলের লোকেরা যখন মরুভূমিতে ঘুরে বেড়াচ্ছিলেন, সে সময়ে তাঁরা এই তাঁবুর প্রতিষ্ঠা করেছিলেন| </span>
<span class='v R21_4' data-id='R21_4'><span class='v-num v-4'>4&nbsp;</span>এখন দায়ুদ কিরিয়ৎ-যিয়ারীম থেকে ঈশ্বরের সাক্ষ্যসিন্দুকটি জেরুশালেমে নিয়ে গিয়েছিলেন এবং এটা রাখার জন্য সেখানে একটা বিশেষ তাঁবু বানিয়েছিলেন| </span>
<span class='v R21_5' data-id='R21_5'><span class='v-num v-5'>5&nbsp;</span>ঊরির পুত্র বৎসলেল একটি পিতলের বেদী বানিয়েছিলেন| সেটা গিবিয়োনের এই পবিত্র তাঁবুর সামনে রাখা হয়েছিল| এ কারণে শলোমন ও লোকরা সেখানে প্রভুর পরামর্শ ও উপদেশ নিতে গিয়েছিলেন| </span>
<span class='v R21_6' data-id='R21_6'><span class='v-num v-6'>6&nbsp;</span>শলোমন সমাগম তাঁবুর সামনে পিতলের বেদীর ওপর গেলেন, যেটি প্রভুর সামনে ছিল এবং সেই বেদীর ওপরে 1000 হোমবলি উৎসর্গ করলেন| </span></div>
<div class='p'>
<span class='v R21_7' data-id='R21_7'><span class='v-num v-7'>7&nbsp;</span>সেই রাতে ঈশ্বর শলোমনকে দর্শন দিয়ে বললেন, “শলোমন তুমি আমার কাছে যা চাও প্রার্থনা করো|” </span></div>
<div class='p'>
<span class='v R21_8' data-id='R21_8'><span class='v-num v-8'>8&nbsp;</span>শলোমন ঈশ্বরকে বললেন, “হে প্রভু, আমার পিতা দায়ুদের প্রতি আপনি আপনার অসীম করুণা বর্ষন করেছিলেন| তাঁর জায়গায় আপনি স্বয়ং আমাকে নতুন রাজা হিসেবে বেছে নিয়েছেন| </span>
<span class='v R21_9' data-id='R21_9'><span class='v-num v-9'>9&nbsp;</span>প্রভু ঈশ্বর, আপনি তাঁকে প্রতিশ্রুতি দিয়েছিলেন, আমাকে সুবিশাল সাম্রাজ্যের রাজা করবেন| এখন আপনি সেই প্রতিশ্রুতি রাখুন! আকাশের সহস্র তারার মত পৃথিবীর অগনিত লোক এখন আমার আজ্ঞাধীন| </span>
<span class='v R21_10' data-id='R21_10'><span class='v-num v-10'>10&nbsp;</span>আপনি অনুগ্রহ করে আমাকে এই সমস্ত লোকদের সঠিক পথে পরিচালনা করবার মতো বুদ্ধি ও জ্ঞান দিন| আপনার কৃপা ছাড়া কারো পক্ষেই এই সমস্ত লোকদের শাসন করা সম্ভব নয়|” </span></div>
<div class='p'>
<span class='v R21_11' data-id='R21_11'><span class='v-num v-11'>11&nbsp;</span>ঈশ্বর শলোমনকে বললেন, “তুমি সঠিক উত্তরটি দিয়েছ; যাদের আমি মনোনীত করেছি, আমার সেই লোকদের নেতৃত্ব দেবার ও শাসন করবার জন্য তুমি জ্ঞান ও বুদ্ধি চেয়েছ, বিষয় সম্পত্তি, ধন ও সম্মান, তোমার শত্রুদের মৃত্যু এমনকি দীর্ঘ জীবনও চাওনি| </span>
<span class='v R21_12' data-id='R21_12'><span class='v-num v-12'>12&nbsp;</span>তাই আমি তোমাকে জ্ঞান ও বুদ্ধি তো দেবই উপরন্তু তোমায় ধনসম্পদ, খ্যাতি ও প্রতিপত্তি, নামযশ এসবই দেবো| তুমি যা পাবে এখনো পর্যন্ত কোনো রাজাই তা পায়নি এবং ভবিষ্যতেও পাবে না|” </span></div>
<div class='p'>
<span class='v R21_13' data-id='R21_13'><span class='v-num v-13'>13&nbsp;</span>শলোমন তারপর গিবিয়োনের উপাসনাস্থানে গেলেন এবং সমাগম তাঁবু থেকে আবার ইস্রায়েল শাসন করার জন্য জেরুশালেমে ফিরে গেলেন| </span></div>
<div class='s'>শলোমনের সম্পদ ও সৈন্য বৃদ্ধি </div>
<div class='p'>
<span class='v R21_14' data-id='R21_14'><span class='v-num v-14'>14&nbsp;</span>এরপর শলোমন তাঁর সেনাবাহিনীর জন্য ঘোড়া ও রথ সংগ্রহ করতে শুরু করলেন| শলোমন 1400 রথ এবং 12,000 অশ্বারোহী সারথী সংগ্রহের পর এইসব রথ রাখার জন্য যে বিশেষ শহরগুলি বানিয়েছিলেন সেখানে পাঠিয়ে দিলেন| কিছু রথ ও অশ্বারোহী সেনা জেরুশালেমে তাঁর প্রাসাদেও রেখে দিলেন| </span>
<span class='v R21_15' data-id='R21_15'><span class='v-num v-15'>15&nbsp;</span>শলোমন জেরুশালেমে সোনা এবং রূপাকে পাথরের মতো সাধারণ করে তুলেছিলেন| তিনি সাধারণ সুকমোর গাছপালার মতোই তাঁর রাজত্বের পশ্চিমের পাহাড়গুলিতে বিরল এরস গাছ লাগিয়েছিলেন| </span>
<span class='v R21_16' data-id='R21_16'><span class='v-num v-16'>16&nbsp;</span>শলোমনের ঘোড়াগুলি মিশর এবং কুয়ে থেকে আনা হয়েছিল| তাঁর বণিকরা সেগুলি কুয়ে থেকে কিনেছিল| </span>
<span class='v R21_17' data-id='R21_17'><span class='v-num v-17'>17&nbsp;</span>এই সমস্ত বণিকরা 600 শেকল রূপোর বিনিময়ে একটি রথ ও 150 শেকল রূপোর বিনিময়ে একটা ঘোড়া কিনত| সমস্ত হিত্তীয় ও অরামীয় রাজারা এইসব বণিকদের মারফত তাঁদের ঘোড়া ও রথগুলি কিনেছিলেন| </span></div></div>
<div class='footnotes'>

</div>
<div class='footer'><div class='nav'>
<a class='prev' href='R129.html'></a>
<a class='home' href='index.html'></a>
<a class='next' href='R22.html'></a>
</div></div>
</body></html>
