<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>পবিত্র বাইবেল 2 রাজাবলি 5</title>
<link href='mukti.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location mukti' href='K2.html'> 2 রাজাবলি 5 </a>
<a class='prev' href='K24.html'>  </a>
<a class='next' href='K26.html'>  </a>
</div></div>
<div class='chapter section K25 ben2006 ben K2 mukti' dir='ltr' data-id='K25' data-nextid='K26' data-previd='K24' lang='bn'> 

<div class='c'>5</div>
<div class='s'>নামানের সমস্যা </div>
<div class='p'>
<span class='v K25_1' data-id='K25_1'><span class='verse1 v-num v-1'>1&nbsp;</span>অরামের রাজার সেনাপতি ছিল নামান| রাজার কাছে নামান ছিল একজন মহান এবং খুব শ্রদ্ধেয় ব্যক্তি, কারণ প্রভু সব সময় তাঁর মাধ্যমে অরামকে বিজয়ের পথে নিয়ে যেতেন| নামান খুবই শক্তিশালী ও মহান হলেও তিনি কুষ্ঠ রোগাক্রান্ত ছিলেন| </span></div>
<div class='p'>
<span class='v K25_2' data-id='K25_2'><span class='v-num v-2'>2&nbsp;</span>অরামীয়রা বহুবার ইস্রায়েলে যুদ্ধ করতে সেনা-বাহিনী পাঠিয়েছিল| এই সব সেনারা এখানকার লোকদের ক্রীতদাস করেও নিয়ে গিয়েছে| একবার তারা ইস্রায়েল থেকে একটা বাচ্চা মেয়েকে তুলে নিয়ে যায়| কালক্রমে এই ছোট মেয়েটি নামানের স্ত্রীর এক দাসীতে পরিণত হয়| </span>
<span class='v K25_3' data-id='K25_3'><span class='v-num v-3'>3&nbsp;</span>মেয়েটি নামানের স্ত্রীকে বলল, “মনিব শমরিয়ায় বাসকারী ভাববাদীর সঙ্গে দেখা করলে তিনি নিশ্চয়ই তাঁর কুষ্ঠরোগ সারিয়ে দিতেন|” </span></div>
<div class='p'>
<span class='v K25_4' data-id='K25_4'><span class='v-num v-4'>4&nbsp;</span>নামান তাঁর মনিবকে (অরামের রাজাকে) গিয়ে ইস্রায়েলীয় মেয়েটা কি বলেছে তা বললেন| </span></div>
<div class='p'>
<span class='v K25_5' data-id='K25_5'><span class='v-num v-5'>5&nbsp;</span>তখন অরামের রাজা বললেন, “ঠিক আছে, তুমি এখনই যাও| আমি ইস্রায়েলের রাজাকে একটা চিঠি দিচ্ছি|” </span></div>
<div class='p'>
<span class='v K25_5' data-id='K25_5'>নামান তখন 750 পাউণ্ড রূপো, 6000 টুকরো সোনা আর দশ প্রস্থ পোশাক উপহার স্বরূপ নিলেন এবং ইস্রায়েলে গেলেন| </span>
<span class='v K25_6' data-id='K25_6'><span class='v-num v-6'>6&nbsp;</span>নামানের সঙ্গে ইস্রায়েলের রাজাকে লেখা অরামের রাজার চিঠিও ছিল যাতে লেখা ছিল, “আমি আমার সেবক নামানকে কুষ্ঠরোগ সারানোর জন্য আপনার কাছে পাঠালাম|” </span></div>
<div class='p'>
<span class='v K25_7' data-id='K25_7'><span class='v-num v-7'>7&nbsp;</span>চিঠিটা পড়ে ইস্রায়েলের রাজা মনোকষ্টে তাঁর পোশাক ছিঁড়ে ফেলে বললেন, “আমি তো আর ঈশ্বর নই! জীবন-মৃত্যুর ওপর আমার যখন কোন হাত নেই, তখন কেন অরামের রাজা কুষ্ঠরোগাক্রান্ত একজনকে আমার কাছে সারিয়ে তোলার জন্য পাঠালেন? এটা খুবই স্পষ্ট যে তিনি একটি যুদ্ধ বাধাবার পরিকল্পনা করছেন!” </span></div>
<div class='p'>
<span class='v K25_8' data-id='K25_8'><span class='v-num v-8'>8&nbsp;</span>ঈশ্বরের লোক ইলীশায় খবর পেলেন শোকার্ত ইস্রায়েলের রাজা তাঁর পোশাক ছিঁড়ে ফেলেছেন| তখন তিনি রাজাকে খবর পাঠালেন: “তুমি কেন পোশাক ছিঁড়ে কষ্ট পাচ্ছ? নামানকে আমার কাছে আসতে দাও, তাহলে ও বুঝবে ইস্রায়েলে সত্যি সত্যিই একজন ভাববাদী বাস করে!” </span></div>
<div class='p'>
<span class='v K25_9' data-id='K25_9'><span class='v-num v-9'>9&nbsp;</span>নামান তখন তাঁর রথ ও ঘোড়া নিয়ে ইলীশায়ের বাড়ির বাইরে এসে দাঁড়ালেন| </span>
<span class='v K25_10' data-id='K25_10'><span class='v-num v-10'>10&nbsp;</span>ইলীশায় একজনকে দিয়ে খবর পাঠালেন, “যাও যর্দন নদীতে গিয়ে সাত বার স্নান করো, তাহলেই তোমার চামড়া ঠিক হয়ে যাবে আর তুমিও পরিষ্কার পরিচ্ছন্ন হয়ে উঠবে|” </span></div>
<div class='p'>
<span class='v K25_11' data-id='K25_11'><span class='v-num v-11'>11&nbsp;</span>নামান খুবই ক্রুদ্ধ হয়ে চলে গেলেন| তিনি বললেন, “আমি ভেবেছিলাম একবার অন্তত ইলীশায় বাইরে এসে তাঁর প্রভু ঈশ্বরের নাম নিয়ে আমার গায়ের ওপর হাত নেড়ে আমার কুষ্ঠরোগ সারিয়ে তুলবেন! </span>
<span class='v K25_12' data-id='K25_12'><span class='v-num v-12'>12&nbsp;</span>দম্মেশকের অবানা আর পর্পর নদীর জল ইস্রায়েলের যে কোন জলের থেকেই ভালো! ওই সব নদীতে গা ধুলে কেন হবে না?” নামান প্রচণ্ড রেগে গিয়ে ফিরে যাবেন বলে ঠিক করলেন| </span></div>
<div class='p'>
<span class='v K25_13' data-id='K25_13'><span class='v-num v-13'>13&nbsp;</span>কিন্তু নামানের ভৃত্যরা তাঁকে গিয়ে বললো, “মনিব, ভাববাদী যদি আপনাকে খুব শক্ত কিছু বলতেন, আপনি নিশ্চয়ই তা শুনতেন, তাই না? উনি যখন আপনাকে খুব সহজ একটা কাজ বলেছেন, সেটা অবশ্যই করা উচিৎ‌| উনি তো বলেই ছিলেন, ‘ধুলেই তুমি শুচি হয়ে যাবে|’ ” </span></div>
<div class='p'>
<span class='v K25_14' data-id='K25_14'><span class='v-num v-14'>14&nbsp;</span>নামান তখন ইলীশায়ের কথামতো, যর্দন নদীর জলে সাতবার ডুব দিলেন এবং নামানের দেহ পরিষ্কার-পরিচ্ছন্ন ও নিরাময় হয়ে উঠল| একেবারে শিশুদের ত্বকের মতোই নরম হয়ে গেল! </span></div>
<div class='p'>
<span class='v K25_15' data-id='K25_15'><span class='v-num v-15'>15&nbsp;</span>নামান আর তাঁর দলের সবাই তখন ইলীশায়ের কাছে ফিরে এলেন| ইলীশায়ের সামনে দাঁড়িয়ে নামান বললেন, “এতদিনে আমি বুঝলাম ইস্রায়েল ছাড়া পৃথিবীতে আর কোথাও কোন ঈশ্বর নেই! এখন আপনি অনুগ্রহ করে আমার কাছ থেকে একটা উপহার গ্রহণ করুন!” </span></div>
<div class='p'>
<span class='v K25_16' data-id='K25_16'><span class='v-num v-16'>16&nbsp;</span>কিন্তু ইলীশায় বললেন, “আমি প্রভুর সেবা করি এবং আমার প্রতিজ্ঞা, যতদিন প্রভু আছেন আমি কোন উপহার নিতে পারব না|” </span></div>
<div class='p'>
<span class='v K25_16' data-id='K25_16'>নামান উপহার নেবার জন্য ইলীশায়কে অনেক অনুনয় বিনয় করেও টলাতে পারলেন না| </span>
<span class='v K25_17' data-id='K25_17'><span class='v-num v-17'>17&nbsp;</span>তখন নামান বললেন, “আপনি যখন নিতান্তই কোন উপহার নেবেন না, অন্তত আমাকে ইস্রায়েল থেকে দু-টুকরি এখানকার ধূলো আমার দুটো খচ্চরের পিঠে চাপিয়ে নিয়ে যেতে অনুমতি দিন| কারণ এরপর থেকে আমি আর কোন মূর্ত্তিকেই হোমবলি বা কোন নৈবেদ্য দেব না| আমি শুধুমাত্র প্রভুকেই বলিদান করব| </span>
<span class='v K25_18' data-id='K25_18'><span class='v-num v-18'>18&nbsp;</span>আর আমি আগে থাকতেই ক্ষমা চেয়ে প্রভুর কাছে প্রার্থনা করে নিচ্ছি: ভবিষ্যতে আমার মনিব অরামরাজ যখন রিম্মোণের মন্দিরের মূর্ত্তিকে পূজো দিতে যাবেন, তাঁর ওপর ভর নামবে বলে আমায় সেখানে মাথা নীচু করতেই হবে| কিন্তু প্রভু যেন সেজন্য আমাকে ক্ষমা করেন|” </span></div>
<div class='p'>
<span class='v K25_19' data-id='K25_19'><span class='v-num v-19'>19&nbsp;</span>ইলীশায় তখন নামানকে আশীর্বাদ করে বললেন, “যাও সুখে শান্তিতে থাকো|” </span></div>
<div class='p'>
<span class='v K25_19' data-id='K25_19'>নামান যখন ইলীশায়ের কাছ থেকে বিদায় নিয়ে কিছু দূর গিয়েছেন, </span>
<span class='v K25_20' data-id='K25_20'><span class='v-num v-20'>20&nbsp;</span>ইলীশায়ের ভৃত্য গেহসি বলল, “দেখেছো, আমার প্রভু কোন উপহার না নিয়েই অরামীয় নামানকে ছেড়ে দিলেন| আমি বরঞ্চ এই বেলা গিয়ে ওর কাছ থেকে কিছু হাতানোর ব্যবস্থা করি!” </span>
<span class='v K25_21' data-id='K25_21'><span class='v-num v-21'>21&nbsp;</span>এই বলে গেহসি নামানের পেছন পেছন দৌড়তে লাগল| </span></div>
<div class='p'>
<span class='v K25_21' data-id='K25_21'>নামান যখন দেখতে পেলেন একজন কেউ ছুটতে ছুটতে আসছে তিনি তখন রথ থেকে নেমে গেহসিকে প্রশ্ন করলেন, “কি, সব ঠিক আছে তো?” </span></div>
<div class='p'>
<span class='v K25_22' data-id='K25_22'><span class='v-num v-22'>22&nbsp;</span>গেহসি বললো, “হ্যাঁ সব ঠিকই আছে| আমার মনিব আমাকে বলে পাঠালেন, ‘ইফ্রয়িমের পার্বত্য অঞ্চলের ভাববাদীদের দলের দুজন এসেছে| অনুগ্রহ করে তাদের যদি 75 পাউণ্ড রূপো আর দু-প্রস্থ পোশাক-আশাক দাও তো বড়-ভালো হয়|’ ” </span></div>
<div class='p'>
<span class='v K25_23' data-id='K25_23'><span class='v-num v-23'>23&nbsp;</span>একথা শুনে নামান বললেন, “75 পাউণ্ড কেন? 150 পাউণ্ড নাও!” তারপর নামান দুটো বস্তায় 150 পাউণ্ড রূপো ভরে, তার সঙ্গে দু-প্রস্থ জামাকাপড় দিয়ে জোর করে তাঁর দুজন ভৃত্যকে গেহসির সঙ্গে পাঠালেন| </span>
<span class='v K25_24' data-id='K25_24'><span class='v-num v-24'>24&nbsp;</span>ভৃত্যরা এই সব জিনিস বয়ে পাহাড় পর্যন্ত নিয়ে আসার পর, গেহসি জিনিসগুলি নিয়ে ওদের ফেরৎ‌ পাঠিয়ে দিল| তারপর ও এই সমস্ত জিনিস বাড়িতে লুকিয়ে রাখলো| </span></div>
<div class='p'>
<span class='v K25_25' data-id='K25_25'><span class='v-num v-25'>25&nbsp;</span>গেহসি এসে মনিবের সামনে দাঁড়ানোর পর ইলীশায় জিজ্ঞেস করলেন, “তুমি কোথায় গিয়েছিলে?” </span></div>
<div class='p'>
<span class='v K25_25' data-id='K25_25'>গেহসি উত্তর দিল, “কোথাও না তো|” </span></div>
<div class='p'>
<span class='v K25_26' data-id='K25_26'><span class='v-num v-26'>26&nbsp;</span>ইলীশায় তখন বললেন, “শোন, নামান যখন রথ থেকে নেমে তোমার সঙ্গে দেখা করে, তখন আমার হৃদয় তোমার সঙ্গে ছিল, এটা টাকাপয়সা, জামাকাপড়, জলপাই কুঞ্জ, দ্রাক্ষা ক্ষেত, গরু, মেষ, দাস-দাসী নেবার সময় নয়| </span>
<span class='v K25_27' data-id='K25_27'><span class='v-num v-27'>27&nbsp;</span>এখন নামানের রোগ তোমার আর তোমাদের উত্তরপুরুষদের হবে| তোমাদের কুষ্ঠ হবে|” </span></div>
<div class='p'>
<span class='v K25_27' data-id='K25_27'>গেহসি যখন ইলীশায়ের কাছ থেকে চলে গেলেন, তখন ওঁর গায়ের চামড়া বরফের মত সাদা হয়ে গেল| </span></div></div>
<div class='footnotes'>

</div>
<div class='footer'><div class='nav'>
<a class='prev' href='K24.html'></a>
<a class='home' href='index.html'></a>
<a class='next' href='K26.html'></a>
</div></div>
</body></html>
