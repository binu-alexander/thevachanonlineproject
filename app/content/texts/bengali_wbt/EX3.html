<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>পবিত্র বাইবেল যাত্রাপুস্তক 3</title>
<link href='mukti.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location mukti' href='EX.html'> যাত্রাপুস্তক 3 </a>
<a class='prev' href='EX2.html'>  </a>
<a class='next' href='EX4.html'>  </a>
</div></div>
<div class='chapter section EX3 ben2006 ben EX mukti' dir='ltr' data-id='EX3' data-nextid='EX4' data-previd='EX2' lang='bn'> 

<div class='c'>3</div>
<div class='s'>জ্বলন্ত ঝোপ </div>
<div class='p'>
<span class='v EX3_1' data-id='EX3_1'><span class='verse1 v-num v-1'>1&nbsp;</span>রূয়েল ছাড়াও মোশির শ্বশুরের আর এক নাম ছিল যিথ্রো| যিথ্রো মিদিয়নীর একজন যাজক| মোশি যিথ্রোর মেষের পালের দেখাশোনার দায়িত্ব নিল| মোশি মেষের পাল চরাতে মরুভূমির পশ্চিম প্রান্তে যেত| একদিন সে মেষের পাল চরাতে চরাতে ঈশ্বরের পর্বত হোরেবে (সীনয়) গিয়ে উপস্থিত হল| </span>
<span class='v EX3_2' data-id='EX3_2'><span class='v-num v-2'>2&nbsp;</span>ঐ পর্বতে সে জ্বলন্ত ঝোপের ভিতরে প্রভুর দূতের দর্শন পেল| মোশি দেখল ঝোপে আগুন লাগলেও তা পুড়ে ছাই হয়ে যাচ্ছে না| </span>
<span class='v EX3_3' data-id='EX3_3'><span class='v-num v-3'>3&nbsp;</span>তাই সে অবাক হয়ে জ্বলন্ত ঝোপের আর একটু কাছে এগিয়ে গেল| মনে মনে ভাবল কি আশ্চর্য্য ব্যাপার, ঝোপে আগুন লেগেছে, অথচ ঝোপটা পুড়ে নষ্ট হচ্ছে না! </span></div>
<div class='p'>
<span class='v EX3_4' data-id='EX3_4'><span class='v-num v-4'>4&nbsp;</span>প্রভু লক্ষ্য করছিলেন মোশি ক্রমশঃ ঝোপের দিকে দৃষ্টিপাত করতে করতে কাছে এগিয়ে আসছে| তাই ঈশ্বর ঐ ঝোপের ভিতর থেকে ডাকলেন, “মোশি, মোশি!” </span></div>
<div class='p'>
<span class='v EX3_4' data-id='EX3_4'>এবং মোশি উত্তর দিল, “হ্যাঁ, প্রভু|” </span></div>
<div class='p'>
<span class='v EX3_5' data-id='EX3_5'><span class='v-num v-5'>5&nbsp;</span>তখন প্রভু বললেন, “আর কাছে এসো না| পায়ের চটি খুলে নাও| তুমি এখন পবিত্র ভূমিতে দাঁড়িয়ে আছো| </span>
<span class='v EX3_6' data-id='EX3_6'><span class='v-num v-6'>6&nbsp;</span>আমি তোমার পূর্বপুরুষদের ঈশ্বর| আমি অব্রাহামের ঈশ্বর, ইসহাকের ঈশ্বর এবং যাকোবের ঈশ্বর|” </span></div>
<div class='p'>
<span class='v EX3_6' data-id='EX3_6'>মোশি ঈশ্বরের দিকে তাকানোর ভয়ে তার মুখ ঢেকে ফেলল| </span></div>
<div class='p'>
<span class='v EX3_7' data-id='EX3_7'><span class='v-num v-7'>7&nbsp;</span>তখন প্রভু বললেন, “মিশরে আমার লোকদের দুর্দশা আমি নিজের চোখে দেখেছি| এবং যখন তাদের ওপর অত্যাচার করা হয় তখন আমি তাদের চিৎকার শুনেছি| আমি তাদের যন্ত্রণার কথা জানি| </span>
<span class='v EX3_8' data-id='EX3_8'><span class='v-num v-8'>8&nbsp;</span>এখন সমতলে নেমে গিয়ে মিশরীয়দের হাত থেকে আমার লোকদের আমি রক্ষা করব| আমি তাদের মিশর থেকে উদ্ধার করে নিয়ে যাব এবং আমি তাদের এমন এক সুন্দর দেশে নিয়ে যাব যে দেশে তারা স্বাধীনভাবে শান্তিতে বাস করতে পারবে| সেই দেশ হবে বহু ভাল জিনিসে ভরা ভূখণ্ড|<span class='note' id='footnote-17'><a href='#note-17' class='key'>*</a></span> নানা ধরণের মানুষ সে দেশে বাস করে: কনানীয়, হিত্তীয়, ইমোরীয়, পরিষীয়, হিব্বীয় ও যিবুষীয় গোষ্ঠীর লোকরা সেখানে বাস করে| </span>
<span class='v EX3_9' data-id='EX3_9'><span class='v-num v-9'>9&nbsp;</span>আমি ইস্রায়েলীয়দের কান্না শুনেছি| দেখেছি, মিশরীয়রা কিভাবে তাদের জীবন দুর্বিষহ করে তুলেছে| </span>
<span class='v EX3_10' data-id='EX3_10'><span class='v-num v-10'>10&nbsp;</span>তাই এখন আমি তোমাকে ফরৌণের কাছে পাঠাচ্ছি| যাও! তুমি আমার লোক ইস্রায়েলীয়দের মিশর থেকে বাইরে নিয়ে এসো|” </span></div>
<div class='p'>
<span class='v EX3_11' data-id='EX3_11'><span class='v-num v-11'>11&nbsp;</span>কিন্তু মোশি ঈশ্বরকে বলল, “আমি কোনও মহান ব্যক্তি নই! সুতরাং আমি কি করে ফরৌণের কাছে যাব এবং ইহুদীদের মিশর থেকে উদ্ধার করে আনব?” </span></div>
<div class='p'>
<span class='v EX3_12' data-id='EX3_12'><span class='v-num v-12'>12&nbsp;</span>ঈশ্বর বললেন, “তুমি পারবে, কারণ আমি তোমার সঙ্গে থাকব! আমি যে তোমাকে পাঠাচ্ছি তার প্রমাণ হবে; তুমি ইস্রায়েলীয়দের মিশর থেকে উদ্ধার করে আনার পর এই পর্বতে এসে আমার উপাসনা করবে|” </span></div>
<div class='p'>
<span class='v EX3_13' data-id='EX3_13'><span class='v-num v-13'>13&nbsp;</span>তখন মোশি ঈশ্বরের উদ্দেশ্যে বলল, “কিন্তু আমি যদি গিয়ে ইস্রায়েলীয়দের বলি যে, ‘তোমাদের পূর্বপুরুষদের ঈশ্বর আমাকে পাঠিয়েছেন,’ তখন তারা আমাকে জিজ্ঞাসা করবে, ‘তার নাম কি?’ তখন আমি তাদের কি বলব?” </span></div>
<div class='p'>
<span class='v EX3_14' data-id='EX3_14'><span class='v-num v-14'>14&nbsp;</span>তখন ঈশ্বর মোশিকে বললেন, “তাদের বলো, ‘আমি আমিই|’ যখনই তুমি ইস্রায়েলীয়দের কাছে যাবে তখনই তাদের বলবে, ‘আমিই’ আমাকে পাঠিয়েছেন|” </span>
<span class='v EX3_15' data-id='EX3_15'><span class='v-num v-15'>15&nbsp;</span>ঈশ্বর মোশিকে আরও বললেন, “তুমি অবশ্যই তাদের একথা বলবে: যিহোবা হলেন তোমাদের পূর্বপুরুষদের ঈশ্বর, অব্রাহামের ঈশ্বর, ইসহাকের ঈশ্বর এবং যাকোবের ঈশ্বর| আমার নাম সর্বদা হবে যিহোবা| এই নামেই আমাকে লোকে বংশ পরম্পরায় চিনবে|’ লোকদের বলো, ‘যিহোবা তোমাকে পাঠিয়েছেন! </span></div>
<div class='p'>
<span class='v EX3_16' data-id='EX3_16'><span class='v-num v-16'>16&nbsp;</span>প্রভু আরও বললেন, “যাও, ইস্রায়েলের প্রবীণদের একত্র করে তাদের বলো, ‘যিহোবা, তোমাদের পূর্বপুরুষদের ঈশ্বর আমাকে দর্শন দিয়েছেন| অব্রাহামের, ইসহাকের, এবং যাকোবের ঈশ্বর আমাকে বলেছেন: তোমাদের সঙ্গে মিশরে যা ঘটেছে তা সবই আমি দেখেছি| </span>
<span class='v EX3_17' data-id='EX3_17'><span class='v-num v-17'>17&nbsp;</span>আমি সিদ্ধান্ত নিয়েছি যে মিশরের দুর্দশা থেকে তোমাদের উদ্ধার করব| আমি তোমাদের উদ্ধার করব এবং তোমাদের কনানীয়, হিত্তীয়, ইমোরীয়, পরিষীয়, হিব্বীয় ও যিবূষীয়দের দেশে নিয়ে যাব| আমি তোমাদের বহু সুসম্পদে ভরা ভূখণ্ডে নিয়ে যাব|’ </span></div>
<div class='p'>
<span class='v EX3_18' data-id='EX3_18'><span class='v-num v-18'>18&nbsp;</span>“প্রবীণরা তোমার কথা শুনবে এবং তখন তুমি প্রবীণদের নিয়ে মিশরের রাজার কাছে যাবে| তুমি অবশ্যই যাবে এবং রাজাকে বলবে যে যিহোবা, ইস্রায়েলীয়দের ঈশ্বর আমাদের সামনে আবির্ভূত হয়েছিলেন| এখন আমাদের তিনদিন ধরে মরুভূমিতে ভ্রমণ করতে দাও| সেখানে আমরা যিহোবা, আমাদের ঈশ্বরের উদ্দেশ্যে উৎসর্গ দান করব|” </span></div>
<div class='p'>
<span class='v EX3_19' data-id='EX3_19'><span class='v-num v-19'>19&nbsp;</span>“কিন্তু আমি জানি যে মিশরের রাজা তোমাদের সেখানে যেতে দেবে না| কেবলমাত্র একটি মহান শক্তিই তাকে বাধ্য করতে পারে তোমাদের যাবার অনুমতি দেবার জন্য| </span>
<span class='v EX3_20' data-id='EX3_20'><span class='v-num v-20'>20&nbsp;</span>তাই আমি আমার বিরাট ক্ষমতা দিয়ে মিশরীয়দের আঘাত করব| আমি ঐ দেশে আশ্চর্য্য সব কাণ্ড ঘটাব| আমার ঐসব অদ্ভুত কাণ্ড ঘটানোর পরেই দেখবে যে সে তোমাদের যেতে দিচ্ছে| </span>
<span class='v EX3_21' data-id='EX3_21'><span class='v-num v-21'>21&nbsp;</span>এবং আমি ইস্রায়েলীয়দের প্রতি মিশরীয়দের দয়ালু করে তুলব| ফলে তোমরা যখন মিশর ত্যাগ করবে তখন মিশরীয়রা তোমাদের হাত উপহারে ভরে দেবে| </span></div>
<div class='p'>
<span class='v EX3_22' data-id='EX3_22'><span class='v-num v-22'>22&nbsp;</span>“প্রত্যেক ইস্রায়েলীয় মহিলা নিজের নিজের মিশরীয় প্রতিবেশীর বাড়ী যাবে এবং মিশরীয় মহিলার কাছে গিয়ে উপহার চাইবে| এবং মিশরীয় মহিলারা তাদের উপহার দেবে| তোমার লোকরা উপহার হিসাবে সোনা, রূপা এবং মিহি ও মসৃণ পোশাক পাবে| তারপর যখন তোমরা মিশর ত্যাগ করবে তখন সেই উপহারগুলি নিজের নিজের ছেলেমেয়েদের গায়ে পরিয়ে দেবে| এইভাবে তোমরা মিশরীয়দের সম্পদ নিয়ে আসতে পারবে|” </span></div></div>
<div class='footnotes'>

<span class='footnote' id='note-17'><span class='key'>* </span><a href='#footnote-17' class='backref'>3:8</a> <span class='text'> <span class="fk">বহু...ভূখণ্ড </span><span class="ft">আক্ষরিক অর্থে, “যে দেশে দুধ এবং মধুর স্রোত বয়ে যাচ্ছে|”</span></span></span>
</div>
<div class='footer'><div class='nav'>
<a class='prev' href='EX2.html'></a>
<a class='home' href='index.html'></a>
<a class='next' href='EX4.html'></a>
</div></div>
</body></html>
