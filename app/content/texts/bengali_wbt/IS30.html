<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>পবিত্র বাইবেল যিশাইয় 30</title>
<link href='mukti.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location mukti' href='IS.html'> যিশাইয় 30 </a>
<a class='prev' href='IS29.html'>  </a>
<a class='next' href='IS31.html'>  </a>
</div></div>
<div class='chapter section IS30 ben2006 ben IS mukti' dir='ltr' data-id='IS30' data-nextid='IS31' data-previd='IS29' lang='bn'> 

<div class='c'>30</div>
<div class='s'>মিশরের প্রতি নয়, ইস্রায়েলের আস্থা থাকা উচিৎ‌ ঈশ্বরের প্রতি </div>
<div class='p'>
<span class='v IS30_1' data-id='IS30_1'><span class='verse1 v-num v-1'>1&nbsp;</span>প্রভু বললেন, “এই বিদ্রোহী শিশুদের দিকে দেখ| তারা আমাকে মান্য করে না| তারা পরিকল্পনা করে| কিন্তু তারা আমাকে সাহায্য করতে বলে না| তারা অন্য দেশের সঙ্গে চুক্তি করে| কিন্তু আমার আত্মা ঐ ধরণের চুক্তি চায় না| এই সব লোকরা তাদের পাপের সঙ্গে আরো অনেক পাপ যোগ করছে| </span>
<span class='v IS30_2' data-id='IS30_2'><span class='v-num v-2'>2&nbsp;</span>এই সব শিশুরা সাহায্যের জন্য মিশরে যাচ্ছে| কিন্তু তারা কখনো আমাকে জিজ্ঞাসা করেনি, এটা তারা ঠিক কাজ করছে কি না| তাদের আশা মিশরের রাজা ফরৌণ তাদের সাহায্যে করবে| তারা চায় মিশর তাদের রক্ষা করুক| </span></div>
<div class='p'>
<span class='v IS30_3' data-id='IS30_3'><span class='v-num v-3'>3&nbsp;</span>“কিন্তু আমি বলব মিশরে লুকিয়ে থাকা তোমাদের পক্ষে সহায়ক হবে না| মিশর তোমাদের রক্ষা করতে পারবে না| </span>
<span class='v IS30_4' data-id='IS30_4'><span class='v-num v-4'>4&nbsp;</span>তোমাদের নেতারা মিশরীয় শহর সোয়নে গিয়েছে| এবং তোমাদের রাষ্ট্রদূতরা মিশরীয় শহর হানেষে গিয়েছে| </span>
<span class='v IS30_5' data-id='IS30_5'><span class='v-num v-5'>5&nbsp;</span>কিন্তু তারা আশাহত হবে| তারা এমন একটা জাতির উপর নির্ভরশীল যারা সাহায্য করতে অপারগ| মিশর হচ্ছে অকর্মণ্য| প্রয়োজনীয় সাহায্য ওরা দিতে পারবে না| মিশর তাদের কাছে শুধুমাত্র লজ্জা এবং বিহবলতা আনবে|” </span></div>
<div class='s'>যিহূদার প্রতি ঈশ্বরের বার্তা </div>
<div class='p'>
<span class='v IS30_6' data-id='IS30_6'><span class='v-num v-6'>6&nbsp;</span>যিহূদার দক্ষিণে মরু অঞ্চল নেগেভের প্রাণীর জন্য বার্তা| </span></div>
<div class='p'>
<span class='v IS30_6' data-id='IS30_6'>নেগেভ হল একটি বিপজ্জনক স্থান| এই জায়গাটি সিংহ এবং দ্রুতগামী বিষাক্ত সাপে ভর্ত্তি| কিন্তু কিছু লোক নেগেভের মধ্যে দিয়ে মিশরে যাতায়াত করে| এই সব লোক তাদের জিনিসপত্র গাধার পিঠে চাপিয়ে নিয়ে যায়| উটের পিঠের ওপর তাদের ধনসম্পত্তি বয়ে নিয়ে যাওয়া হয় সেই দেশে যার ওপর লোকে নির্ভর করে আছে, যে দেশ তাদের সাহায্য করতে অপারগ| </span>
<span class='v IS30_7' data-id='IS30_7'><span class='v-num v-7'>7&nbsp;</span>এই অকর্মণ্য দেশটি হল মিশর| মিশরের সাহায্য কোন কাজেই লাগবে না| সুতরাং আমি মিশরের নাম দিয়েছি, “অকর্মণ্য দানব|” </span></div>
<div class='p'>
<span class='v IS30_8' data-id='IS30_8'><span class='v-num v-8'>8&nbsp;</span>এখন এটাকে কোন চিহ্নের ওপর লেখ যাতে সমস্ত মানুষ এটাকে দেখতে পায় এবং এটা লিখে রাখ একটা বইয়ের মধ্যে| শেষের দিনের জন্য এগুলি লেখ যাতে এগুলি সুদূর ভবিষ্যতে সাক্ষ্যস্বরূপ চিরকাল থাকে| </span></div>
<div class='b'> &nbsp; </div>
<div class='pi'>
<span class='v IS30_9' data-id='IS30_9'><span class='v-num v-9'>9&nbsp;</span>এই সব লোক শিশুদের মতো| তারা তাদের পিতামাতাকে মান্য করতে চায় না| তারা মিথ্যা কথা বলে এবং ঈশ্বরের বিধি শুনতে অস্বীকার করে| </span>
<span class='v IS30_10' data-id='IS30_10'><span class='v-num v-10'>10&nbsp;</span>তারা ভাববাদীদের বলে, “ভবিষ্যদ্বাণী করো না! যা যা আমাদের করা উচিৎ‌ সে বিষয়ে স্বপ্ন দেখো না! আমাদের সত্যি কথা বলো না| সুন্দর জিনিসের কথা আমাদের বল এবং আমাদের মধ্যে ভাল অনুভূতির সঞ্চার কর! আমাদের শুধু ভাল ভাল জিনিস দেখাও! </span>
<span class='v IS30_11' data-id='IS30_11'><span class='v-num v-11'>11&nbsp;</span>সেই সব জিনিস দেখাবে যা যা ঘটবে! সেগুলিকে আমাদের থেকে বরং দূরে সরিয়ে রাখ! ইস্রায়েলের ঈশ্বরের কথা আমাদের বোল না|” </span></div>
<div class='s'>যিহূদার সাহায্য আসে একমাত্র ঈশ্বরের কাছ থেকে </div>
<div class='p'>
<span class='v IS30_12' data-id='IS30_12'><span class='v-num v-12'>12&nbsp;</span>ইস্রায়েলের পবিত্র জনটি বলেন, “তোমরা প্রভুর কাছ থেকে আসা এই বার্তা গ্রহণ করতে অস্বীকার করেছ| তোমরা পীড়ন ও মিথ্যার ওপর নির্ভর করতে চাও| </span>
<span class='v IS30_13' data-id='IS30_13'><span class='v-num v-13'>13&nbsp;</span>এসব কাজের জন্য তোমরা অপরাধী| তোমরা আসলে ফাটল ধরা উঁচু প্রাচীরের মতোই| সেই প্রাচীরের পতন হবে এবং তা ছোট ছোট টুকরোয় পরিণত হবে| </span>
<span class='v IS30_14' data-id='IS30_14'><span class='v-num v-14'>14&nbsp;</span>তোমরা চীনামাটির বাসনের মতো ভেঙ্গে ছোট ছোট টুকরোয় পরিণত হবে| এই টুকরোগুলি কোন কাজেই লাগবে না| তোমরা সেই টুকরোগুলোকে গরম কয়লার টুকরো তোলার কাজে অথবা জলাশয় থেকে জল আনার কাজে ব্যবহার করতে পারবে না|” </span></div>
<div class='p'>
<span class='v IS30_15' data-id='IS30_15'><span class='v-num v-15'>15&nbsp;</span>প্রভু, আমার গুরু, ইস্রায়েলের পবিত্র জনটি বলেন, “তোমরা যদি আমার কাছে ফিরে আসো তবে সুরক্ষিত হবে| তোমরা যদি আমার ওপর আস্থা রাখ তবেই পাবে আসল শক্তি| কিন্তু তোমাদের শান্ত হতে হবে|” </span></div>
<div class='p'>
<span class='v IS30_15' data-id='IS30_15'>কিন্তু তোমরা তা করতে চাও না! </span>
<span class='v IS30_16' data-id='IS30_16'><span class='v-num v-16'>16&nbsp;</span>তোমরা বলবে, “না, আমাদের পালিয়ে যাওয়ার জন্য ঘোড়া চাই|” নিশ্চয়ই তোমরা ঘোড়ায় চেপে পালিয়ে যাবে| কিন্তু শত্রুরা তোমাদের পেছনে তাড়া করবে| এবং শত্রুরা তোমাদের ঘোড়ার থেকেও দ্রুতগামী হবে| </span>
<span class='v IS30_17' data-id='IS30_17'><span class='v-num v-17'>17&nbsp;</span>একজন শত্রু তোমাদের ভয় দেখাবে এবং তোমাদের এক হাজার লোক পালিয়ে যাবে| যখন পাঁচজন শত্রু তোমাদের ভয় দেখাবে তখন তোমরা সবাই ওদের কাছ থেকে পালিয়ে যাবে| তোমাদের সেনাদের যে জিনিসটা শুধুমাত্র পড়ে থাকবে তা হল পাহাড়ের ওপর একটি পতাকার দণ্ড| </span></div>
<div class='p'>
<span class='v IS30_18' data-id='IS30_18'><span class='v-num v-18'>18&nbsp;</span>প্রভু তোমাদের প্রতি তাঁর করুণা দেখাতে চান| তিনি অপেক্ষা করছেন| তিনি উঠে দাঁড়াতে চান এবং তোমাদের আরাম দিতে চান| প্রভু ঈশ্বর ন্যায়পরায়ণ এবং যারা প্রভুর কৃপার অপেক্ষায় আছেন তারা সুখী হবে| </span></div>
<div class='p'>
<span class='v IS30_19' data-id='IS30_19'><span class='v-num v-19'>19&nbsp;</span>প্রভুর লোকরা সিয়োন পর্বতের ওপর জেরুশালেমে বাস করবে| তোমরা এন্দনরত থাকবে না| প্রভু তোমাদের কান্না শুনবেন এবং তিনি তোমাদের আরাম দেবেন| প্রভু তোমাদের কথা শুনবেন এবং তিনি তোমাদের কৃপা করবেন| </span></div>
<div class='p'>
<span class='v IS30_20' data-id='IS30_20'><span class='v-num v-20'>20&nbsp;</span>অতীতে আমার প্রভু (ঈশ্বর) তোমাদের দুঃখ ও দুর্দশা দিয়েছিলেন – সেটা ছিল তোমাদের দৈনন্দিনের রুটি ও জলের মতো| কিন্তু ঈশ্বর তোমাদের শিক্ষাদাতা এবং তিনি তোমাদের কাছ থেকে চিরকাল লুকিয়ে থাকবেন না| তোমরা নিজেদের চোখেই নিজেদের শিক্ষককে দেখতে পাবে| </span>
<span class='v IS30_21' data-id='IS30_21'><span class='v-num v-21'>21&nbsp;</span>তোমরা যদি জীবনের ভুলপথে চল, (ডানদিকে অথবা বাঁদিকে) পিছন থেকে এই কথাগুলো শুনতে পাবে: “এটাই সঠিক পথ| তোমাদের এই পথেই চলতে হবে|” </span></div>
<div class='p'>
<span class='v IS30_22' data-id='IS30_22'><span class='v-num v-22'>22&nbsp;</span>তোমাদের সোনা এবং রূপোয় আচ্ছাদিত মূর্ত্তি আছে| সেইসব মূর্ত্তিসমূহ তোমাদের পাপী করে তুলেছে| কিন্তু তোমরা সেই মূর্ত্তিদের সেবা করা থেকে বিরত হবে| তোমরা এইসব মূর্ত্তিদের নোংরা আবর্জনার মত ফেলে দেবে| </span></div>
<div class='p'>
<span class='v IS30_23' data-id='IS30_23'><span class='v-num v-23'>23&nbsp;</span>সেই সময় প্রভু তোমাদের জন্য বৃষ্টি পাঠাবেন| তোমরা জমিতে বীজ বপন করবে| এবং সেই জমি ভরে উঠবে তোমাদের খাদ্যদ্রব্যে| তোমাদের শস্য সংগ্রহ খুব ভালো হবে| তোমাদের গবাদি পশুসমূহ বৃহৎ‌‌ পশুচারণ ভূমিগুলোতে চারণ করবে| তোমাদের চাহিদামত প্রচুর ফসল হবে| </span>
<span class='v IS30_24' data-id='IS30_24'><span class='v-num v-24'>24&nbsp;</span>তোমাদের গাধা ও গবাদিপশু সমূহ (যেগুলিকে তোমরা জমি কর্ষণের জন্য ব্যবহার কর) প্রচুর পরিমাণে উৎকৃষ্টতম জাব খাবে যেগুলো কাঁটায়ুক্ত দণ্ড ও কুড়ুল দিয়ে ছড়ানো| </span>
<span class='v IS30_25' data-id='IS30_25'><span class='v-num v-25'>25&nbsp;</span>প্রতিটি পাহাড় আর টিলায জলপূর্ণ ছোট ছোট নদী থাকবে| বহু মানুষের হত্যা ও বহু স্তম্ভ ধ্বংসের পর এই সব ঘটবে| </span></div>
<div class='p'>
<span class='v IS30_26' data-id='IS30_26'><span class='v-num v-26'>26&nbsp;</span>সেই সময় চাঁদের আলো হবে সূর্যের চেয়েও উজ্জ্বল| সূর্যের আলো হবে এখনকার চেয়ে সাতগুণ বেশী উজ্জ্বলতর| সূর্যের একদিনের আলোই হবে গোটা সপ্তাহের সমান| এসব ঘটবে তখনই যখন প্রভু তাঁর আহত মানুষদের পট্টি বাঁধবেন এবং মারধোরের ফলে তাদের যে ক্ষত হয়েছে তা সারাবেন| </span></div>
<div class='p'>
<span class='v IS30_27' data-id='IS30_27'><span class='v-num v-27'>27&nbsp;</span>দেখো! প্রভুর নাম বহুদূর থেকে আসছে| তাঁর রোধ ঘন মেঘের ধোঁয়াসহ একটি আগুনের মত| ঈশ্বরের মুখ রোধ পরিপূর্ণ এবং তাঁর জিহবা একটি জ্বলন্ত অগ্নির মত| </span>
<span class='v IS30_28' data-id='IS30_28'><span class='v-num v-28'>28&nbsp;</span>প্রভুর আত্মা একটি বড় নদীর মত বেড়েই চলেছে যতক্ষণ না তিনি আকণ্ঠ ডুবে যান| প্রভু দেশগুলির বিরুদ্ধে মামলা চালাবেন| ওটা ঠিক যেন তিনি তাদের ধ্বংসের ছাঁকনির ভেতর ঝাঁকাচ্ছেন| সেটা হবে যেন জাতিগুলিকে বিপথে নিয়ে যাবার জন্য তার মুখে লাগাম দেওয়া আছে যা দিয়ে পশুদের নিয়ন্ত্রণ করা হয়| </span></div>
<div class='p'>
<span class='v IS30_29' data-id='IS30_29'><span class='v-num v-29'>29&nbsp;</span>সেই সময়, তোমরা সুখের সঙ্গীত গেয়ে উঠবে| সেই সময়টা হবে একটি ছুটির শুরুর রাতের মত| তোমরা প্রভুর পর্বতে হাঁটার সময় খুবই খুশী হবে| তোমরা যখন প্রভু, ইস্রায়েলের শিলার কাছে উপাসনা করতে যাবে তখন তোমরা যাত্রা পথে মধুর গান শুনে খুশী হবে| </span></div>
<div class='p'>
<span class='v IS30_30' data-id='IS30_30'><span class='v-num v-30'>30&nbsp;</span>প্রভু তাঁর মহান স্বর সকল মানুষকে শোনাবেন| প্রভু সকল মানুষকে তাঁর রোধ নেমে আসা শক্তিশালী হাত দেখতে বাধ্য করবেন| সেই বাহু হবে মহান অগ্নির মতো, যা কিনা সব কিছুকেই পুড়িয়ে ফেলতে পারে| প্রভুর ক্ষমতা হবে ঝড় ও শিলাবৃষ্টির মত| </span>
<span class='v IS30_31' data-id='IS30_31'><span class='v-num v-31'>31&nbsp;</span>অশূর যখন প্রভুর রব শুনতে পাবে তখন সে ভীত হবে| একটি লাঠি দিয়ে প্রভু অশূরকে আঘাত করবেন| </span>
<span class='v IS30_32' data-id='IS30_32'><span class='v-num v-32'>32&nbsp;</span>প্রভু অশূরকে আঘাত করবেন এবং তার সঙ্গে ঢাক ও বীণা বাজানো হবে| প্রভু তাঁর মহান শক্তিশালী বাহুবলে অশূরকে পরাস্ত করবেন| </span></div>
<div class='p'>
<span class='v IS30_33' data-id='IS30_33'><span class='v-num v-33'>33&nbsp;</span>তোফত্‌কে<span class='note' id='footnote-208'><a href='#note-208' class='key'>*</a></span> বহু দিন থেকে তৈরী করে রাখা হয়েছে| এটি রাজার জন্য তৈরী হয়েছে| এটাকে খুবই গভীর এবং বিস্তৃত ভাবে তৈরী করা হয়েছে| সেখানে প্রচুর কাঠ ও আগুন রয়েছে| গন্ধকের জ্বলন্ত স্রোতের মতো প্রভুর আত্মা সেখানে পৌঁছোবে এবং তাকে পুড়িয়ে দেবে| </span></div></div>
<div class='footnotes'>

<span class='footnote' id='note-208'><span class='key'>* </span><a href='#footnote-208' class='backref'>30:33</a> <span class='text'> <span class="fk">তোফত্‌ </span><span class="ft">হিন্নোম উপত্যকা| যেখানে লোকরা তাদের মূর্ত্তি “মলেক” কে সম্মান দেখানোর জন্য তাদের শিশুদের হত্যা করত|</span></span></span>
</div>
<div class='footer'><div class='nav'>
<a class='prev' href='IS29.html'></a>
<a class='home' href='index.html'></a>
<a class='next' href='IS31.html'></a>
</div></div>
</body></html>
