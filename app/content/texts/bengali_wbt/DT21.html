<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>পবিত্র বাইবেল দ্বিতীয় বিবরণ 21</title>
<link href='mukti.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location mukti' href='DT.html'> দ্বিতীয় বিবরণ 21 </a>
<a class='prev' href='DT20.html'>  </a>
<a class='next' href='DT22.html'>  </a>
</div></div>
<div class='chapter section DT21 ben2006 ben DT mukti' dir='ltr' data-id='DT21' data-nextid='DT22' data-previd='DT20' lang='bn'> 

<div class='c'>21</div>
<div class='s'>যদি কোনো ব্যক্তিকে নিহত পাওয়া যায় </div>
<div class='p'>
<span class='v DT21_1' data-id='DT21_1'><span class='verse1 v-num v-1'>1&nbsp;</span>“প্রভু তোমাদের ঈশ্বর, তোমাদের যে দেশ দিচ্ছেন, সেখানকার ক্ষেতে যদি তোমরা কোনো মৃতদেহ পড়ে থাকতে দেখ, কিন্তু কে হত্যা করেছে তা যদি জানা না যায়, </span>
<span class='v DT21_2' data-id='DT21_2'><span class='v-num v-2'>2&nbsp;</span>তখন তোমাদের দলনেতারা এবং বিচারকরা সেখানে যাবে এবং নিহত ব্যক্তির চারদিকের শহরগুলোর দূরত্ব পরিমাপ করবে| </span>
<span class='v DT21_3' data-id='DT21_3'><span class='v-num v-3'>3&nbsp;</span>যখন তোমরা জানতে পারবে কোন শহরটি নিহত ব্যক্তির সব থেকে কাছে, তখন সেই শহরের দলনেতারা তাদের পশুশালা থেকে এমন একটি গোবৎস নিয়ে আসবে যাকে কখনই কোন কাজে ব্যবহার করা হয় নি এবং যে যোয়ালি বহন করে নি| </span>
<span class='v DT21_4' data-id='DT21_4'><span class='v-num v-4'>4&nbsp;</span>সেই শহরের দলনেতারা তখন গোবৎসটিকে এমন একটি উপত্যকায় নামিয়ে আনবে যেখানে সবসময় জলের স্রোত বয়| এটিকে অবশ্যই এমন একটি উপত্যকা হতে হবে যা কখনও চাষ করা হয়নি বা যেখানে কিছু রোপণ করা হয়নি| এরপর নেতারা সেই উপত্যকায় গোবৎসটির ঘাড় ভাঙ্গবে| </span>
<span class='v DT21_5' data-id='DT21_5'><span class='v-num v-5'>5&nbsp;</span>যাজকরা, লেবীর উত্তরপুরুষরা অবশ্যই সেখানে যাবে| (প্রভু তোমাদের ঈশ্বর তাঁর সেবার জন্য এবং তাঁর নামে লোকদের আশীর্বাদ করার জন্য এই যাজকদের নির্বাচিত করেছেন| এবং সমস্ত বিবাদ ও আঘাতের বিচার তারাই করবেন|) </span>
<span class='v DT21_6' data-id='DT21_6'><span class='v-num v-6'>6&nbsp;</span>নিহত ব্যক্তির সব থেকে কাছের শহরের সমস্ত নেতারা উপত্যকায় যে গোবৎসের ঘাড় ভাঙ্গা হয়েছিল তার ওপরে অবশ্যই তাদের হাত ধোবে| </span>
<span class='v DT21_7' data-id='DT21_7'><span class='v-num v-7'>7&nbsp;</span>এই নেতারা বলবে, ‘আমরা এই ব্যক্তিকে হত্যা করিনি এবং আমরা এটি ঘটতেও দেখিনি| </span>
<span class='v DT21_8' data-id='DT21_8'><span class='v-num v-8'>8&nbsp;</span>হে প্রভু, তুমি যে ইস্রায়েলকে রক্ষা করেছিলে তাদেরই শুদ্ধ করো| একজন নিরপরাধ লোককে হত্যা করার দোষ আমাদের ওপর চাপিও না|’ এই ভাবে একজন নিরপরাধ লোককে হত্যা করার জন্য ঐ সমস্ত লোকদের দোষ ক্ষমা করা হবে| </span>
<span class='v DT21_9' data-id='DT21_9'><span class='v-num v-9'>9&nbsp;</span>এই ভাবে তোমরা প্রভুর চোখে যা যথার্থ তাই করবে এবং তোমাদের জাতি থেকে নিরপরাধের রক্তপাতের দোষ দূর করবে| </span></div>
<div class='s'>যুদ্ধে বন্দী স্ত্রীলোকরা </div>
<div class='p'>
<span class='v DT21_10' data-id='DT21_10'><span class='v-num v-10'>10&nbsp;</span>“তোমরা তোমাদের শত্রুদের বিরুদ্ধে যুদ্ধ করতে গেলে প্রভু তোমাদের ঈশ্বর তাদের পরাজিত করতে তোমাদের সাহায্য করতে পারেন এবং তোমরা তোমাদের শত্রুদের বন্দী করে আনতে পারো| </span>
<span class='v DT21_11' data-id='DT21_11'><span class='v-num v-11'>11&nbsp;</span>বন্দীদের মধ্যে কোনো সুন্দরী স্ত্রীলোককে দেখে মুগ্ধ হয়ে তোমাদের স্ত্রী হিসেবে তোমরা চাইতে পারো| </span>
<span class='v DT21_12' data-id='DT21_12'><span class='v-num v-12'>12&nbsp;</span>তখন তাকে তোমার বাড়ীতে নিয়ে আসবে| সে অবশ্যই তার মাথা কামাবে এবং নখ কাটবে| </span>
<span class='v DT21_13' data-id='DT21_13'><span class='v-num v-13'>13&nbsp;</span>সে যে জামাকাপড়গুলি পরে আছে যার থেকে বোঝা যায় যে সে যুদ্ধে বন্দীনী ছিল, সেগুলি সে অবশ্যই খুলে ফেলবে| সে অবশ্যই পুরো এক মাস তোমার বাড়ীতে থাকবে এবং বাবা মাকে হারানোর জন্য বিলাপ করবে| এরপর তুমি তার কাছে যেতে পার এবং তার স্বামী হতে পার| সে তোমার স্ত্রী হবে| </span>
<span class='v DT21_14' data-id='DT21_14'><span class='v-num v-14'>14&nbsp;</span>যদি তুমি তার সঙ্গে সুখী না হও, তাহলে তুমি তাকে ত্যাগ করবে এবং তাকে স্বাধীনভাবে চলে যেতে দেবে| তুমি তাকে বিক্রি করতে পারবে না| তুমি কখনই তার সঙ্গে ক্রীতদাসের মতো আচরণ করবে না কারণ তার সঙ্গে তোমার যৌন সম্পর্ক ছিল| </span></div>
<div class='s'>জ্যেষ্ঠাধিকার </div>
<div class='p'>
<span class='v DT21_15' data-id='DT21_15'><span class='v-num v-15'>15&nbsp;</span>“কোন ব্যক্তির দু’জন স্ত্রী থাকতে পারে এবং সে একজন স্ত্রীকে আরেকজনের থেকে বেশী ভালোবাসতে পারে| কিন্তু যদি দু’জন স্ত্রীই তার জন্য সন্তান প্রসব করে এবং প্রথম সন্তানটি সে যে স্ত্রীকে ভালোবাসে না তার হয়, </span>
<span class='v DT21_16' data-id='DT21_16'><span class='v-num v-16'>16&nbsp;</span>তবে সেই ব্যক্তি তার সন্তানদের মধ্যে সম্পত্তির ভাগ করে দেবার সময় তার প্রথমজাত সন্তানের অংশ কখনোই সে যে স্ত্রীকে ভালোবাসে তার পুত্রকে দিতে পারবে না| </span>
<span class='v DT21_17' data-id='DT21_17'><span class='v-num v-17'>17&nbsp;</span>সেই ব্যক্তি যে স্ত্রীকে ভালোবাসে না তার থেকে জাত তার প্রথম পুত্রের সমস্ত অধিকারগুলি তাকে মেনে নিতে হবে এবং সে তার প্রথম পুত্রকে অবশ্যই তার সম্পত্তির দুই অংশ দেবে, কারণ সেই সন্তান তার প্রথম সন্তান| প্রথমজাত সন্তান হিসাবে সমস্ত অধিকার তার আছে| </span></div>
<div class='s'>অবাধ্য সন্তান </div>
<div class='p'>
<span class='v DT21_18' data-id='DT21_18'><span class='v-num v-18'>18&nbsp;</span>“কোন ব্যক্তির এমন এক পুত্র থাকতে পারে যে জেদী ও বিরোধী এবং তার পিতামাতাকে মানে না| তারা সেই পুত্রকে শাস্তি দেয় কিন্তু সে তবুও তাদের কথা শুনতে অস্বীকার করে| </span>
<span class='v DT21_19' data-id='DT21_19'><span class='v-num v-19'>19&nbsp;</span>তার পিতা এবং মাতা তখন তাকে শহরের সভাস্থলে শহরের নেতাদের কাছে নিয়ে আসবে| </span>
<span class='v DT21_20' data-id='DT21_20'><span class='v-num v-20'>20&nbsp;</span>তারা শহরের নেতাদের বলবে: ‘আমাদের পুত্র অবাধ্য এবং কোন কিছু মেনে চলতে অস্বীকার করে| আমরা তাকে যা করতে বলি তার কোনও কিছুই সে করে না| সে মদ্যপায়ী এবং পেটুক|’ </span>
<span class='v DT21_21' data-id='DT21_21'><span class='v-num v-21'>21&nbsp;</span>তখন শহরের লোকরা পাথরের আঘাতে সেই পুত্রকে হত্যা করবে| এই ভাবে তোমরা তোমাদের মধ্য থেকে এই দুষ্টকে সরিয়ে দেবে| ইস্রায়েলের সমস্ত লোকরা এই ঘটনা সম্বন্ধে জানবে এবং ভীত হবে| </span></div>
<div class='s'>অপরাধীদের হত্যা করা এবং গাছে ঝোলানো সম্পর্কে </div>
<div class='p'>
<span class='v DT21_22' data-id='DT21_22'><span class='v-num v-22'>22&nbsp;</span>“মৃত্যুদণ্ডের উপযুক্ত পাপ করেছে যে ব্যক্তি তাকে হত্যা করে তার শরীরটিকে কোন গাছের ওপরে ঝুলিয়ে দেওয়া হবে| </span>
<span class='v DT21_23' data-id='DT21_23'><span class='v-num v-23'>23&nbsp;</span>তোমরা সারা রাত ধরে সেই মৃতদেহকে গাছে ঝুলিয়ে রেখো না কিন্তু নিশ্চিতভাবে সেই একই দিনে সেই ব্যক্তিকে কবর দিও| কেন? কারণ গাছে ঝোলানো সেই লোকটি ঈশ্বরের দ্বারা অভিশপ্ত| প্রভু তোমাদের ঈশ্বর, তোমাদের যে দেশ দিচ্ছেন সেই দেশকে তোমরা কখনই অশুচি করবে না| </span></div></div>
<div class='footnotes'>

</div>
<div class='footer'><div class='nav'>
<a class='prev' href='DT20.html'></a>
<a class='home' href='index.html'></a>
<a class='next' href='DT22.html'></a>
</div></div>
</body></html>
