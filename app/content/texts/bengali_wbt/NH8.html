<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>পবিত্র বাইবেল নহিমিয় 8</title>
<link href='mukti.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location mukti' href='NH.html'> নহিমিয় 8 </a>
<a class='prev' href='NH7.html'>  </a>
<a class='next' href='NH9.html'>  </a>
</div></div>
<div class='chapter section NH8 ben2006 ben NH mukti' dir='ltr' data-id='NH8' data-nextid='NH9' data-previd='NH7' lang='bn'> 

<div class='c'>8</div>
<div class='s'>বিধি পাঠ করলেন ইষ্রা </div>
<div class='p'>
<span class='v NH8_1' data-id='NH8_1'><span class='verse1 v-num v-1'>1&nbsp;</span>শেষ পর্যন্ত বছরের সপ্তম মাসে ইস্রায়েলের সমস্ত বাসিন্দা এক জায়গায় জড়ো হল| এরা সকলে একই উদ্দেশ্য নিয়ে একত্রে এসেছিল যেন জলদ্বারের সামনে খোলা চত্বরে তারা ছিল একটি মানুষ| এরা সকলে মিলে শিক্ষক ইষ্রাকে <span class='bk'>মোশির বিধিপুস্তকটি </span> আনতে অনুরোধ করল| উল্লেখ্য প্রভু ইস্রায়েলের বাসিন্দাদের জন্য যে বিধিনির্দেশগুলি দেন তা এই গ্রন্থে লিপিবদ্ধ ছিল| </span>
<span class='v NH8_2' data-id='NH8_2'><span class='v-num v-2'>2&nbsp;</span>সকলের অনুরোধে ইষ্রা জনসমক্ষে বিধিপুস্তকটি বের করলেন| এটি ছিল সপ্তম মাসের প্রথম দিন; ঐ জনসমাগমে ছিল পুরুষ, মহিলা এবং ঈশ্বরের বিধি শোনা ও বোঝার মত বয়স হয়েছে এমন ব্যক্তিরা| </span>
<span class='v NH8_3' data-id='NH8_3'><span class='v-num v-3'>3&nbsp;</span>ইষ্রা তখন জলদ্বারের সামনের খোলা চত্বরের দিকে মুখ করে জোর গলায় ভোর থেকে শুরু করে দুপুর পর্যন্ত <span class='bk'>বিধিপুস্তকটি</span> পাঠ করে শোনালেন| উপস্থিত সকলেই পূর্ণ মনোযোগ সহকারে তা শুনল| </span></div>
<div class='p'>
<span class='v NH8_4' data-id='NH8_4'><span class='v-num v-4'>4&nbsp;</span>ইষ্রা একটি উঁচু কাঠের মঞ্চের ওপর দাঁড়িয়ে এগুলি পাঠ করছিলেন| পাটাতনটি এই উপলক্ষেই বিশেষভাবে বানানো হয়েছিল| ইষ্রার ডানদিকে দাঁড়িয়ে ছিলেন মত্তিথিয়, শেমা, অনায়, ঊরিয়, হিল্কিয় ও মাসেয় এবং তাঁর বাঁদিকে ছিলেন পদায়, মীশায়েল, মল্কিয়, হশুম, হশবদ্দানা, সখরিয় ও মশুল্লম| </span></div>
<div class='p'>
<span class='v NH8_5' data-id='NH8_5'><span class='v-num v-5'>5&nbsp;</span>যেহেতু ইষ্রা উঁচু পাটাতনের ওপর দাঁড়িয়ে ছিলেন সকলেই তাঁকে দেখতে পাচ্ছিল| তিনি <span class='bk'>বিধিপুস্তকটি </span> খোলার সঙ্গে সঙ্গে সমবেত সকলে উঠে দাঁড়াল| </span>
<span class='v NH8_6' data-id='NH8_6'><span class='v-num v-6'>6&nbsp;</span>প্রথমে ইষ্রা প্রভু, মহান ঈশ্বরের প্রশংসা করলেন| তখন উপস্থিত সবাই হাত তুলে বলল, “আমেন, আমেন|” তারপর মাথা নীচু করে হাঁটু মুড়ে বসে প্রভুর প্রশংসা করল| </span></div>
<div class='p'>
<span class='v NH8_7 NH8_8' data-id='NH8_7'><span class='v-num v-7-8'>7-8&nbsp;</span>ঐসব লেবীয়রা ছিলেন যেশূয়, বানি, শেরেবিয়, যামীন, অক্কুব, শব্বথয়, হোদিয়, মাসেয়, কলীট, অসরীয়, যোষাবদ, হানন এবং পলায়| তাঁরা <span class='bk'>বিধিপুস্তকটি </span> থেকে পাঠ করলেন এবং সহজ ভাষায় সেটি লোকদের বুঝিয়ে দিলেন যাতে যা পড়া হল তারা তার অর্থ বুঝতে পারে| </span></div>
<div class='p'>
<span class='v NH8_9' data-id='NH8_9'><span class='v-num v-9'>9&nbsp;</span>এরপর শাসক নহিমিয়, যাজক ও শিক্ষক ইষ্রা এবং যে সব লেবীয়রা শিক্ষাদান করছিলেন তাঁরা সকলে বক্তব্য রাখলেন| তাঁরা বললেন, “আজকের দিনটি তোমাদের প্রভু ঈশ্বরের পক্ষে একটি বিশেষ দিন|<span class='note' id='footnote-118'><a href='#note-118' class='key'>*</a></span> আজ যেন কেউ মন খারাপ না করে বা চোখের জল না ফেলে|” তাঁদের একথা বলার কারণ হল যে: যখন তাঁরা ঈশ্বরের বিধিপুস্তকটি পড়ে শোনাচ্ছিলেন তখন অনেকেই কাঁদছিল| </span></div>
<div class='p'>
<span class='v NH8_10' data-id='NH8_10'><span class='v-num v-10'>10&nbsp;</span>নহিমিয় বললেন, “যাও তোমরা সকলে মশলাদার ভারী খাদ্য ও সুমিষ্ট পানীয়গুলি উপভোগ করো| আজকের দিনটি প্রভুর কাছে একটি বিশেষ দিন বলে যারা রান্না করেনি তাদেরও খাবার দিও| মন খারাপ করো না কারণ প্রভুর আনন্দ তোমাদের মনকে শক্তিশালী করবে|” </span></div>
<div class='p'>
<span class='v NH8_11' data-id='NH8_11'><span class='v-num v-11'>11&nbsp;</span>লেবীয়বর্গরা লোকদের শান্ত হতে সাহায্য করল| তারা বলল, “চুপ কর এবং শান্ত হও| আজ একটি বিশেষ দিন| মন খারাপ করো না|” </span></div>
<div class='p'>
<span class='v NH8_12' data-id='NH8_12'><span class='v-num v-12'>12&nbsp;</span>তখন উপস্থিত সবাই মিলে বিশেষ ভোজসভায় যোগ দিয়ে খাবার ও পানীয় ভাগ করে খেল| প্রত্যেকেই খুব খুশী ছিল এবং সকলে মিলে এই বিশেষ দিনটি উদযাপন করল| শেষ পর্যন্ত শিক্ষকরা তাদের সকলকে প্রভুর যে সমস্ত বিধিগুলি বোঝানোর চেষ্টা করছিল তা বুঝতে পারল| </span></div>
<div class='p'>
<span class='v NH8_13' data-id='NH8_13'><span class='v-num v-13'>13&nbsp;</span>তারপর ঐ একই মাসের দ্বিতীয় দিনে প্রত্যেকটি পরিবার প্রধান ইষ্রা, যাজকবর্গ ও লেবীয়দের সঙ্গে দেখা করতে গেল| সকলেই বিধিগুলি সম্পর্কে পড়াশোনা করার জন্য ইষ্রাকে ঘিরে ধরল| </span></div>
<div class='p'>
<span class='v NH8_14 NH8_15' data-id='NH8_14'><span class='v-num v-14-15'>14-15&nbsp;</span>বিধিগুলি পড়াশোনা করার পর তারা, মোশির মাধ্যমে প্রভু ইস্রায়েলের লোকদের, বছরের সপ্তম মাসে কুটির থেকে যে একটি উৎসব পালন করবার আজ্ঞা দিয়েছিলেন, তা জানতে পারল| জেরুশালেমে ফেরবার পথে, তারা বিভিন্ন শহরের মধ্যে দিয়ে যেতে যেতে, লোকদের বলবে: “পর্বত থেকে জলপাই, গুলমেঁদি ও খর্জুর এবং ছায়া শাখাগুলি কাট| বিধিটিতে যেমন বলা আছে ঐ শাখাগুলি ব্যবহার করে পর্ব পালন করবার জন্য অস্থায়ী কুটির তৈরী কর| বিধিতে যেমন বলা আছে তেমনভাবে কর|” </span></div>
<div class='p'>
<span class='v NH8_16' data-id='NH8_16'><span class='v-num v-16'>16&nbsp;</span>একথা শোনার পর লোকরা গিয়ে এই সব গাছের শাখা সংগ্রহ করে নিজেরা নিজেদের জন্য অস্থায়ী কুটির বানালো| তারা তাদের বাড়ির ছাদে, উঠোনে, মন্দির প্রাঙ্গনে, জলদ্বারের কাছে ও ইফ্রয়িম-দ্বারের কাছে উন্মুক্ত স্থানে কুটিরগুলি বানালো| </span>
<span class='v NH8_17' data-id='NH8_17'><span class='v-num v-17'>17&nbsp;</span>বন্দীদশা থেকে ইস্রায়েলে ফিরে আসা সমস্ত ব্যক্তিরাই এই কুটিরগুলি বানিয়ে তাতে বাস করল| নূনের পুত্র যিহোশূয়ের সময় থেকে সেই দিন পর্যন্ত ইস্রায়েলীয়রা এরকম ভাবে ও এত আনন্দ করে কুটির পর্ব পালন করে নি! </span></div>
<div class='p'>
<span class='v NH8_18' data-id='NH8_18'><span class='v-num v-18'>18&nbsp;</span>পর্বের প্রত্যেকদিন, প্রথম দিন থেকে শেষ দিন পর্য্যন্ত রোজ ইষ্রা এদের কাছে <span class='bk'>বিধিপুস্তক</span> পাঠ করে শোনালেন| বিধি অনুসারে ইস্রায়েলের বাসিন্দারা সাতদিন ধরে পর্ব পালন করার পর, অষ্টম দিনের দিন একটি বিশেষ সভার জন্য মিলিত হল| </span></div></div>
<div class='footnotes'>

<span class='footnote' id='note-118'><span class='key'>* </span><a href='#footnote-118' class='backref'>8:9</a> <span class='text'> <span class="fk">বিশেষ দিন </span><span class="ft">প্রতি মাসের প্রথম এবং দ্বিতীয় দিন ছিল উপাসনার বিশেষ দিন| লোকরা একত্রে মিলিত হয়ে একটি মঙ্গল নৈবেদ্য ভাগ করে খেত|</span></span></span>
</div>
<div class='footer'><div class='nav'>
<a class='prev' href='NH7.html'></a>
<a class='home' href='index.html'></a>
<a class='next' href='NH9.html'></a>
</div></div>
</body></html>
