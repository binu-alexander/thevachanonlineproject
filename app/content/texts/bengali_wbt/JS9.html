<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>পবিত্র বাইবেল যিহোশূয়ের পুস্তক 9</title>
<link href='mukti.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location mukti' href='JS.html'> যিহোশূয়ের পুস্তক 9 </a>
<a class='prev' href='JS8.html'>  </a>
<a class='next' href='JS10.html'>  </a>
</div></div>
<div class='chapter section JS9 ben2006 ben JS mukti' dir='ltr' data-id='JS9' data-nextid='JS10' data-previd='JS8' lang='bn'> 

<div class='c'>9</div>
<div class='s'>গিবিয়োনের লোকরা যিহোশূয়র সঙ্গে চালাকি করল </div>
<div class='p'>
<span class='v JS9_1' data-id='JS9_1'><span class='verse1 v-num v-1'>1&nbsp;</span>যর্দন নদীর পশ্চিম তীরের যত রাজ্য ছিল তাদের রাজারা সমস্ত ঘটনা শুনেছিল| এই সব রাজাই হিত্তীয়, ইমোরীয়, কনানীয়, পরিষীয়, হিব্বীয় এবং যিবূষীয় দেশের লোকদের রাজা| তারা পাহাড়ী জায়গায় এবং সমতল ভূমিতে থাকত| তারা ভূমধ্যসাগরের ধার ঘেঁষে লিবানোন পর্যন্ত ছড়িয়ে থাকা অঞ্চলেও বাস করত| </span>
<span class='v JS9_2' data-id='JS9_2'><span class='v-num v-2'>2&nbsp;</span>সমস্ত রাজা এক হল| তারা যিহোশূয় এবং ইস্রায়েলীয়দের বিরুদ্ধে লড়াই করার পরিকল্পনা করল| </span></div>
<div class='p'>
<span class='v JS9_3' data-id='JS9_3'><span class='v-num v-3'>3&nbsp;</span>যিহোশূয় কিভাবে যিরীহো এবং অয় জয় করেছিলেন, সে সব গিবিয়োন শহরের লোকরা শুনেছিল| </span>
<span class='v JS9_4' data-id='JS9_4'><span class='v-num v-4'>4&nbsp;</span>তাই তারা ইস্রায়েলীয়দের কি ভাবে বোকা বানানো যায় সে বিষয়ে চিন্তাভাবনা করল| তাদের ছকটা ছিল এরকম; ফাটা, ভাঙ্গা যত চামড়ার বোতল ছিল তারা জড়ো করবে| এই সব দ্রাক্ষারসের চামড়ার খোল পশুদের পিঠে চাপিয়ে দেবে| তারা পুরানো থলেগুলোও পশুদের পিঠে চাপাবে যাতে মনে হয় যে তারা অনেক দূর থেকে ভ্রমণ করে এসেছে| </span>
<span class='v JS9_5' data-id='JS9_5'><span class='v-num v-5'>5&nbsp;</span>লোকরা পায়ে পুরানো জুতো পরল| তাদের পুরানো কাপড়চোপড় পরল| তারা কয়েকটি শুকনো এবং ছাতাপড়া রুটি জোগাড় করল| তাই লোকগুলিকে দেখে মনে হচ্ছিল যেন তারা অনেক দূর থেকে এসেছে| </span>
<span class='v JS9_6' data-id='JS9_6'><span class='v-num v-6'>6&nbsp;</span>তারপর এই লোকরা ইস্রায়েলবাসীদের তাঁবুর দিকে এগিয়ে গেল| এই শিবিরটি ছিল গিল্গলের কাছে| </span></div>
<div class='p'>
<span class='v JS9_6' data-id='JS9_6'>লোকগুলি যিহোশূয়ের কাছে গেল এবং তাঁকে বলল, “আমরা অনেক দূরের একটি দেশ থেকে এসেছি| আমরা আপনাদের সঙ্গে একটি শান্তি চুক্তি স্থাপন করতে চাই|” </span></div>
<div class='p'>
<span class='v JS9_7' data-id='JS9_7'><span class='v-num v-7'>7&nbsp;</span>ইস্রায়েলের লোকরা এই হিব্বীয়দের বলল, “হতেও তো পারে যে, আপনারা আমাদের বোকা বানাতে চাইছেন| আপনারা হয়তো আমাদের দেশের কাছেই থাকেন| কিন্তু আমরা আপনাদের সঙ্গে কোন শান্তির চুক্তি করতে পারি না, যতক্ষণ না জানতে পারছি, আপনারা কোথা থেকে আসছেন|” </span></div>
<div class='p'>
<span class='v JS9_8' data-id='JS9_8'><span class='v-num v-8'>8&nbsp;</span>হিব্বীয়রা যিহোশূয়কে বলল, “আমরা আপনার ভৃত্য|” </span></div>
<div class='p'>
<span class='v JS9_8' data-id='JS9_8'>কিন্তু যিহোশূয় জিজ্ঞাসা করলেন, “তোমরা কে? তোমরা কোথা থেকে আসছ?” </span></div>
<div class='p'>
<span class='v JS9_9' data-id='JS9_9'><span class='v-num v-9'>9&nbsp;</span>তারা বলল, “আমরা আপনার ভৃত্য| আমরা অনেক দূরের একটি দেশ থেকে আসছি| আমরা এখানে এসেছি কারণ আমরা প্রভু, আপনাদের ঈশ্বরের, মহাশক্তি সম্বন্ধে শুনেছি| আমরা তাঁর সমস্ত কার্যকলাপ জানতে পেরেছি| মিশরে তিনি কি কি করেছিলেন আমরা শুনেছি| </span>
<span class='v JS9_10' data-id='JS9_10'><span class='v-num v-10'>10&nbsp;</span>আমরা আরো শুনেছি তিনি যর্দন নদীর পূর্বতীরে ইমোরীয় জাতির দুজন রাজাকে পরাজিত করেছিলেন| একজন হিষ্বোনের রাজা সীহোন, অন্যজন বাশনের রাজা ওগ| হিষ্বোন এবং বাশন অষ্টারোৎ দেশে অবস্থিত| </span>
<span class='v JS9_11' data-id='JS9_11'><span class='v-num v-11'>11&nbsp;</span>তাই আমাদের প্রবীণরা ও অন্য সকলে বলেছিলেন, ‘ভ্রমণের জন্য যথেষ্ট খাদ্য নিয়ে যেও| ইস্রায়েলের লোকদের সঙ্গে দেখা করো|’ তাদের বোলো, ‘আমরা তোমাদের ভৃত্য| আমাদের সঙ্গে শান্তি চুক্তি করো|’ </span></div>
<div class='p'>
<span class='v JS9_12' data-id='JS9_12'><span class='v-num v-12'>12&nbsp;</span>“এই দেখুন, আমাদের রুটি কি রকম শুকনো হয়ে গেছে| যখন আমরা বেরিয়েছিলাম সে সব ছিল গরম আর টাটকা| কিন্তু এখন সব শুকিয়ে বাসি হয়ে গেছে| </span>
<span class='v JS9_13' data-id='JS9_13'><span class='v-num v-13'>13&nbsp;</span>এই দেখুন, আমাদের চামড়ার দ্রাক্ষারসের পাত্রগুলো| যখন বেরিয়েছিলাম তখন এগুলো ছিল নতুন দ্রাক্ষারসে ভর্ত্তি| কিন্তু আজ দেখুন সব ফেটে গেছে, বাসি হয়ে গেছে| আমাদের পোশাক-আশাক, চটি-জুতো সব কেমন হয়ে গেছে দেখছেন তো| দেখুন, এই লম্বা সফরে আমাদের পরনের কাপড়-চোপড়ের দশা, প্রায় জরাজীর্ণ|” </span></div>
<div class='p'>
<span class='v JS9_14' data-id='JS9_14'><span class='v-num v-14'>14&nbsp;</span>লোকগুলো সত্যি কথা বলছে কিনা ইস্রায়েলের লোকরা যাচাই করতে চাইল| তাই তারা রুটিটি চেখে দেখল, কিন্তু তাদের প্রভুকে জিজ্ঞাসা করল না যে ওরকম ক্ষেত্রে তাদের কি করা উচিৎ‌| </span>
<span class='v JS9_15' data-id='JS9_15'><span class='v-num v-15'>15&nbsp;</span>যিহোশূয় তাদের সঙ্গে শান্তি চুক্তি করতে রাজী হলেন| তিনি তাদের থাকতে দিতে রাজী হলেন| ইস্রায়েলের দলপতিরা যিহোশূয়ের প্রতিশ্রুতি রাখবার শপথ নিল| </span></div>
<div class='p'>
<span class='v JS9_16' data-id='JS9_16'><span class='v-num v-16'>16&nbsp;</span>তিন দিন পর ইস্রায়েলের লোকরা জানতে পারল যে ওরা তাদের শিবিরের খুব কাছাকাছিই বাস করত| </span>
<span class='v JS9_17' data-id='JS9_17'><span class='v-num v-17'>17&nbsp;</span>তাই ইস্রায়েলীয়রা ওদের বসবাসের জায়গা দেখতে গেল| তৃতীয় দিনে তারা গিবিয়োন, কফীরা, বেরোত্‌ আর কিরিয়ৎ-যিয়ারীম এই সব শহরে এল| </span>
<span class='v JS9_18' data-id='JS9_18'><span class='v-num v-18'>18&nbsp;</span>কিন্তু ইস্রায়েলীয় সৈন্যবাহিনী ঐসব শহরে গিয়ে যুদ্ধ করতে চাইল না| তারা ওদের সঙ্গে শান্তি চুক্তি করেছিল| ইস্রায়েলের দলপতিরা প্রভু, ইস্রায়েলের ঈশ্বরের সামনে গিবিয়োনদের কাছে প্রতিশ্রুতি করেছিল| </span></div>
<div class='p'>
<span class='v JS9_18' data-id='JS9_18'>লোকরা অবশ্য দলপতিদের চুক্তির বিরুদ্ধে নালিশ করেছিল| </span>
<span class='v JS9_19' data-id='JS9_19'><span class='v-num v-19'>19&nbsp;</span>কিন্তু দলপতিরা বলল, “আমরা গিবিয়োনদের প্রতিশ্রুতি দিয়েছি| ইস্রায়েলের প্রভু ও ঈশ্বরের সামনে আমরা কথা দিয়েছি| আমরা এখন তাদের সঙ্গে যুদ্ধ করব না| </span>
<span class='v JS9_20' data-id='JS9_20'><span class='v-num v-20'>20&nbsp;</span>আমাদের এই ভাবে চলতে হবে| তাদের জীবিত থাকতে দিতেই হবে| আমরা তাদের আঘাত করতে পারি না; দিলে, ঈশ্বর প্রতিশ্রুতি ভাঙ্গার জন্য আমাদের ওপর ক্রুদ্ধ হবেন| </span>
<span class='v JS9_21' data-id='JS9_21'><span class='v-num v-21'>21&nbsp;</span>তারা বেঁচে থাকুক| কিন্তু তারা আমাদের ভৃত্য হয়ে বেঁচে থাকবে| তারা আমাদের কাঠ কেটে দেবে, আমাদের সকলের জন্য জল বয়ে দেবে|” তাই দলপতিরা ওদের সঙ্গে শান্তি চুক্তি ভাঙ্গল না| </span></div>
<div class='p'>
<span class='v JS9_22' data-id='JS9_22'><span class='v-num v-22'>22&nbsp;</span>যিহোশূয় গিবিয়োনদের ডাকলেন| তিনি বললেন, “কেন তোমরা আমাদের কাছে মিথ্যা কথা বললে? আমাদের শিবিরের কাছেই তো তোমাদের দেশ| কিন্তু তোমরা বলেছিলে যে তোমরা দূর দেশ থেকে এসেছ| </span>
<span class='v JS9_23' data-id='JS9_23'><span class='v-num v-23'>23&nbsp;</span>এখন তোমাদের অনেক দুর্গতি আছে| তোমরা সবাই আমাদের ক্রীতদাস হবে| তোমাদের লোকরা আমাদের কাঠ কেটে দেবে| ঈশ্বরের গৃহের<span class='note' id='footnote-51'><a href='#note-51' class='key'>*</a></span> জন্য জল বয়ে আনবে|” </span></div>
<div class='p'>
<span class='v JS9_24' data-id='JS9_24'><span class='v-num v-24'>24&nbsp;</span>গিবিয়োনের লোকরা বলল, “আমরা মিথ্যা কথা বলেছিলাম কারণ আমাদের ভয় ছিল আপনারা আমাদের মেরে ফেলবেন| আমরা শুনেছি ঈশ্বর তাঁর দাস মোশিকে আদেশ দিয়েছিলেন এই দেশ আপনাদের হাতে তুলে দিতে| ঈশ্বর আপনাকে এদেশের সমস্ত লোককে হত্যা করতে বলেছিলেন| তাই আমরা মিথ্যা কথা বলেছিলাম| </span>
<span class='v JS9_25' data-id='JS9_25'><span class='v-num v-25'>25&nbsp;</span>এখন আমরা আপনার দাস| যা ভালো বুঝবেন তাই করবেন|” </span></div>
<div class='p'>
<span class='v JS9_26' data-id='JS9_26'><span class='v-num v-26'>26&nbsp;</span>তাই গিবিয়োনের লোকরা ক্রীতদাস হয়ে গেল| যিহোশূয় তাদের বাঁচতে দিলেন| ইস্রায়েলীয়দের তিনি মেরে ফেলতে দিলেন না| </span>
<span class='v JS9_27' data-id='JS9_27'><span class='v-num v-27'>27&nbsp;</span>যিহোশূয় গিবিয়োনদের ইস্রায়েলীয়দের ক্রীতদাস করে দিয়েছিলেন| তারা কাঠ কেটে আনত, ইস্রায়েলীয়দের জন্য জল বয়ে আনত| তারাও প্রভুর বেদীর জন্য কাঠ কেটে আনত এবং জল বয়ে আনত| প্রভু যেখানেই বেদী স্থাপনের জায়গা পছন্দ করতেন সেখানেই তাদের জল বয়ে আনতে হত| ঐসব লোক আজও ক্রীতদাস হয়ে রয়েছে| </span></div></div>
<div class='footnotes'>

<span class='footnote' id='note-51'><span class='key'>* </span><a href='#footnote-51' class='backref'>9:23</a> <span class='text'> <span class="fk">ঈশ্বরের গৃহ </span><span class="ft">এর অর্থ সম্ভবতঃ “ঈশ্বরের পরিবার” (ইস্রায়েল) অথবা হয়তো পবিত্র তাঁবু অথবা মন্দির|</span></span></span>
</div>
<div class='footer'><div class='nav'>
<a class='prev' href='JS8.html'></a>
<a class='home' href='index.html'></a>
<a class='next' href='JS10.html'></a>
</div></div>
</body></html>
