<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>পবিত্র বাইবেল 1 শমূয়েল 6</title>
<link href='mukti.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location mukti' href='S1.html'> 1 শমূয়েল 6 </a>
<a class='prev' href='S15.html'>  </a>
<a class='next' href='S17.html'>  </a>
</div></div>
<div class='chapter section S16 ben2006 ben S1 mukti' dir='ltr' data-id='S16' data-nextid='S17' data-previd='S15' lang='bn'> 

<div class='c'>6</div>
<div class='s'>ঈশ্বরের পবিত্র সিন্দুক ঘরে ফিরিয়ে দেওয়া হল </div>
<div class='p'>
<span class='v S16_1' data-id='S16_1'><span class='verse1 v-num v-1'>1&nbsp;</span>সাত মাস পলেষ্টীয়রা তাদের দেশে পবিত্র সিন্দুকটিকে রেখে দিয়েছিল| </span>
<span class='v S16_2' data-id='S16_2'><span class='v-num v-2'>2&nbsp;</span>তারা যাজক আর যাদুকরদের ডাকল| তাদের জিজ্ঞাসা করল, “প্রভুর এই সিন্দুক নিয়ে আমাদের কি করা উচিৎ‌? কি করে আমরা সেটা যথাস্থানে ফিরিয়ে দিতে পারি?” </span></div>
<div class='p'>
<span class='v S16_3' data-id='S16_3'><span class='v-num v-3'>3&nbsp;</span>যাজক আর যাদুকররা বলল, “যদি তোমরা ইস্রায়েলের ঈশ্বরের পবিত্র সিন্দুক ফিরিয়ে দাও তাহলে কখনও তা খালি পাঠাবে না| অবশ্যই তোমরা নৈবেদ্য সাজিয়ে দেবে| তাহলেই ইস্রায়েলের ঈশ্বর তোমাদের পাপ মুক্ত করবেন| তোমরা সুস্থ হবে| যা বললাম তাই করো, তাহলে ঈশ্বর তোমাদের আর শাস্তি দেবেন না|” </span></div>
<div class='p'>
<span class='v S16_4' data-id='S16_4'><span class='v-num v-4'>4&nbsp;</span>পলেষ্টীয়রা জিজ্ঞেস করল, “ইস্রায়েলের ঈশ্বরের মার্জনা পেতে হলে কি ধরণের উপহার দিতে হবে?” </span></div>
<div class='p'>
<span class='v S16_4' data-id='S16_4'>যাজক আর যাদুকররা বলল, “পাঁচজন পলেষ্টীয় শাসক রয়েছে| এরা প্রত্যেকে এক একটি শহরের নেতা| তোমাদের সমস্ত লোকের ও নেতাদের সমস্যা একই রকম| তাই এক কাজ করো, পাঁচটা সোনার ইঁদুর আর পাঁচটা টিউমার তৈরী করো| </span>
<span class='v S16_5' data-id='S16_5'><span class='v-num v-5'>5&nbsp;</span>টিউমারগুলির এবং ইঁদুরের সোনার মূর্ত্তি তৈরী কর যা তোমাদের দেশকে ধ্বংস করছে এবং তাদের ইস্রায়েলের ঈশ্বরের কাছে নিবেদন করো| তাহলে হয়তো তিনি তোমাদের আর তোমাদের দেবতাদের আর সেই সঙ্গে তোমাদের দেশের ওপর সমস্ত শাস্তি রদ করতে পারেন| </span>
<span class='v S16_6' data-id='S16_6'><span class='v-num v-6'>6&nbsp;</span>ফরৌণ আর মিশরীয়দের মতো কখনও হৃদয় অনমনীয় করো না| ঈশ্বর মিশরীয়দের শাস্তি দিয়েছিলেন, আর সেই জন্যই মিশরীয়রা ইস্রায়েলীয়দের মিশর ছেড়ে চলে যেতে দিয়েছিল| </span></div>
<div class='p'>
<span class='v S16_7' data-id='S16_7'><span class='v-num v-7'>7&nbsp;</span>“তোমরা অবশ্যই একটা নতুন টানাগাড়ি তৈরী করো আর সদ্য বিয়োনো দুটো গাভী জোগাড় করো| গাভী দুটো যেন মাঠে কখনও কাজ না করে থাকে| ওদের গাড়ীর সঙ্গে জুড়ে দাও| তারপর বাছুরগুলোকে গোয়ালে পুরে দাও| কিছুতেই যেন তারা মায়েদের পিছু না নেয়| </span>
<span class='v S16_8' data-id='S16_8'><span class='v-num v-8'>8&nbsp;</span>গাড়ীর মধ্যে এবার প্রভুর পবিত্র সিন্দুকটি রাখো| আর সিন্দুকের পাশে থলিতে সোনার ছাঁচগুলো রাখবে| সোনার ছাঁচগুলো ঈশ্বরের প্রতি তোমাদের উপহার, যাতে তিনি তোমাদের ক্ষমা করেন| তারপর গাড়ীটা ছেড়ে দাও| </span>
<span class='v S16_9' data-id='S16_9'><span class='v-num v-9'>9&nbsp;</span>গাড়ীটার দিকে লক্ষ্য রাখবে| যদি সেটা ইস্রায়েলের বৈৎ‌-শেমশের দিকে যায় তাহলেই বুঝবে প্রভু আমাদের এই ভয়ানক রোগ দিয়েছেন| আর যদি সোজাসুজি বৈৎ‌-শেমশের দিকে না যায় তবে জানবে যে ইস্রায়েলের ঈশ্বর আমাদের শাস্তি দেন নি| তাহলে আমরা জানব আমাদের এমন রোগ এমনিই হয়েছে|” </span></div>
<div class='p'>
<span class='v S16_10' data-id='S16_10'><span class='v-num v-10'>10&nbsp;</span>পলেষ্টীয়রা যাজক ও যাদুকরদের কথামত কাজ করল| সদ্য বিয়োনো গাভী তারা পেয়ে গেল| গাভী দুটো গাড়ীর সঙ্গে জুড়ে দিল আর বাছুরদের গোয়ালে ঢুকিয়ে দিল| </span>
<span class='v S16_11' data-id='S16_11'><span class='v-num v-11'>11&nbsp;</span>তারপর পলেষ্টীয়রা ভেতরে রেখে দিল প্রভুর পবিত্র সিন্দুক| সোনার টিউমার আর ইঁদুরের ছাঁচগুলোর থলিটাও রেখে দিল| </span>
<span class='v S16_12' data-id='S16_12'><span class='v-num v-12'>12&nbsp;</span>গাভীদুটো সোজা বৈৎ‌-শেমশের দিকে গেল, সমস্ত রাস্তা তারা হাম্বা হাম্বা শব্দ করে চলল| ডাইনে কি বাঁয়ে একবারও ঘুরল না| পলেষ্টীয় শাসকরা বৈৎ‌-শেমশের সীমানা পর্যন্ত গাভী দুটোর পেছনে পেছনে গেল| </span></div>
<div class='p'>
<span class='v S16_13' data-id='S16_13'><span class='v-num v-13'>13&nbsp;</span>বৈৎ‌-শেমশের লোকরা উপত্যকার ক্ষেত্র থেকে গম তুলছিল| তারা পবিত্র সিন্দুকটা দেখে খুব খুশী হয়ে সিন্দুকটা পাবার জন্য ছুটে গেল| </span>
<span class='v S16_14 S16_15' data-id='S16_14'><span class='v-num v-14-15'>14-15&nbsp;</span>মাঠটা ছিল বৈৎ‌-শেমশের বাসিন্দা যিহোশূয়ের| সেই মাঠের ওপর একটা বড় পাথরের কাছে এসে গাড়ীটা থামল| বৈৎ‌-শেমশের লোকরা গরুর গাড়ী থেকে গাড়ীটা আলাদা করে গাভী দুটোকে মেরে ফেলল এবং সেগুলো তারা প্রভুর কাছে নিবেদন করল| </span></div>
<div class='p'>
<span class='v S16_14 S16_15' data-id='S16_14'>লেবীয়রা প্রভুর পবিত্র সিন্দুক আর সোনার ছাঁচের থলেটা নামিয়ে আনল| তারা প্রভুর সিন্দুক আর থলেটা পাথরের ওপর রাখল| সেদিন বৈৎ‌-শেমশের লোকরা প্রভুকে হোমবলি নিবেদন করল| </span></div>
<div class='p'>
<span class='v S16_16' data-id='S16_16'><span class='v-num v-16'>16&nbsp;</span>পাঁচজন পলেষ্টীয় শাসক বৈৎ‌-শেমশে এই সমস্ত ক্রিয়াকাণ্ড দেখে সেদিনই ইক্রোণে ফিরে গেল| </span></div>
<div class='p'>
<span class='v S16_17' data-id='S16_17'><span class='v-num v-17'>17&nbsp;</span>এভাবেই পলেষ্টীয়রা প্রভুর কাছে যে পাপ করেছিল তা স্খালনের জন্য টিউমারের সোনার ছাঁচগুলো উপহার হিসেবে পাঠিয়ে দিয়েছিল| তারা প্রত্যেক পলেষ্টীয় শহরে একটি করে টিউমারের সোনার ছাঁচ পাঠিয়ে দিয়েছিল| পলেষ্টীয়দের এই শহরগুলি হচ্ছে: অস্দোদ, ঘসা, অস্কিলোন, গাৎ‌ এবং ইক্রোণ| </span>
<span class='v S16_18' data-id='S16_18'><span class='v-num v-18'>18&nbsp;</span>পলেষ্টীয়রা সোনার ইঁদুরের ছাঁচ পাঠিয়েছিল| পলেষ্টীয় শাসকদের যতগুলো শহর ছিল, সোনার তৈরী ইঁদুরও ছিল ততগুলো| শহরগুলো ছিল পাঁচিলে ঘেরা| আবার প্রত্যেক শহর ছিল গ্রাম দিয়ে ঘেরা| </span></div>
<div class='p'>
<span class='v S16_18' data-id='S16_18'>বৈৎ‌-শেমশের লোকরা প্রভুর পবিত্র সিন্দুক পাথর খণ্ডের ওপর রেখে দিল| বৈৎ‌-শেমশের যিহোশূয়ের মাঠে আজও সেই পাথর দেখা যাবে| </span>
<span class='v S16_19' data-id='S16_19'><span class='v-num v-19'>19&nbsp;</span>কিন্তু বৈৎ‌-শেমশের লোকরা যখন প্রভুর পবিত্র সিন্দুক দেখতে পেল তখন সেখানে কোন যাজক ছিল না| তাই ঈশ্বর বৈৎ‌-শেমশের 70 জন লোককে হত্যা করলেন| প্রভুর এই কঠোর শাস্তির জন্য বৈৎ‌-শেমশের লোকরা খুব কাঁদল| </span>
<span class='v S16_20' data-id='S16_20'><span class='v-num v-20'>20&nbsp;</span>লোকরা বলল, “এই পবিত্র সিন্দুকটির দেখাশোনা করবার যাজক কোথায়? এখান থেকে সরিয়ে নিয়ে আমরা এটাকে কোথায় পাঠাবো?” </span></div>
<div class='p'>
<span class='v S16_21' data-id='S16_21'><span class='v-num v-21'>21&nbsp;</span>কিরিয়ৎ-যিয়ারীমে একজন যাজক ছিল| বৈৎ‌-শেমশের লোকরা সেখানে দূত পাঠাল| দূতরা বলল, “পলেষ্টীয়রা প্রভুর পবিত্র সিন্দুক ফিরিয়ে দিয়েছে| এবার তোমরা নেমে এসো| সিন্দুকটি তোমাদের শহরে নিয়ে যাও|” </span></div></div>
<div class='footnotes'>

</div>
<div class='footer'><div class='nav'>
<a class='prev' href='S15.html'></a>
<a class='home' href='index.html'></a>
<a class='next' href='S17.html'></a>
</div></div>
</body></html>
