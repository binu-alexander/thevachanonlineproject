<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>পবিত্র বাইবেল 1 রাজাবলি 1</title>
<link href='mukti.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location mukti' href='K1.html'> 1 রাজাবলি 1 </a>
<a class='prev' href='S224.html'>  </a>
<a class='next' href='K12.html'>  </a>
</div></div>
<div class='chapter section K11 ben2006 ben K1 mukti' dir='ltr' data-id='K11' data-nextid='K12' data-previd='S224' lang='bn'><div class='mt' style="margin-top:30px">রাজাবলির প্রথম খণ্ড  
</div>
<div class='c'>1</div>
<div class='s'>আদোনিয় রাজা হবার ইচ্ছা প্রকাশ করলেন </div>
<div class='p'>
<span class='v K11_1' data-id='K11_1'><span class='verse1 v-num v-1'>1&nbsp;</span>রাজা দায়ুদ বৃদ্ধ হয়ে গিয়েছিলেন| তাঁর এতো বয়স হয়েছিল যে কোনো মতেই আর তাঁর শরীর উষ্ণ হয় না| এমন কি ভৃত্যরা তাঁর শরীর কম্বল দিয়ে ঢাকা সত্ত্বেও তাঁর শীত আর কাটে না| </span>
<span class='v K11_2' data-id='K11_2'><span class='v-num v-2'>2&nbsp;</span>তখন ভৃত্যরা রাজাকে বলল, “আমরা তবে আপনার যত্ন করার জন্য একটি যুবতী মেয়েকে খুঁজে আনি| সে আপনার পাশে শয়ন করবে এবং আপনাকে উষ্ণ রাখবে|” </span>
<span class='v K11_3' data-id='K11_3'><span class='v-num v-3'>3&nbsp;</span>তখন রাজকর্মচারীরা রাজাকে উষ্ণ রাখার জন্য ইস্রায়েলের সর্বত্র সুন্দরী যুবতী মেয়ে খুঁজে বেড়াতে লাগল| এমনি করে খুঁজতে খুঁজতে শূনেম শহরে সুন্দরী অবীশগের খোঁজ মিলল| তারা তখন ঐ মেয়েটিকে রাজার কাছে নিয়ে এলো| </span>
<span class='v K11_4' data-id='K11_4'><span class='v-num v-4'>4&nbsp;</span>অবীশগ সত্যি সত্যিই অপরূপ সুন্দরী ছিল| সে রাজার সব রকম যত্ন বা পরিচর্যা করলেও তার সঙ্গে রাজা দায়ুদের কোনো শারীরিক সম্পর্ক ছিল না| </span></div>
<div class='p'>
<span class='v K11_5 K11_6' data-id='K11_5'><span class='v-num v-5-6'>5-6&nbsp;</span>রাজা দায়ুদ ও রাণী হগীতের পুত্রের নাম আদোনিয়| এই আদোনীয খুবই সুপুরুষ ছিলেন| রাজা দায়ুদ কখনও তাঁকে শোধরাবার চেষ্টা করেন নি| তিনি তাঁকে কখনও জিজ্ঞেস করেন নি, “কেন তুমি এসব করছ?” যদিও অবশালোম নামে তাঁর এক ভাই ছিলেন, উচ্চাকাঙ্খী ও ক্ষমতাভিলাষী| আদোনিয় মনে মনে ঠিক করলেন যে এরপর তিনিই রাজা হবেন; আর একথা স্থির করে তিনি নিজের সুবিধের জন্য তাড়াতাড়ি একটা রথ, কিছু ঘোড়া ও তাঁর রথের সামনে দৌড়োনোর জন্য প্রায় 50 জন লোক জোগাড় করে ফেললেন| </span></div>
<div class='p'>
<span class='v K11_7' data-id='K11_7'><span class='v-num v-7'>7&nbsp;</span>রাজা হবার বিষয়টা নিয়ে তিনি সরূয়ার পুত্র যোয়াব ও যাজক অবিয়াথরের সঙ্গে পরামর্শও সেরে ফেললেন| তারা তাঁকে নতুন রাজা হতে সাহায্য করার সিদ্ধান্ত নিল| </span>
<span class='v K11_8' data-id='K11_8'><span class='v-num v-8'>8&nbsp;</span>কিন্তু রাজা দায়ুদের প্রতি অনুগত কিছু ব্যক্তির আদোনিয়র এই উচ্চাভিলাষ পছন্দ হয় নি| এরা হল যাজক সাদোক, যিহোয়াদার পুত্র বনায়, ভাববাদী নাথন, শিমিয়ি, রেয়ি ও রাজা দায়ুদের বিশেষ রক্ষীদল| এরা কেউই আদোনিয়র সঙ্গে যোগ দেয় নি| </span></div>
<div class='p'>
<span class='v K11_9' data-id='K11_9'><span class='v-num v-9'>9&nbsp;</span>এক দিন আদোনিয় ঐন্-রোগেলের কাছে সোহেলত্‌ পাথরে বেশ কিছু মেষ, ষাঁড় ও বাছুর মঙ্গল নৈবেদ্য হিসেবে বলি দিয়ে তাঁর ভাইদের (রাজা দায়ুদের অন্যান্য পুত্রদের) ও যিহূদার সমস্ত আধিকারিকদের নিমন্ত্রণ করলেন| </span>
<span class='v K11_10' data-id='K11_10'><span class='v-num v-10'>10&nbsp;</span>কিন্তু আদোনিয় তাঁর পিতার বিশেষ রক্ষীদের, তাঁর ভাই শলোমন, বনায় ও যাজক নাথনকে এদিন নিমন্ত্রণ করেন নি| </span></div>
<div class='s'>শলোমনের হয়ে নাথন ও বৎ‌শেবা কথা বলল </div>
<div class='p'>
<span class='v K11_11' data-id='K11_11'><span class='v-num v-11'>11&nbsp;</span>নাথন একথা জানতে পেরে শলোমনের মা বৎ‌শেবার কাছে গিয়ে জিজ্ঞেস করল, “হগীতের পুত্র আদোনিয় কি করছে আপনি কি কিছু জানেন? তিনি রাজা হবার প্রস্তুতি করছেন| এদিকে রাজা দায়ুদ এসবের বিন্দু-বিসর্গ জানেন না| </span>
<span class='v K11_12' data-id='K11_12'><span class='v-num v-12'>12&nbsp;</span>এক্ষেত্রে আপনার ও আপনার পুত্র শলোমনের প্রাণের আশঙ্কা থাকতে পারে বলেই আমার ধারণা| তবে চিন্তার কোন কারণ নেই, আমি আপনাকে আত্মরক্ষার একটা উপায় বলে দিচ্ছি| </span>
<span class='v K11_13' data-id='K11_13'><span class='v-num v-13'>13&nbsp;</span>রাজা দায়ুদের কাছে যান এবং তাঁকে বলুন, ‘হে রাজাধিরাজ, আপনি আমার কাছে প্রতিশ্রুতি দিয়েছিলেন যে আপনার পরে আমার পুত্র শলোমনই পরবর্তী রাজা হবে| তাহলে আদোনিয় কেন পরবর্তী রাজা হচ্ছে?’ </span>
<span class='v K11_14' data-id='K11_14'><span class='v-num v-14'>14&nbsp;</span>আপনি যখন রাজার সঙ্গে কথাবার্তা বলতে থাকবেন, আমি তখন সেখানে গিয়ে উপস্থিত হব এবং তখন আমি রাজাকে সমস্ত কিছু জানাব, তাতে আপনার কথার সত্যতাও প্রমাণ হবে|” </span></div>
<div class='p'>
<span class='v K11_15' data-id='K11_15'><span class='v-num v-15'>15&nbsp;</span>বৎ‌শেবা তখন রাজার সঙ্গে দেখা করতে তাঁর শয়ন কক্ষে যেখানে শূনেমীয়া অবীশগ বৃদ্ধ রাজার পরিচর্যা করছিল, সেখানে গিয়ে উপস্থিত হল| </span>
<span class='v K11_16' data-id='K11_16'><span class='v-num v-16'>16&nbsp;</span>বৎ‌শেবা রাজার সামনে আনত হবার পর রাজা জিজ্ঞেস করলেন, “আমি তোমার জন্য কি করতে পারি বল?” </span></div>
<div class='p'>
<span class='v K11_17' data-id='K11_17'><span class='v-num v-17'>17&nbsp;</span>বৎ‌শেবা বললেন, “মহাশয়, আপনি আপনার প্রভু, ঈশ্বরের নামে শপথ করে আমার কাছে প্রতিশ্রুতি দিয়েছিলেন যে, আপনার পর আমার পুত্র শলোমনই রাজা হবে| সে আপনার সিংহাসনে বসবে| </span>
<span class='v K11_18' data-id='K11_18'><span class='v-num v-18'>18&nbsp;</span>কিন্তু আপনি বোধ হয় জানেন না আদোনিয় ইতিমধ্যেই রাজা হবার তোড়জোড় শুরু করে দিয়েছে| </span>
<span class='v K11_19' data-id='K11_19'><span class='v-num v-19'>19&nbsp;</span>সে মঙ্গল নৈবেদ্য হিসেবে বহু গরু ও মেষ বলি দিয়ে বড়সড় একটা ভোজসভার আয়োজন করে সেখানে আপনার অন্যান্য সমস্ত পুত্রদের নিমন্ত্রণ করেছিল| সে যাজক অবিয়াথর, যোয়াব, আপনার সেনাবাহিনীর প্রধানকে এই ভোজসভায় নিমন্ত্রণ করলেও আপনার অনুগত পুত্র শলোমনকে নিমন্ত্রণ করে নি| </span>
<span class='v K11_20' data-id='K11_20'><span class='v-num v-20'>20&nbsp;</span>রাজা, এখন ইস্রায়েলের সমস্ত লোকরা আপনার গতিবিধি লক্ষ্য করছে| আপনার পর কে রাজা হবে, সে বিষয়ে তারা আপনার সিদ্ধান্ত জানতে চায়| </span>
<span class='v K11_21' data-id='K11_21'><span class='v-num v-21'>21&nbsp;</span>আপনার মৃত্যুর আগেই এবিষয়ে আপনাকে অতি অবশ্যই কিছু একটা করতে হবে| তা না হলে, আপনার পূর্বপুরুষদের সঙ্গে আপনাকে সমাধিস্থ করার সঙ্গে সঙ্গে এই সমস্ত লোকরা শলোমন ও আমাকে অপরাধী বলবে|” </span></div>
<div class='p'>
<span class='v K11_22' data-id='K11_22'><span class='v-num v-22'>22&nbsp;</span>বৎ‌শেবা যখন রাজার সঙ্গে এ নিয়ে কথাবার্তা বলছেন, তখন ভাববাদী নাথন রাজার সঙ্গে দেখা করতে এলো| </span>
<span class='v K11_23' data-id='K11_23'><span class='v-num v-23'>23&nbsp;</span>রাজার ভৃত্যরা তাঁকে বলল, “ভাববাদী নাথন আপনার কাছে এসেছেন|” নাথন রাজার সামনে আনত হয়ে রাজাকে সম্মান দেখিয়ে বলল, </span>
<span class='v K11_24' data-id='K11_24'><span class='v-num v-24'>24&nbsp;</span>“মহারাজ আপনি কি আদোনিয়কে আপনার পরবর্তী রাজা হিসেবে ঘোষণা করেছেন? আপনি কি ঠিক করেছেন এখন থেকে সেই রাজ্য শাসন করবে? </span>
<span class='v K11_25' data-id='K11_25'><span class='v-num v-25'>25&nbsp;</span>আমি একথা বলছি কারণ আদোনিয় আজ উপত্যকায় গিয়ে মঙ্গল নৈবেদ্য হিসেবে বহু গরু ও মেষ বলি দিয়েছে| তারপর যাজক অবিয়াথর, আপনার অন্যান্য পুত্রদের ও সেনাপতিদের সবাইকে ভোজসভায় নিমন্ত্রণ করেছে| ওরা সবাই মিলে এখন আদোনিয়র জয়ধ্বনি দিয়ে বলছে, ‘মহারাজ আদোনিয় দীর্ঘ জীবন লাভ করুন|’ </span>
<span class='v K11_26' data-id='K11_26'><span class='v-num v-26'>26&nbsp;</span>কিন্তু আদোনিয় ভোজসভায় আপনার পুত্র শলোমন, যাজক সাদোক, যিহোয়াদার পুত্র বনায় বা আমাকে নিমন্ত্রণ করে নি| </span>
<span class='v K11_27' data-id='K11_27'><span class='v-num v-27'>27&nbsp;</span>মহারাজ আপনি কি আমাদের কিছু না জানিয়েই সব ঠিক করে ফেললেন? দয়া করে বলুন, আপনার পর কে রাজা হবে|” </span></div>
<div class='p'>
<span class='v K11_28' data-id='K11_28'><span class='v-num v-28'>28&nbsp;</span>তখন রাজা দায়ুদ বললেন, “বৎ‌শেবাকে ভেতরে আসতে বলো|” বৎ‌শেবা এসে রাজার সামনে দাঁড়ালেন| </span></div>
<div class='p'>
<span class='v K11_29' data-id='K11_29'><span class='v-num v-29'>29&nbsp;</span>এরপর রাজা দায়ুদ ঈশ্বরকে সাক্ষী করে বললেন, “প্রভু আমাকে জীবনের সমস্ত বিপদ আপদের হাত থেকে রক্ষা করেছেন| আমি সেই সর্বশক্তিমান ঈশ্বরের নামে যে কথা আগে শপথ করেছিলাম সে কথাই আবার বলছি| </span>
<span class='v K11_30' data-id='K11_30'><span class='v-num v-30'>30&nbsp;</span>আমি প্রতিশ্রুতি করেছিলাম যে আমার পর তোমার পুত্র শলোমন রাজা হবে| আমি সেই প্রতিশ্রুতি ভঙ্গ করব না| তাই আজও বলছি, আমার পরে শলোমনই আমার সিংহাসনে বসবে|” </span></div>
<div class='p'>
<span class='v K11_31' data-id='K11_31'><span class='v-num v-31'>31&nbsp;</span>তখন বৎ‌শেবা রাজার সামনে ভূমিষ্ঠ হয়ে বললেন, “রাজা দায়ুদ দীর্ঘজীবী হোন|” </span></div>
<div class='s'>শলোমন নতুন রাজা হিসেবে মনোনীত হলেন </div>
<div class='p'>
<span class='v K11_32' data-id='K11_32'><span class='v-num v-32'>32&nbsp;</span>এরপর রাজা দায়ুদ যাজক সাদোক, ভাববাদী নাথন ও যিহোয়াদার পুত্র বনায়কে ডেকে পাঠালেন| তারা তিন জন রাজার সঙ্গে দেখা করতে এলো| </span>
<span class='v K11_33' data-id='K11_33'><span class='v-num v-33'>33&nbsp;</span>রাজা তাদের বললেন, “শলোমনকে আমার নিজের খচ্চরে চড়িয়ে, আমার সমস্ত আধিকারিকবর্গকে নিয়ে গীহোন ঝর্ণার কাছে যাও| </span>
<span class='v K11_34' data-id='K11_34'><span class='v-num v-34'>34&nbsp;</span>সেখানে পবিত্র তেল ছিটিয়ে যাজক সাদোক ও ভাববাদী নাথন তাকে নতুন রাজা হিসেবে অভিষিক্ত করবে| আর তারপর তোমরা শিঙা বাজিয়ে শলোমনের রাজপদে অভিষিক্ত হবার কথা ঘোষণা করে তাকে আমার কাছে নিয়ে আসবে| </span>
<span class='v K11_35' data-id='K11_35'><span class='v-num v-35'>35&nbsp;</span>এরপর শলোমনই আমার সিংহাসনে বসবে এবং আমার জায়গায় রাজা হবে| আমি শলোমনকে ইস্রায়েল ও যিহূদার শাসক হিসেবে নির্বাচন করলাম|” </span></div>
<div class='p'>
<span class='v K11_36' data-id='K11_36'><span class='v-num v-36'>36&nbsp;</span>যিহোয়াদার পুত্র বনায় রাজার কথার উত্তরে বলল, “আমেন! ধন্য মহারাজ! প্রভু ঈশ্বর স্বয়ং যেন আপনার মুখ দিয়ে একথা বললেন| </span>
<span class='v K11_37' data-id='K11_37'><span class='v-num v-37'>37&nbsp;</span>হে মহারাজ, মহান প্রভু ঈশ্বর বরাবর আপনার সহায় ছিলেন| আমরা আশা করব তিনি একই ভাবে শলোমনের পাশে থাকবেন এবং শলোমনের রাজ্য আপনার রাজ্য থেকে অনেক বড় ও শক্তিশালী হবে|” </span></div>
<div class='p'>
<span class='v K11_38' data-id='K11_38'><span class='v-num v-38'>38&nbsp;</span>সাদোক, নাথন, বনায় ও রাজার আধিকারিকবর্গ রাজা দায়ুদের কথা পালন করল এবং শলোমনকে রাজা দায়ুদের খচ্চরে চড়িয়ে গীহোন ঝর্ণায় নিয়ে গেল| </span>
<span class='v K11_39' data-id='K11_39'><span class='v-num v-39'>39&nbsp;</span>যাজক সাদোক পবিত্র তাঁবুর থেকে তৈলাধারটি নিজে বহন করে নিয়ে গিয়ে শলোমনের মাথায় প্রথামতো খানিক তেল ছিটিয়ে তাকে রাজা হিসেবে অভিষিক্ত করল| তখন চতুর্দিকে শিঙা বেজে উঠল এবং চারপাশ থেকে সমস্ত লোকরা চিৎকার করে উঠল, “মহারাজ শলোমন দীর্ঘজীবি হোন!” </span>
<span class='v K11_40' data-id='K11_40'><span class='v-num v-40'>40&nbsp;</span>আনন্দিত ও উত্তেজিত জনতা শলোমনের পেছন পেছন শহরে এল| খুশী হয়ে, বাঁশী বাজাতে বাজাতে তারা সকলে এতো শব্দ করছিল যে মাটিও কাঁপছিল| </span></div>
<div class='p'>
<span class='v K11_41' data-id='K11_41'><span class='v-num v-41'>41&nbsp;</span>এদিকে আদোনিয় ও তাঁর অতিথিরা তখন সবেমাত্র ভোজনপর্ব শেষ করেছে| হঠাৎ‌ তারা সবাই শিঙার শব্দ শুনতে পেল| যোয়াব বলল, “কিসের শব্দ হচ্ছে? শহরে এতো হৈ চৈ কিসের?” </span></div>
<div class='p'>
<span class='v K11_42' data-id='K11_42'><span class='v-num v-42'>42&nbsp;</span>যোয়াব যখন কথা বলছে তখন যাজক অবিয়াথরের পুত্র যোনাথন এসে উপস্থিত হল| আদোনিয় তাকে বলল, “এসো, এসো, এখানে এসো! তুমি একজন ভাল ও বিশ্বাসী মানুষ| তুমি নিশ্চয়ই আমার জন্য কোনো সুখবর এনেছো?” </span></div>
<div class='p'>
<span class='v K11_43' data-id='K11_43'><span class='v-num v-43'>43&nbsp;</span>যোনাথন বলল, “আপনার পক্ষে সুখবর কিনা জানি না, তবে রাজা দায়ুদ শলোমনকে নতুন রাজা বলে ঘোষণা করেছেন| </span>
<span class='v K11_44 K11_45' data-id='K11_44'><span class='v-num v-44-45'>44-45&nbsp;</span>রাজা নিজের খচ্চরে শলোমনকে চড়িয়ে যাজক সাদোক, ভাববাদী নাথন ও রাজ আধিকারিকবর্গকে দিয়ে তাঁকে গীহোন ঝর্ণায় পাঠিয়েছিলেন| সেখানে যাজক সাদোক ও ভাববাদী নাথন তাঁকে রাজপদে অভিষিক্ত করে| তারপর তারা সকলে এক সঙ্গে শহরে ফিরে যায়| লোকরাও সব তাদের পেছন পেছন যায়| এখানে সকলে দারুণ খুশি ও সবাই আনন্দ করছে| আপনারা সেই শব্দই শুনতে পাচ্ছেন| </span>
<span class='v K11_46 K11_47' data-id='K11_46'><span class='v-num v-46-47'>46-47&nbsp;</span>এমনকি শলোমন রাজ সিংহাসনেও বসেছেন! রাজার সমস্ত আধিকারিকবর্গ রাজা দায়ুদকে এ কাজের জন্য অভিনন্দন জানিয়ে বলছে, ‘মহারাজ দায়ুদ, আপনি একজন মহান রাজা এবং আমরা প্রার্থনা করি ঈশ্বর শলোমনকে একজন মহান রাজা করবেন| আমাদের বিশ্বাস প্রভু শলোমনকে আপনার চেয়েও খ্যাতিমান করবেন এবং তাঁর রাজ্য আপনার রাজ্যের থেকেও বড় হবে|’ রাজা দায়ুদও স্বয়ং সেখানে উপস্থিত ছিলেন| তিনি বিছানা থেকেই শলোমনের সামনে মাথা ঝুঁকিয়ে বলেছেন, </span>
<span class='v K11_48' data-id='K11_48'><span class='v-num v-48'>48&nbsp;</span>‘ইস্রায়েলের প্রভু ঈশ্বর ধন্য হলেন! মহিমাময় প্রভু আমারই এক সন্তানকে আমার সিংহাসনে স্থাপন করলেন| এই শুভক্ষণ দেখার জন্য তিনি আমায় যথেষ্ট দিন বাঁচতে দিয়েছেন|’ ” </span></div>
<div class='p'>
<span class='v K11_49' data-id='K11_49'><span class='v-num v-49'>49&nbsp;</span>তখন আদোনিয়র সমস্ত অতিথিরা ভয়ে পাংশু হয়ে তাড়াতাড়ি ভোজসভা ছেড়ে চলে গেল| </span>
<span class='v K11_50' data-id='K11_50'><span class='v-num v-50'>50&nbsp;</span>এমন কি আদোনিয় শলোমনের ভয়ে ভীত হয়ে বেদীর কাছে গিয়ে বেদীর কোণগুলিকে ধরলেন|<span class='note' id='footnote-91'><a href='#note-91' class='key'>*</a></span> </span>
<span class='v K11_51' data-id='K11_51'><span class='v-num v-51'>51&nbsp;</span>শলোমনকে গিয়ে একজন খবর দিল, “মহারাজ, আপনার ভয়ে ভীত হয়ে আদোনিয় এখন পবিত্র তাঁবুতে যজ্ঞবেদীর কোণগুলোকে ধরে আছে| আর সেখান থেকে কিছুতেই বেরোতে চাইছে না| সে বলছে, ‘আগে রাজা শলোমনকে প্রতিশ্রুতি করতে বলো যে তিনি আমাকে হত্যা করবেন না|’ ” </span></div>
<div class='p'>
<span class='v K11_52' data-id='K11_52'><span class='v-num v-52'>52&nbsp;</span>তখন শলোমন বললেন, “যদি আদোনিয়র আচার আচরণে প্রমাণ হয় যে সে একজন সৎ‌ ব্যক্তি, আমি প্রতিশ্রুতি করছি আমি ওর মাথার একগাছি চুল পর্যন্ত ছোঁব না| কিন্তু ও যদি গোলমাল সৃষ্টি করে তাহলে ওকে মরতে হবে|” </span>
<span class='v K11_53' data-id='K11_53'><span class='v-num v-53'>53&nbsp;</span>তারপর রাজা শলোমন আদোনিয়কে নিয়ে আসার জন্য একজনকে পাঠালেন| সে আদোনিয়কে রাজা শলোমনের কাছে নিয়ে এলে, আদোনিয় রাজার সামনে অবনত হলেন| শলোমন তাঁকে বললেন, “যাও, বাড়ি যাও|” </span></div></div>
<div class='footnotes'>

<span class='footnote' id='note-91'><span class='key'>* </span><a href='#footnote-91' class='backref'>1:50</a> <span class='text'> <span class="fk">বেদীর … ধরলেন </span><span class="ft">এটা প্রমাণ করে যে তিনি করুণা ভিক্ষা করছিলেন| বিধি বলে যদি কোন ব্যক্তি পবিত্র স্থানে গিয়ে বেদীর কোণগুলো ধরে তাহলে তাকে শাস্তি দেওয়া চলবে না|</span></span></span>
</div>
<div class='footer'><div class='nav'>
<a class='prev' href='S224.html'></a>
<a class='home' href='index.html'></a>
<a class='next' href='K12.html'></a>
</div></div>
</body></html>
