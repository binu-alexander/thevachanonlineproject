<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>পবিত্র বাইবেল সখরিয় 12</title>
<link href='mukti.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location mukti' href='ZC.html'> সখরিয় 12 </a>
<a class='prev' href='ZC11.html'>  </a>
<a class='next' href='ZC13.html'>  </a>
</div></div>
<div class='chapter section ZC12 ben2006 ben ZC mukti' dir='ltr' data-id='ZC12' data-nextid='ZC13' data-previd='ZC11' lang='bn'> 

<div class='c'>12</div>
<div class='s'>যিহূদার চারিদিকের জাতিসমূহ সম্পর্কে দর্শন </div>
<div class='p'>
<span class='v ZC12_1' data-id='ZC12_1'><span class='verse1 v-num v-1'>1&nbsp;</span>ইস্রায়েল সম্বন্ধে প্রভুর করুণ বার্তা| প্রভু আকাশকে বিস্তৃত করেছেন এবং পৃথিবীকে তার ভিত্তির ওপর বসিয়েছেন| তিনিই সেই জন যিনি লোকেদের মধ্যে আত্মা রেখেছেন| আর প্রভুই এইসব কথা বলেছেন| </span>
<span class='v ZC12_2' data-id='ZC12_2'><span class='v-num v-2'>2&nbsp;</span>“দেখ, জেরুশালেমকে আমি তার প্রতিবেশী দেশগুলোর কাছে একটি বিষের পাত্রে পরিণত করব| ঐ দেশগুলো জেরুশালেম শহরকে আরমণ করবে| সমগ্র যিহূদা অবরুদ্ধ হবে| </span>
<span class='v ZC12_3' data-id='ZC12_3'><span class='v-num v-3'>3&nbsp;</span>আমি জেরুশালেমকে একটা ভারী পাথরের মত করে দেব| যে কেউ তাকে নিতে চেষ্টা করবে সেই ভেঙ্গে টুকরো টুকরো হয়ে যাবে| তারা কাটা পড়বে এবং তার দ্বারা তাদের আঁচড় লাগবে| তবু পৃথিবীর সমস্ত জাতি জেরুশালেমের বিরুদ্ধে যুদ্ধ করতে একত্রে আসবে| </span>
<span class='v ZC12_4' data-id='ZC12_4'><span class='v-num v-4'>4&nbsp;</span>সেই সময়ে আমি ঘোড়াদের ভীত করব এবং ঘোড়সওয়াররা আতঙ্কগ্রস্ত হবে| আমি শত্রুপক্ষের সমস্ত ঘোড়াকে অন্ধ করে দেব, কিন্তু আমার চোখ খোলা থাকবে আর আমি যিহূদা পরিবারের উপর নজর রাখব| </span>
<span class='v ZC12_5' data-id='ZC12_5'><span class='v-num v-5'>5&nbsp;</span>যিহূদা পরিবারের নেতারা লোকেদের উৎসাহিত করবে| তারা বলবে, ‘প্রভু সর্বশক্তিমানই আমাদের ঈশ্বর| তিনিই আমাদের বলবান করেন|’ </span>
<span class='v ZC12_6' data-id='ZC12_6'><span class='v-num v-6'>6&nbsp;</span>সেই সময়, আমি ঐ নেতাদের বনভূমির একটি আগুনের মত করে দেব| আগুন যেমন খড়কে পুড়িয়ে ধ্বংস করে, ঠিক তেমনিভাবে তারা তাদের শত্রুদের সম্পূর্ণরূপে পুড়িয়ে দেবে| তাদের চারিদিকের শত্রুদেরও তারা ধ্বংস করবে| যাতে জেরুশালেমের লোকেরা আরাম করতে পারে|” </span></div>
<div class='p'>
<span class='v ZC12_7' data-id='ZC12_7'><span class='v-num v-7'>7&nbsp;</span>প্রভু প্রথমে যিহূদার লোকেদের রক্ষা করবেন, আর তাই জেরুশালেমের লোকেরা আর বেশী বড়াই করতে পারবে না| দায়ুদের পরিবার ও জেরুশালেমে বসবাসকারী অন্য লোকেরাও বড়াই করে বলতে পারবে না যে তারা যিহূদার অন্য লোকেদের চাইতে ভাল| </span>
<span class='v ZC12_8' data-id='ZC12_8'><span class='v-num v-8'>8&nbsp;</span>কিন্তু প্রভু জেরুশালেমের লোকদের প্রতিরক্ষা করবেন| এমনকি সবচেয়ে জবরজঙ লোকও দায়ুদের মত মহাবীর সৈন্য হয়ে উঠবে| দায়ুদ পরিবারের লোকেরা দেবতাদের তুল্য হবে| প্রভুর দূতদের মত, তাদের যুদ্ধক্ষেত্রে এগিয়ে দেবে| </span></div>
<div class='p'>
<span class='v ZC12_9' data-id='ZC12_9'><span class='v-num v-9'>9&nbsp;</span>প্রভু বলেন, “সেই সময়ে জেরুশালেমের বিরুদ্ধে যুদ্ধ করতে যেসব জাতি আসবে তাদের আমি ধ্বংস করব| </span>
<span class='v ZC12_10' data-id='ZC12_10'><span class='v-num v-10'>10&nbsp;</span>আমি দায়ুদের ও পরিবারের সদস্যদের এবং জেরুশালেমে বাসকারী লোকেদের আমি ক্ষমাশীল ও দয়ায় ভরা আত্মা দেব| তারা আমার দিকে তাকাবে, সেই একজন যাকে তারা বিদ্ধ করেছিল এবং তারা বিলাপ করবে| একমাত্র পুত্রের বিয়োগে লোকে যেমন শোক করে তারা সেরকম তীব্রভাবে কাঁদবে| একজনের প্রথমজাত পুত্রের মৃত্যুতে লোকে যেমন শোক করে, তারা তেমনই শোক করবে| </span>
<span class='v ZC12_11' data-id='ZC12_11'><span class='v-num v-11'>11&nbsp;</span>সেসময় জেরুশালেমে রোদন ও মহাশোকের দিন উপস্থিত হবে| মগিদ্দোন উপত্যকায় হদদ্-রিম্মোণের মৃত্যুতে লোকে যেমন রোদন করেছিল এসময় সেরকমই হবে| </span>
<span class='v ZC12_12' data-id='ZC12_12'><span class='v-num v-12'>12&nbsp;</span>প্রতিটি পরিবার নিজে থেকেই দুঃখে শোক করবে| দায়ুদ পরিবারের পুরুষ সদস্যরা নিজে থেকেই শোক করবে এবং তাদের স্ত্রীরা নিজে থেকেই রোদন করবে| নাথন পরিবারের পুরুষ সদস্যরা নিজের থেকেই শোক করবে এবং তাদের স্ত্রীরা পৃথক পৃথক ভাবে কাঁদবে| </span>
<span class='v ZC12_13' data-id='ZC12_13'><span class='v-num v-13'>13&nbsp;</span>লেবির পরিবারের পুরুষ সদস্যরা নিজের থেকেই শোক করবে ও তাদের স্ত্রীরাও নিজে থেকেই কাঁদবে| শিমিয়ন পরিবারের পুরুষ সদস্যরা নিজে থেকেই শোক করবে এবং তাদের স্ত্রীরাও নিজে থেকেই কাঁদবে| </span>
<span class='v ZC12_14' data-id='ZC12_14'><span class='v-num v-14'>14&nbsp;</span>অন্যান্য পরিবারগোষ্ঠীর ক্ষেত্রেও সেই একই ব্যাপার হবে| পুরুষেরা ও স্ত্রীলোকেরা নিজে থেকেই কাঁদবে|” </span></div></div>
<div class='footnotes'>

</div>
<div class='footer'><div class='nav'>
<a class='prev' href='ZC11.html'></a>
<a class='home' href='index.html'></a>
<a class='next' href='ZC13.html'></a>
</div></div>
</body></html>
