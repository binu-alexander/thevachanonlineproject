<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>পবিত্র বাইবেল বিচারকর্ত্তৃগণের বিবরণ 4</title>
<link href='mukti.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location mukti' href='JG.html'> বিচারকর্ত্তৃগণের বিবরণ 4 </a>
<a class='prev' href='JG3.html'>  </a>
<a class='next' href='JG5.html'>  </a>
</div></div>
<div class='chapter section JG4 ben2006 ben JG mukti' dir='ltr' data-id='JG4' data-nextid='JG5' data-previd='JG3' lang='bn'> 

<div class='c'>4</div>
<div class='s'>মহিলা বিচারক দবোরা </div>
<div class='p'>
<span class='v JG4_1' data-id='JG4_1'><span class='verse1 v-num v-1'>1&nbsp;</span>এহূদের মৃত্যুর পর, লোকরা আবার যে সব কাজ প্রভুর বিবেচনায় মন্দ তাই করলো| </span>
<span class='v JG4_2' data-id='JG4_2'><span class='v-num v-2'>2&nbsp;</span>তাই প্রভু কনানের রাজা যাবীনের কাছে ইস্রায়েলীয়দের পরাজিত হতে দিলেন| যাবীন হবোশৎ শহরে রাজত্ব করত| তার সৈন্যবাহিনীর প্রধান ছিল সীষরা| সীষরা হরোশত্‌ হাগোযিম শহরে বাস করত| </span>
<span class='v JG4_3' data-id='JG4_3'><span class='v-num v-3'>3&nbsp;</span>সীষরার 900 লোহার রথ ছিল| সীষরা 20 বছর ইস্রায়েলবাসীদের ওপর অত্যন্ত নিষ্ঠুর ছিল এবং সে তাদের উৎপীড়ন করেছিল| এর ফলে তারা সাহায্যের জন্য প্রভুর কাছে প্রার্থনা করল| </span></div>
<div class='p'>
<span class='v JG4_4' data-id='JG4_4'><span class='v-num v-4'>4&nbsp;</span>দবোরা নামের একজন ভাববাদিনী ছিলেন| তাঁর স্বামীর নাম ছিল লপ্পীদোত| সেই দবোরা ইস্রায়েলের বিচার করতেন| </span>
<span class='v JG4_5' data-id='JG4_5'><span class='v-num v-5'>5&nbsp;</span>একদিন দবোরা খেজুর গাছের নীচে বসে ছিলেন| এই খেজুর গাছের নাম দবোরার খেজুর গাছ| ইস্রায়েলের লোকরা তাঁর কাছে এল| সীষরাকে নিয়ে কি করা যায় সে বিষয়ে তারা তাঁর পরামর্শ চাইল| দবোবার খেজুর গাছটি ছিল ইফ্রয়িমের পাহাড়ি অঞ্চলে রামা আর বৈথেল শহরের মাঝখানে| </span>
<span class='v JG4_6' data-id='JG4_6'><span class='v-num v-6'>6&nbsp;</span>দবোরা বারক নামের একজন লোককে খবর পাঠালেন| তিনি তাকে দেখা করতে বললেন| বারক, অবীনোয়মের পুত্র থাকত নপ্তালির কেদশ শহরে| বারক দেখা করতে এলে দবোরা তাকে বললেন, “ইস্রায়েলের প্রভু ঈশ্বর তোমাকে আজ্ঞা দিচ্ছেন; ‘নপ্তালি এবং সবূলুন পরিবারগোষ্ঠীর 10,000 লোক জোগাড় কর এবং তাদের তাবোর পর্বতে নিয়ে যাও| </span>
<span class='v JG4_7' data-id='JG4_7'><span class='v-num v-7'>7&nbsp;</span>রাজা যাবীনের সেনাপতি সীষরা যাতে তোমার কাছে আসে আমি তার ব্যবস্থা করব| আমি তাকে তার রথ আর সৈন্যদল নিয়ে কীশোন নদীর ধারে পাঠিয়ে দেব| তারপর তোমাদের কাছে সে হেরে যাবে| এ ব্যাপারে আমি হব তোমাদের সহায়|’ ” </span></div>
<div class='p'>
<span class='v JG4_8' data-id='JG4_8'><span class='v-num v-8'>8&nbsp;</span>বারক দবোরাকে বলল, “আপনি আমার সঙ্গে গেলে যাব, যা বলবেন করব| কিন্তু আপনি না গেলে আমিও যাবো না|” </span></div>
<div class='p'>
<span class='v JG4_9' data-id='JG4_9'><span class='v-num v-9'>9&nbsp;</span>দবোরা বললেন, “আমি নিশ্চয়ই যাব|” কিন্তু তোমার মনোভাবের জন্য সীষরাকে পরাজিত করবার সম্মান তোমার হবে না| প্রভু একজন মহিলাকেই সীষরাকে পরাজিত করবার জন্য পাঠাবেন|” </span></div>
<div class='p'>
<span class='v JG4_9' data-id='JG4_9'>দবোরা বারকের সঙ্গে কেদশ শহরে গেলেন| </span>
<span class='v JG4_10' data-id='JG4_10'><span class='v-num v-10'>10&nbsp;</span>কেদশে বারক সবূলূন এবং নপ্তালি পরিবারগোষ্ঠীকে ডেকে 10,000 লোককে জড়ো করে তার পেছন পেছন যেতে বললেন| দবোরাও বারকের সঙ্গে গেলেন| </span></div>
<div class='p'>
<span class='v JG4_11' data-id='JG4_11'><span class='v-num v-11'>11&nbsp;</span>এখন, হেবর নামে কেনীয় সম্প্রদায়ের একটি লোক ছিল| সে অন্য কেনীয়দের ত্যাগ করেছিল| কেনীয়রা ছিল মোশির শ্বশুর হোবরের উত্তরপুরুষ| হেবর ওক গাছের পাশে সানন্নীম নামে একটি জায়গায় বাস করত| সানন্নীম কেদশ শহরের খুব কাছেই অবস্থিত| </span></div>
<div class='p'>
<span class='v JG4_12' data-id='JG4_12'><span class='v-num v-12'>12&nbsp;</span>সীষরাকে একজন খবর দিল, অবীনোয়মের পুত্র বারক তাবোর পর্বতে রয়েছে| </span>
<span class='v JG4_13' data-id='JG4_13'><span class='v-num v-13'>13&nbsp;</span>খবর শুনে সীষরা 900 লোহার রথ আর সমস্ত লোকদের নিয়ে হরোশত্‌ হাগোয়িম শহর থেকে কীশোন নদীর দিকে রওনা হল| </span></div>
<div class='p'>
<span class='v JG4_14' data-id='JG4_14'><span class='v-num v-14'>14&nbsp;</span>দবোরা তখন বারককে বললেন, “আজ সীষরাকে পরাজিত করবার জন্য প্রভু তোমার সহায় হবেন| প্রভু যে ইতিমধ্যেই তোমার জন্য রাস্তা ফাঁকা করে দিয়েছেন তা তুমি নিশ্চয়ই জানো|” তাই বারক 10,000 লোক নিয়ে তাবোর পর্বত থেকে নেমে এল| </span>
<span class='v JG4_15' data-id='JG4_15'><span class='v-num v-15'>15&nbsp;</span>লোকজন নিয়ে বারক এবার সীষরাকে আক্রমণ করল| যুদ্ধের সময় প্রভু সীষরা আর তার রথ, লোকজন সবকিছুর মধ্যে একটা তালগোল পাকিযে দিলেন| লোকজন সব কি যে করবে বুঝতে পারছিল না| এই সুযোগে বারক ও তার সৈন্যবাহিনী সীষরার বাহিনীকে হারিয়ে দিল| কিন্তু সীষরা রথ ফেলে দিয়ে পায়ে হেঁটে পালিয়ে গেল| </span>
<span class='v JG4_16' data-id='JG4_16'><span class='v-num v-16'>16&nbsp;</span>বারক যুদ্ধ চালিয়ে গেল| সে আর তার সৈন্যরা রথ আর বাহিনীকে হরোশত্‌ হাগোযিম পর্যন্ত তাড়িয়ে নিয়ে গেল| তারা সব লোককে তরবারি দিয়ে কেটে ফেলল| একজনও বেঁচে রইল না| </span></div>
<div class='p'>
<span class='v JG4_17' data-id='JG4_17'><span class='v-num v-17'>17&nbsp;</span>কিন্তু সীষরা পালিয়ে গেল| সে একটা তাঁবুতে এলো| সেই তাঁবুতে যায়েল নামে একজন স্ত্রীলোক বাস করত| তার স্বামীর নাম ছির হেবর| হেবর ছিল কেনীয় সম্প্রদায়ের লোক| তার পরিবার হাৎসোরের রাজা যাবীনের সঙ্গে শান্তিতে বসবাস করত| সীষরা যায়েলের তাঁবুর দিকে ছুটে যাচ্ছিল| </span>
<span class='v JG4_18' data-id='JG4_18'><span class='v-num v-18'>18&nbsp;</span>সীষরাকে ছুটে আসতে দেখে যায়েল তার তাঁবু থেকে বেরিয়ে তার সঙ্গে দেখা করলো| যায়েল সীষরাকে বলল, “আমার তাঁবুতে আসুন| কোন ভয় নেই|” সীষরা যায়েলের তাঁবুতে ঢুকলো| যায়েল একটা কম্বল দিয়ে তাকে ঢেকে দিলো| </span></div>
<div class='p'>
<span class='v JG4_19' data-id='JG4_19'><span class='v-num v-19'>19&nbsp;</span>সীষরা বলল, “আমি তৃষ্ণার্ত| দয়া করে আমায় এক গ্লাস জল দিন|” একটা চামড়ার বোতলে যায়েল দুধ রাখত| সীষরাকে দুধ খাইয়ে যায়েল আবার তাকে কম্বল দিয়ে ঢেকে দিল| </span></div>
<div class='p'>
<span class='v JG4_20' data-id='JG4_20'><span class='v-num v-20'>20&nbsp;</span>সীষরা যায়েলকে বলল, “তাঁবুর দরজার পাশে আপনি দাঁড়িয়ে থাকবেন| যদি কেউ জিজ্ঞাসা করে, ভেতরে কেউ আছে কি না? বলবেন ‘না কেউ নেই|’ ” </span></div>
<div class='p'>
<span class='v JG4_21' data-id='JG4_21'><span class='v-num v-21'>21&nbsp;</span>কিন্তু যায়েল তাঁবু খাটানোর একটা গোঁজ আর একটা হাতুড়ি পেয়ে গেল| তারপর চুপিচুপি সীষরার কাছে গেল| সীষরা খুবই ক্লান্ত ছিল, তাই সে ঘুমাচ্ছিল| যায়েল গোঁজটা সীষরার মাথায় হাতুড়ি দিয়ে ঠুকে দিল| গোঁজটা তার মাথার মধ্যে ঢুকে বেরিয়ে এসে মাটিতে ঢুকে গেল| সীষরা মারা গেল| </span></div>
<div class='p'>
<span class='v JG4_22' data-id='JG4_22'><span class='v-num v-22'>22&nbsp;</span>আর ঠিক তখনই বারক সীষরার খোঁজে যায়েলের তাঁবুর কাছে এলো| যায়েল তাঁবুর বাইরে বেরিয়ে বারককে বলল, “ভেতরে আসুন| যাকে খুঁজছেন তাকে দেখাচ্ছি|” বারক যায়েলের সঙ্গে ভেতরে এল| দেখল সীষরা মরে মাটিতে পড়ে আছে| তার মাথার ভেতর গোঁজ ঢুকে আছে| </span></div>
<div class='p'>
<span class='v JG4_23' data-id='JG4_23'><span class='v-num v-23'>23&nbsp;</span>সেদিন ঈশ্বর ইস্রায়েলের লোকদের হয়ে কনানদের রাজা যাবীনকে পরাজিত করলেন| </span>
<span class='v JG4_24' data-id='JG4_24'><span class='v-num v-24'>24&nbsp;</span>ইস্রায়েলবাসীরা ক্রমে আরো শক্তিশালী হয়ে উঠলো, যে পর্যন্ত না তারা কনানদের রাজা যাবীনকে পরাজিত করল| শেষে তারা যাবীনকে বিনষ্ট করল| </span></div></div>
<div class='footnotes'>

</div>
<div class='footer'><div class='nav'>
<a class='prev' href='JG3.html'></a>
<a class='home' href='index.html'></a>
<a class='next' href='JG5.html'></a>
</div></div>
</body></html>
