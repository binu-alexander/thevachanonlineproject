<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>পবিত্র বাইবেল যাত্রাপুস্তক 23</title>
<link href='mukti.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location mukti' href='EX.html'> যাত্রাপুস্তক 23 </a>
<a class='prev' href='EX22.html'>  </a>
<a class='next' href='EX24.html'>  </a>
</div></div>
<div class='chapter section EX23 ben2006 ben EX mukti' dir='ltr' data-id='EX23' data-nextid='EX24' data-previd='EX22' lang='bn'> 

<div class='c'>23</div>
<div class='p'>
<span class='v EX23_1' data-id='EX23_1'><span class='verse1 v-num v-1'>1&nbsp;</span>“অন্যদের বিরুদ্ধে মিথ্যে অপবাদ রটিও না| যদি তুমি আদালতে সাক্ষী দিতে যাও তাহলে একজন খারাপ লোককে সাহায্যের জন্য মিথ্যা সাক্ষ্য দিও না| </span></div>
<div class='p'>
<span class='v EX23_2' data-id='EX23_2'><span class='v-num v-2'>2&nbsp;</span>“সবাই যা করছে তুমিও তাই করতে যেও না| যদি একটি গোষ্ঠীর মানুষ অন্যায় করে তাহলে তুমিও তাদের দলে গিয়ে ভিড়ে যেও না, বরং তুমি তাদের ইন্ধন না জুগিয়ে যা সঠিক এবং ন্যায়্য তাই করো| </span></div>
<div class='p'>
<span class='v EX23_3' data-id='EX23_3'><span class='v-num v-3'>3&nbsp;</span>“কোন মামলা-মকদ্দমায় কোন দরিদ্র লোককে তোমার বিশেষ অনুগ্রহ করা অবশ্যই উচিৎ‌ নয়| </span></div>
<div class='p'>
<span class='v EX23_4' data-id='EX23_4'><span class='v-num v-4'>4&nbsp;</span>“যদি কোনও ব্যক্তির বলদ অথবা গাধা হারিয়ে যায় আর তা যদি তুমি খুঁজে পাও তাহলে সঙ্গে সঙ্গে তুমি হারিয়ে যাওয়া বলদ বা গাধাটিকে তার মালিকের কাছে ফিরিয়ে দেবে| এমনকি সে যদি তোমার শত্রু হয় তাহলেও তুমি এটাই করবে| </span></div>
<div class='p'>
<span class='v EX23_5' data-id='EX23_5'><span class='v-num v-5'>5&nbsp;</span>“যদি কোন মালবাহী পশু মালের ভারে আর চলতে না পারার মতো অবস্থায় পৌঁছে যায় তাহলে তুমি সেই পশুটির ভার লাঘব করতে সচেষ্ট হবে| সেই পশুটি যদি তোমার শত্রুও হয় তাহলেও তুমি তা করবে| </span></div>
<div class='p'>
<span class='v EX23_6' data-id='EX23_6'><span class='v-num v-6'>6&nbsp;</span>“কোনও দরিদ্রের সঙ্গে কোনরকম অন্যায় হতে দিও না| সাধারণ মানুষদের মতোই একই বিধানে সেই দরিদ্রের বিচার হওয়া উচিত| </span></div>
<div class='p'>
<span class='v EX23_7' data-id='EX23_7'><span class='v-num v-7'>7&nbsp;</span>“কাউকে দোষী হিসেবে চিহ্নিত করার আগে সচেতন থেকো| কারো বিরুদ্ধে মিথ্যা অপবাদ দিও না| কোনও নির্দোষ মানুষকে শাস্তি পেতে দেখলে তার বিরুদ্ধে রুখে দাঁড়িয়ে অন্যায়ের প্রতিবাদ জানাবে| যে একজন নির্দোষ মানুষকে হত্যা করে সে একজন পাপী এবং আমি কখনই তাকে ক্ষমা করব না| </span></div>
<div class='p'>
<span class='v EX23_8' data-id='EX23_8'><span class='v-num v-8'>8&nbsp;</span>“যদি কেউ তোমাকে তার অন্যায় কাজকর্মের সঙ্গী হবার জন্য ঘুষ দিতে চায় তাহলে তুমি সেই ব্যক্তির প্রস্তাব গ্রহণ করবে না| কারণ ঘুষের অর্থ সত্যকে দেখার দৃষ্টি ঢেকে দেয় এবং এই ধরণের ঘুষের অর্থ ভাল মানুষদের মিথ্যা বলতে প্রলুদ্ধ করে| </span></div>
<div class='p'>
<span class='v EX23_9' data-id='EX23_9'><span class='v-num v-9'>9&nbsp;</span>“কোনও বিদেশীর সঙ্গে খারাপ ব্যবহার করবে না কারণ এক সময় তোমরা যখন মিশরে ছিলে তোমরাও তখন সে দেশে বিদেশী হিসেবেই বাস করতে| </span></div>
<div class='s'>বিশেষ ছুটির দিন </div>
<div class='p'>
<span class='v EX23_10' data-id='EX23_10'><span class='v-num v-10'>10&nbsp;</span>“ছয় বছর ধরে জমিতে চাষ করো, বীজ বোনো, ফসল ফলাও| </span>
<span class='v EX23_11' data-id='EX23_11'><span class='v-num v-11'>11&nbsp;</span>কিন্তু সপ্তম বছরে আর নিজের জমিকে চাষের জন্য ব্যবহার করবে না| সপ্তম বছরটি হবে জমির বিশেষ বিশ্রামের সময়| তাই জমিতে সে বছর আর কোনও চাষ করবে না| তবু যদি সেই জমিতে কোনও ফসল ফলে তাহলে সেই ফসল গরীব মানুষদের দিয়ে দিতে হবে এবং বাকী যা পড়ে থাকবে তা খেতে দেবে বন্য প্রানীদের| তোমাদের দ্রাক্ষাক্ষেত ও জলপাই গাছগুলির ক্ষেত্রেও একই নিয়ম খাটাবে| </span></div>
<div class='p'>
<span class='v EX23_12' data-id='EX23_12'><span class='v-num v-12'>12&nbsp;</span>“সপ্তাহে ছদিন কাজ করার পর সপ্তম দিনটি ছুটির দিন হিসাবে ঘোষণা করো| ছুটির দিন শুধু বিশ্রামের জন্য তুলে রাখবে| তুমি অবশ্যই তোমার ক্রীতদাসদের এবং বিদেশীদের এবং এমন কি তোমার গৃহপালিত ষাঁড় এবং গাধাদের সাময়িক অবকাশ দেবে| </span></div>
<div class='p'>
<span class='v EX23_13' data-id='EX23_13'><span class='v-num v-13'>13&nbsp;</span>“এই সমস্ত নিয়মগুলো তুমি সাবধানে মেনে চলবে| অন্য দেবতাদের নামও উচ্চারণ করো না; তোমার মুখে যেন ওগুলো না শুনতে পাওয়া যায়| </span></div>
<div class='p'>
<span class='v EX23_14' data-id='EX23_14'><span class='v-num v-14'>14&nbsp;</span>“তোমাদের জন্য বছরে তিনটি বিশেষ ছুটির দিন থাকবে| তোমাদের আমাকে উপাসনার জন্য নির্দিষ্ট স্থানে আসতে হবে| </span>
<span class='v EX23_15' data-id='EX23_15'><span class='v-num v-15'>15&nbsp;</span>প্রথম ছুটির দিনটি হবে খামিরবিহীন রুটির উৎসব| আমার নির্দেশ মতো তা পালন করা হবে| এই সময় তোমরা যে রুটি খাবে তা হবে খামিরবিহীন| সাত দিন এই ভাবে চলবে| তোমরা এই নির্দেশ পালন করবে আবীব মাসে| কারণ এই সময়ই তোমরা মিশর থেকে ফিরে এসেছিলে| এই আবীব মাসে তোমরা প্রত্যেকে আমাকে উৎসর্গ করার জন্য কিছু না কিছু নিয়ে আসবে| </span></div>
<div class='p'>
<span class='v EX23_16' data-id='EX23_16'><span class='v-num v-16'>16&nbsp;</span>“দ্বিতীয় ছুটির দিনটি হবে ফসল কাটার উৎসব| গ্রীষ্মের প্রথম দিকে এই দ্বিতীয় ছুটির দিন হবে| সে সময় তোমরা ক্ষেতের ফসল কাটবে| </span></div>
<div class='p'>
<span class='v EX23_16' data-id='EX23_16'>“তৃতীয় ছুটির দিনটি হবে ফসল তোলার উৎসব| বছরের শেষে যখন তোমরা জমি থেকে সব শস্য ঘরে তুলবে তখনই এই উৎসব পালিত হবে| </span></div>
<div class='p'>
<span class='v EX23_17' data-id='EX23_17'><span class='v-num v-17'>17&nbsp;</span>“সুতরাং প্রত্যেক বছরে তিনদিন সকলে সেই নির্দিষ্ট বিশেষ স্থানে জড়ো হয়ে তোমাদের প্রভুর সঙ্গে কাটাবে| </span></div>
<div class='p'>
<span class='v EX23_18' data-id='EX23_18'><span class='v-num v-18'>18&nbsp;</span>“যখন তোমরা পশু বলি দিয়ে তার রক্ত প্রভুর উদ্দেশ্যে উৎসর্গ করবে তখন আর খামির দেওয়া রুটি উৎসর্গ করবে না| এবং ঐ বলির মাংস তোমরা একদিনে খেয়ে নেবে, পরের দিনের জন্য জমিয়ে রাখবে না| </span></div>
<div class='p'>
<span class='v EX23_19' data-id='EX23_19'><span class='v-num v-19'>19&nbsp;</span>“ক্ষেত থেকে ফসল তোলার সময় সব ফসল তুলে প্রথমে নিয়ে আসবে তোমাদের ঈশ্বরের গৃহে| </span></div>
<div class='p'>
<span class='v EX23_19' data-id='EX23_19'>“কোন ছাগ শিশুকে তার মায়ের দুধে ফুটিয়ো না|” </span></div>
<div class='s'>ইস্রায়েলকে তার স্বদেশ ফিরিয়ে দিতে ঈশ্বর সাহায্য করবেন </div>
<div class='p'>
<span class='v EX23_20' data-id='EX23_20'><span class='v-num v-20'>20&nbsp;</span>ঈশ্বর বললেন, “দেখ তোমাদের জন্য আমি একজন দূত পাঠাচ্ছি| আমি তোমাদের জন্য যে স্থান নির্বাচন করেছি তোমাদের সেইখানে নিয়ে যাওয়ার জন্য আমার পাঠানো দূত তোমাদের নেতৃত্ব দেবে| ঐ দূত তোমাদের রক্ষা করবে| </span>
<span class='v EX23_21' data-id='EX23_21'><span class='v-num v-21'>21&nbsp;</span>ঐ দূতকে অমান্য না করে তাকে অনুসরণ করো| তার বিরুদ্ধে কখনও অসন্তোষ প্রকাশ করো না| ঐ দূতের শরীরে আমার শক্তি আছে; সুতরাং সে কোনরকম অন্যায় বরদাস্ত করবে না| </span>
<span class='v EX23_22' data-id='EX23_22'><span class='v-num v-22'>22&nbsp;</span>তোমরা তার সব কথা মেনে চলবে| আমার সব কথাও অক্ষরে অক্ষরে পালন করবে| যদি তোমরা তা করো তাহলে আমি তোমাদের সঙ্গে থাকব| তোমাদের শত্রুদের বিরোধিতা করব এবং যারা তোমার বিরুদ্ধে যাবে আমি তাদেরও শত্রুতে পরিণত হব|” </span></div>
<div class='p'>
<span class='v EX23_23' data-id='EX23_23'><span class='v-num v-23'>23&nbsp;</span>ঈশ্বর বললেন, “আমার প্রেরিত দূত তোমাদের আগে আগে যাবে| সে তোমাদের নেতৃত্ব দেবে–ইমোরীয়, হিত্তীয়, পরিষীয়, কনানীয়, হিব্বীয় ও যিবূষীয়দের বিরুদ্ধে| কিন্তু আমি তাদের প্রত্যেককে পরাজিত করব| </span></div>
<div class='p'>
<span class='v EX23_24' data-id='EX23_24'><span class='v-num v-24'>24&nbsp;</span>“তাদের দেবতাদের তোমরা পূজা করবে না| তোমরা সেইসব দেবতাদের কাছে নতজানু হবে না| তাদের জীবনযাপনের সঙ্গে তোমরা নিজেদের জড়াবে না| তোমরা তাদের মূর্তিদের ধ্বংস করবে এবং তোমরা তাদের দেবতাকে মনে রাখার সমস্ত স্তম্ভ ভেঙ্গে ফেলবে| </span>
<span class='v EX23_25' data-id='EX23_25'><span class='v-num v-25'>25&nbsp;</span>তোমরা সর্বদা তোমাদের প্রভুর সেবা অবশ্যই করবে| আমি তোমাদের রুটি ও জলকে আশীর্বাদ করব| আমি তোমাদের কাছ থেকে সমস্ত রোগ সরিয়ে নেব| </span>
<span class='v EX23_26' data-id='EX23_26'><span class='v-num v-26'>26&nbsp;</span>তোমাদের মহিলারা সন্তান ধারণে সক্ষম হয়ে উঠবে| তাদের কেউই সন্তান প্রসবকালে মারা যাবে না| আমি তোমাদের দীর্ঘ জীবন দেব| </span></div>
<div class='p'>
<span class='v EX23_27' data-id='EX23_27'><span class='v-num v-27'>27&nbsp;</span>“তোমরা যখন তোমাদের শত্রুদের সঙ্গে যুদ্ধ করবে তখন আমি তোমাদের শক্তি জোগাবো| তোমাদের শত্রুদের যাতে তোমরা হারাতে পারো তাতে আমি সাহায্য করব| তোমাদের শত্রুরা হতচকিত হয়ে যুদ্ধক্ষেত্র থেকে পালাতে শুরু করবে| </span>
<span class='v EX23_28' data-id='EX23_28'><span class='v-num v-28'>28&nbsp;</span>আমি তোমাদের আগে একটা ভীমরুল<span class='note' id='footnote-26'><a href='#note-26' class='key'>*</a></span> পাঠাব| সেই তোমাদের শত্রুদের জোর করে তাড়িয়ে দেবে| হিব্বীয়, কনানীয় ও হিত্তীয়রা তোমাদের দেশ ত্যাগ করে পালাবে| </span>
<span class='v EX23_29' data-id='EX23_29'><span class='v-num v-29'>29&nbsp;</span>কিন্তু আমি শীঘ্রই ঐ সমস্ত মানুষগুলোকে জোর করে তোমাদের দেশ থেকে তাড়াব না| অন্তত এক বছর আমি ওদের তাড়াব না| কারণ তাহলে খুব তাড়াতাড়ি তোমাদের দেশ জনমানব শূন্য হয়ে পড়বে| ফলে সে সময় বন্য প্রানীরা ঢুকে পড়ে বংশবৃদ্ধির দ্বারা দেশটাকে দখল করে নেবে এবং তখন সেই সমস্ত প্রানীরাই তোমাদের সমস্যা সৃষ্টি করবে| </span>
<span class='v EX23_30' data-id='EX23_30'><span class='v-num v-30'>30&nbsp;</span>তাই আমি খুব ধীরে ধীরে ঐ মানুষগুলোকে তোমাদের দেশ থেকে তাড়াব| তোমরাও ক্রমশঃ দেশের অভ্যন্তরে প্রবেশ করতে থাকবে আর আমিও ওদের একে একে তাড়াতে থাকব| </span></div>
<div class='p'>
<span class='v EX23_31' data-id='EX23_31'><span class='v-num v-31'>31&nbsp;</span>“সূফ সাগর থেকে ফরাৎ নদী পর্যন্ত সমস্ত জমি তোমাদের দিয়ে দেব| তোমাদের দেশের পশ্চিম সীমান্ত হবে পলেষ্টীয়দের সমুদ্র পর্যন্ত| আর পূর্ব দিকের সীমান্ত হবে আরব দেশের মরুভূমি| এই সীমানার মধ্যে বসবাসকারী প্রত্যেককে আমি তোমাদের দিয়েই পরাজিত করে তাড়িয়ে ছাড়ব| </span></div>
<div class='p'>
<span class='v EX23_32' data-id='EX23_32'><span class='v-num v-32'>32&nbsp;</span>“তোমরা ঐ সমস্ত লোকদের সঙ্গে অথবা তাদের দেবতাদের সঙ্গে কোনরকম চুক্তি করবে না| </span>
<span class='v EX23_33' data-id='EX23_33'><span class='v-num v-33'>33&nbsp;</span>তাদের তোমাদের দেশে একদম থাকতে দেবে না| যদি থাকতে দাও তাহলে তাদের ফাঁদে পা দিয়ে তোমরা আমার বিরুদ্ধে পাপ করবে এবং তোমরা ঐ লোকদের দেবতাদের পূজা করতে বাধ্য হবে|” </span></div></div>
<div class='footnotes'>

<span class='footnote' id='note-26'><span class='key'>* </span><a href='#footnote-26' class='backref'>23:28</a> <span class='text'> <span class="fk">ভীমরুল </span><span class="ft">এটি একটি মৌমাছির মত পতঙ্গ| এটি একটি সত্যি ভীমরুল হতে পারে অথবা ঈশ্বরের দূত অথবা তাঁর মহান ক্ষমতা হতে পারে|</span></span></span>
</div>
<div class='footer'><div class='nav'>
<a class='prev' href='EX22.html'></a>
<a class='home' href='index.html'></a>
<a class='next' href='EX24.html'></a>
</div></div>
</body></html>
