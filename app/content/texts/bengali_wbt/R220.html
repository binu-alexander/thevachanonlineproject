<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>পবিত্র বাইবেল 2 বংশাবলি 20</title>
<link href='mukti.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location mukti' href='R2.html'> 2 বংশাবলি 20 </a>
<a class='prev' href='R219.html'>  </a>
<a class='next' href='R221.html'>  </a>
</div></div>
<div class='chapter section R220 ben2006 ben R2 mukti' dir='ltr' data-id='R220' data-nextid='R221' data-previd='R219' lang='bn'> 

<div class='c'>20</div>
<div class='s'>যিহোশাফট যুদ্ধের সম্মুখীন হলেন </div>
<div class='p'>
<span class='v R220_1' data-id='R220_1'><span class='verse1 v-num v-1'>1&nbsp;</span>কিছুকাল পরে, মোয়াবীয়, অম্মোনীয় ও মায়োনীয় ব্যক্তিরা যিহোশাফটের বিরুদ্ধে যুদ্ধ করতে এসেছিলেন| </span>
<span class='v R220_2' data-id='R220_2'><span class='v-num v-2'>2&nbsp;</span>কিছু লোক এলো এবং যিহোশাফটকে বলল, “মৃত সাগরের ওপারে, ইদোম থেকে একটা বড় সড় সৈন্যদল যাত্রা শুরু করেছে| দলটা কিন্তু ইতিমধ্যেই হৎসসোন তামর পর্যন্ত এসে গেছে|” (হৎসসোন তামরকে ঐন্-গদীও বলা হয়ে থাকে|) </span>
<span class='v R220_3' data-id='R220_3'><span class='v-num v-3'>3&nbsp;</span>যিহোশাফট ভীত হলেন এবং প্রভুর সাহায্য চাইবেন বলে ঠিক করলেন| তিনি যিহূদার সমস্ত লোককে উপবাস করতে আদেশ দিলেন| </span>
<span class='v R220_4' data-id='R220_4'><span class='v-num v-4'>4&nbsp;</span>যিহূদার প্রত্যেক শহর থেকে লোকরা প্রভুর কাছ থেকে সাহায্য চাইবার জন্য জড়ো হলো| </span>
<span class='v R220_5' data-id='R220_5'><span class='v-num v-5'>5&nbsp;</span>যিহোশাফট প্রভুর মন্দিরের নতুন উঠোনে যিহূদা ও জেরুশালেমের সমবেত লোকদের সামনে দাঁড়ালেন এবং </span>
<span class='v R220_6' data-id='R220_6'><span class='v-num v-6'>6&nbsp;</span>বললেন, </span></div>
<div class='b'> &nbsp; 
<span class='v R220_6' data-id='R220_6'></span></div>
<div class='pi'>
<span class='v R220_6' data-id='R220_6'>“হে প্রভু! আমাদের পূর্বপুরুষদের ঈশ্বর, তুমিই স্বর্গের অধীশ্বর| বিশ্বের প্রত্যেক জাতি ও দেশের ভবিতব্যের তুমি নিয়ামক| তুমি সর্বশক্তিমান, কেউ তোমার বিরোধিতা করতে পারে না| </span>
<span class='v R220_7' data-id='R220_7'><span class='v-num v-7'>7&nbsp;</span>হে ঈশ্বর, এই দেশের লোকদের তুমি এই স্থান পরিত্যাগ করতে বাধ্য করেছিলে এবং তারা ইস্রায়েলের লোকদের কাছ থেকে পালিয়ে গিয়েছিল| তুমি স্বয়ং এই ভূখণ্ড চিরকালের জন্য তোমার বন্ধু অব্রাহামের উত্তরপুরুষদের হাতে তুলে দিয়েছিলে| </span>
<span class='v R220_8' data-id='R220_8'><span class='v-num v-8'>8&nbsp;</span>তারা এই অঞ্চলে বাস করত এবং এখানে তোমার নামের জন্য একটি পবিত্র স্থান নির্মাণ করেছে| </span>
<span class='v R220_9' data-id='R220_9'><span class='v-num v-9'>9&nbsp;</span>তারা বলেছিল, ‘যদি কোনদিন কোনো বিপদ আমাদের কাছে আসে- তরবারি, শাস্তি, রোগসমূহ অথবা দুর্ভিক্ষ, আমরা এসে এই মন্দিরের সামনে, প্রভু তোমার সন্মুখে দাঁড়াব| যেহেতু তোমার নাম রয়েছে এই মন্দিরে, বিপদের সময়ে আমরা চিৎকার করে তোমাকেই ডাকবো আর তখন তুমি আমাদের ডাক শুনবে এবং আমাদের উদ্ধার করবে|’ </span></div>
<div class='pi'>
<span class='v R220_10' data-id='R220_10'><span class='v-num v-10'>10&nbsp;</span>“কিন্তু এখন অম্মোন, মোয়াব আর সেয়ীয়ের পার্বত্য অঞ্চলের সেইসব অধিবাসীরা এসে ইস্রায়েলের অধিবাসীদের আক্রমণ করতে উদ্যত হয়েছেন যাদের রাজ্য তুমিই স্বয়ং একদিন ইস্রায়েলীয়দের আক্রমণ করতে দাওনি বলে তারা রক্ষা পেয়েছিল| মিশর থেকে আসার পথে তোমার নির্দেশ মেনে ইস্রায়েলীয়রা সেদিন এদের ধ্বংস করেনি| </span>
<span class='v R220_11' data-id='R220_11'><span class='v-num v-11'>11&nbsp;</span>অথচ দেখো আজ তারা তার কি প্রতিদান দিচ্ছে| তারা তোমার দেওয়া ভূখণ্ড থেকে আমাদের উৎ‌খাত করতে আসছে| </span>
<span class='v R220_12' data-id='R220_12'><span class='v-num v-12'>12&nbsp;</span>হে আমাদের প্রভু ঈশ্বর, তুমি কি এদের শাস্তি দেবে না? এই যে বিপুল সৈন্যবাহিনী আমাদের বিরুদ্ধে যুদ্ধ করতে আসছে তার বিরুদ্ধে আমরা ক্ষমতাহীন| আমরা জানি না আমরা কি করব| তাই আমরা তোমার দিকে তাকিয়ে আছি|” </span></div>
<div class='b'> &nbsp; </div>
<div class='p'>
<span class='v R220_13' data-id='R220_13'><span class='v-num v-13'>13&nbsp;</span>তাই যিহূদার সমস্ত লোকরা তাদের স্ত্রী এবং ছেলেমেয়ে নিয়ে প্রভুর সামনে দাঁড়িয়েছিল| </span>
<span class='v R220_14' data-id='R220_14'><span class='v-num v-14'>14&nbsp;</span>সেই সময়, প্রভুর আত্মা যহসীয়েলের ওপর ভর করল| যহসীয়েল ছিল সখরিয়র পুত্র; সখরিয় ছিল বনায়ের পুত্র| বনায় ছিল যিযেলের পুত্র এবং যিযেল ছিল লেবীয় মত্তনিয়ের পুত্র| এরা সবাই ছিল আসফের উত্তরপুরুষ| সেই জমায়েতের মাঝখানে, </span>
<span class='v R220_15' data-id='R220_15'><span class='v-num v-15'>15&nbsp;</span>যহসীয়েল বলল, “যিহূদা ও জেরুশালেমবাসীরা এবং রাজা যিহোশাফট, তোমরা সকলে শোনো| প্রভু বলেন, ‘এই বিশাল সেনাবাহিনী নিয়ে চিন্তা করবার বা ভয় পাবার কোনো দরকার নেই কারণ এই যুদ্ধ তোমাদের নয়, ঈশ্বরের যুদ্ধ| </span>
<span class='v R220_16' data-id='R220_16'><span class='v-num v-16'>16&nbsp;</span>আগামীকাল তোমরা সকলে গিয়ে এদের বিরুদ্ধে যুদ্ধ করবে| ওরা সীসের গিরিখাত দিয়ে আসবে এবং তোমরা তাদের যরূয়েল মরুভূমির পূর্বদিকে উপত্যকার প্রান্তে দেখতে পাবে| </span>
<span class='v R220_17' data-id='R220_17'><span class='v-num v-17'>17&nbsp;</span>এই সংঘর্ষে তোমাদের যুদ্ধ করবারও প্রয়োজন নেই| তোমাদের শুধু যে যার জায়গায় দৃঢ় চিত্তে দাঁড়িয়ে থাকতে হবে আর দেখো আমি কিভাবে তোমাদের আর যিহূদা ও জেরুশালেমকে রক্ষা করি| চিন্তা করো না| আগামীকালের যুদ্ধে তাদের বিরুদ্ধে দাঁড়াও এবং প্রভু তোমাদের সহায় হবেন|’ ” </span></div>
<div class='p'>
<span class='v R220_18' data-id='R220_18'><span class='v-num v-18'>18&nbsp;</span>যিহোশাফট তখন মুখ নীচের দিকে করে আভূমি আনত হলেন| যিহূদা ও জেরুশালেমের সমস্ত লোক প্রভুর সামনে আভূমি নত হল এবং প্রভুর উপাসনা করল| </span>
<span class='v R220_19' data-id='R220_19'><span class='v-num v-19'>19&nbsp;</span>কহাত্‌ ও কোরহ পরিবারগোষ্ঠীর লেবীয়রা উঠে দাঁড়িয়ে উচ্চস্বরে প্রভু ইস্রায়েলের ঈশ্বরের প্রশংসা করতে লাগলো| </span></div>
<div class='p'>
<span class='v R220_20' data-id='R220_20'><span class='v-num v-20'>20&nbsp;</span>পরদিন ভোরবেলা যিহোশাফটের সেনাবাহিনী তকোয় মরুভূমি অভিমুখে যাত্রা করলো| তারা রওনা হবার ঠিক আগের মূহুর্তে যিহোশাফট উঠে দাঁড়িয়ে বললেন, “তোমরা, যিহূদা আর জেরুশালেমের লোকরা, শোনো; প্রভু, তোমাদের ঈশ্বরের প্রতি বিশ্বাস রেখো তাহলে তোমাদের দেহে ও মনে শক্তি পাবে| তাঁর ভাববাণীর ওপর বিশ্বাস রেখো| জয় তোমাদের সুনিশ্চিত|” </span></div>
<div class='p'>
<span class='v R220_21' data-id='R220_21'><span class='v-num v-21'>21&nbsp;</span>যিহোশাফট তাঁর লোকদের অনুপ্রেরণা ও নির্দেশ দিতে লাগলেন| তারপর তিনি প্রভুর প্রশংসা ও সৌন্দর্য বর্ণনার জন্য এবং গাইবার জন্য কয়েকজনকে মনোনীত করলেন| তারা সেনাবাহিনীর সামনে দিয়ে হাঁটতে হাঁটতে, প্রভুর প্রশংসা করে গান করল, </span></div>
<div class='b'> &nbsp; 
<span class='v R220_21' data-id='R220_21'></span></div>
<div class='q'>
<span class='v R220_21' data-id='R220_21'>“প্রভুকে ধন্যবাদ দাও </span></div>
<div class='q2'>
<span class='v R220_21' data-id='R220_21'>কারণ তাঁর করুণা চিরস্থায়ী|” </span></div>
<div class='b'> &nbsp; </div>
<div class='m'>
<span class='v R220_22' data-id='R220_22'><span class='v-num v-22'>22&nbsp;</span>এই প্রশংসা গান গাইতে গাইতে তারা যেতে লাগলো| ইতিমধ্যে, এরা যখন ঈশ্বরের প্রশংসা সুচক গান করছিল, প্রভু তখন অম্মোনীয়, মোয়াবীয় ও সেয়ীরের লোকদের অতর্কিত আক্রমণের জন্য সেনা সাজাচ্ছিলেন| যারা যিহূদা আক্রমণ করতে এসেছিল তারা পরাজিত হল| </span>
<span class='v R220_23' data-id='R220_23'><span class='v-num v-23'>23&nbsp;</span>অম্মোনীয় ও মোয়াবীয়রা সেয়ীরের পার্বত্য অঞ্চলের লোকেদের বিরুদ্ধে যুদ্ধ করতে শুরু করলো এবং তাদের হত্যা করলো| এরপর তারা একদল অপরদলকে হত্যা করলো! </span></div>
<div class='p'>
<span class='v R220_24' data-id='R220_24'><span class='v-num v-24'>24&nbsp;</span>যিহূদার লোকরা যুদ্ধের ওপর নজর রাখার জায়গায় এসে পৌঁছনোর পর শত্রুপক্ষের বিশাল সেনাবাহিনীর সন্ধান করতে গিয়ে চতুর্দিকে শুধুই স্তূপাকার মৃতদেহ দেখতে পেলো| কোন লোকই বেঁচে ছিল না| </span>
<span class='v R220_25' data-id='R220_25'><span class='v-num v-25'>25&nbsp;</span>যিহোশাফট আর তাঁর সেনাবাহিনী ঐসব মৃতদেহের স্তূপের কাছে এলো এবং মৃতদেহগুলোর থেকে বহু দুর্মূল্য জিনিসপত্র যেমন জন্তুজানোয়ার, অর্থ, পোশাক-পরিচ্ছদ উদ্ধার করে নিয়ে গেল| এতো বেশি জিনিসপত্র সেখানে ছড়িয়ে ছিটিয়ে পড়ে ছিল যে তা বয়ে নিয়ে যেতে তিনদিন সময় লেগেছিল| </span>
<span class='v R220_26' data-id='R220_26'><span class='v-num v-26'>26&nbsp;</span>চতুর্থ দিনে যিহোশাফট আর তাঁর সেনাবাহিনী বরাখা উপত্যকায় উপনীত হয়ে প্রভুকে ধন্যবাদ জানালো| সেই জন্যই এই উপত্যকাকে সেই সময় থেকে “বরাখা উপত্যকা” বলা হয়| </span></div>
<div class='p'>
<span class='v R220_27' data-id='R220_27'><span class='v-num v-27'>27&nbsp;</span>এরপর যিহোশাফট যিহূদা আর জেরুশালেমের সবাইকে নেতৃত্ব দিয়ে জেরুশালেমে ফিরিয়ে নিয়ে গেলেন| প্রভু তাদের শত্রুকে পরাজিত করেছেন বলে সকলেই খুব খুশি ছিল| </span>
<span class='v R220_28' data-id='R220_28'><span class='v-num v-28'>28&nbsp;</span>বীণা, বাঁশি, শিঙা, কর্তাল বাজিয়ে তারা জেরুশালেমে এলো এবং প্রভুর মন্দিরে গেল| </span></div>
<div class='p'>
<span class='v R220_29' data-id='R220_29'><span class='v-num v-29'>29&nbsp;</span>স্বয়ং প্রভু ইস্রায়েলের শত্রুদের বিরুদ্ধে যুদ্ধ করেছেন, এখবর জানতে পেরে অন্যান্য রাজ্যগুলির প্রত্যেকে ভীত হল| </span>
<span class='v R220_30' data-id='R220_30'><span class='v-num v-30'>30&nbsp;</span>সে কারণে যিহোশাফটের রাজত্বকালে ইস্রায়েলে শান্তি বিরাজ করেছিল| প্রভু সবদিক থেকে তাঁকে শান্তি দিয়েছিলেন| </span></div>
<div class='s'>যিহোশাফটের শাসনকালের অবসান </div>
<div class='p'>
<span class='v R220_31' data-id='R220_31'><span class='v-num v-31'>31&nbsp;</span>পঁয়ত্রিশ বছর বয়সে যিহূদার রাজা হবার পর যিহোশাফট 25 বছর জেরুশালেমে রাজত্ব করেছিলেন| তাঁর মাতা অসূবা ছিলেন শিল্হির কন্যা| </span>
<span class='v R220_32' data-id='R220_32'><span class='v-num v-32'>32&nbsp;</span>যিহোশাফট তাঁর পিতা আসার মতোই সৎ‌পথে জীবনযাপন করেছিলেন| তিনি সর্বদাই প্রভুর প্রতি বাধ্য ছিলেন| </span>
<span class='v R220_33' data-id='R220_33'><span class='v-num v-33'>33&nbsp;</span>কিন্তু অন্য মূর্ত্তিদের পূজোর জন্য বানানো উঁচু জায়গাগুলো ভেঙ্গে দেওয়া হয় নি এবং লোকে তাদের পূর্বপুরুষদের ঈশ্বরের কাছে নিজেদের সম্পূর্ণভাবে সমর্পণ করেন নি| </span></div>
<div class='p'>
<span class='v R220_34' data-id='R220_34'><span class='v-num v-34'>34&nbsp;</span>তাঁর রাজত্বকালে প্রথম থেকে শেষাবধি যিহোশাফট যা কিছু করেছিলেন তা <span class='bk'>হনানির পুত্র যেহূর লেখা সরকারি নথিপত্রে</span> লেখা আছে, যা পরবর্তীকালে <span class='bk'>ইস্রায়েলের রাজাদের ইতিহাস</span> গ্রন্থের অন্তর্ভুক্ত করা হয়| </span></div>
<div class='p'>
<span class='v R220_35' data-id='R220_35'><span class='v-num v-35'>35&nbsp;</span>যিহূদার রাজা যিহোশাফট তাঁর রাজত্বের শেষের দিকে ইস্রায়েলের রাজা অহসিয়র সঙ্গে চুক্তি করেছিলেন| অহসিয় বহু পাপাচরণে লিপ্ত ছিলেন| </span>
<span class='v R220_36' data-id='R220_36'><span class='v-num v-36'>36&nbsp;</span>যিহোশাফট তাঁর সঙ্গে যৌথভাবে তর্শীশে যাবার জন্য জাহাজ বানানোর কাজ শুরু করেন| ইৎ‌সিয়োন – গেবর শহরে এইসব জাহাজ বানানো হতো| </span>
<span class='v R220_37' data-id='R220_37'><span class='v-num v-37'>37&nbsp;</span>তখন মারেশা থেকে দোদাবাহূর পুত্র ইলীয়েষর যিহোশাফটকে বললেন, “তুমি অহসিয়র সঙ্গে হাত মিলিয়েছো, তাই প্রভু তোমার জাহাজগুলি ধ্বংস করবেন|” বানানো জাহাজগুলো ভেঙ্গে যায় এবং শেষ পর্যন্ত যিহোশাফট বা অহসিয় কেউই আর তর্শীশে জাহাজ পাঠাতে পারেন নি| </span></div></div>
<div class='footnotes'>

</div>
<div class='footer'><div class='nav'>
<a class='prev' href='R219.html'></a>
<a class='home' href='index.html'></a>
<a class='next' href='R221.html'></a>
</div></div>
</body></html>
