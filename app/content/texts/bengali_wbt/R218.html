<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>পবিত্র বাইবেল 2 বংশাবলি 18</title>
<link href='mukti.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location mukti' href='R2.html'> 2 বংশাবলি 18 </a>
<a class='prev' href='R217.html'>  </a>
<a class='next' href='R219.html'>  </a>
</div></div>
<div class='chapter section R218 ben2006 ben R2 mukti' dir='ltr' data-id='R218' data-nextid='R219' data-previd='R217' lang='bn'> 

<div class='c'>18</div>
<div class='s'>মীখায় রাজা আহাবকে সতর্ক করলেন </div>
<div class='p'>
<span class='v R218_1' data-id='R218_1'><span class='verse1 v-num v-1'>1&nbsp;</span>যিহোশাফট প্রভুত পরিমাণে সম্পদ ও সম্মানের অধিকারী হয়েছিলেন| তিনি ঐ দুটি রাজ্যের মধ্যে একটি সন্ধি স্থাপনের জন্য রাজা আহাবের সঙ্গেও একটি বৈবাহিক সম্পর্ক স্থাপন করেছিলেন| </span>
<span class='v R218_2' data-id='R218_2'><span class='v-num v-2'>2&nbsp;</span>কয়েকবছর পরে যখন তিনি শমরিয়া শহরে রাজা আহাবের সঙ্গে দেখা করতে গেলে আহাব তাঁর ও তাঁর সঙ্গের লোকদের সম্মানার্থে বহু মেষ ও গরু বলিদান করেন| আহাব যিহোশাফটকে রামোৎ-গিলিয়দ আক্রমণ করতে উৎসাহ দিয়েছিলেন| </span>
<span class='v R218_3' data-id='R218_3'><span class='v-num v-3'>3&nbsp;</span>আহাব যিহোশাফটকে জিজ্ঞেস করলেন, “আপনি কি আমার সঙ্গে রামোৎ-গিলিয়দ আক্রমণ করতে যাবেন?” যিহোশাফট, আহাবকে উত্তর দিয়েছিলেন, “আপনার আর আমার মধ্যে কোনো পার্থক্য নেই, আমার প্রজারা তো আপনারও প্রজা| আমরা অবশ্যই আপনার সঙ্গে যুদ্ধে যোগ দেব|” </span>
<span class='v R218_4' data-id='R218_4'><span class='v-num v-4'>4&nbsp;</span>যিহোশাফট আরো বললেন, “প্রথমে প্রভুর সন্মতি চাওয়া যাক|” </span></div>
<div class='p'>
<span class='v R218_5' data-id='R218_5'><span class='v-num v-5'>5&nbsp;</span>রাজা আহাব তাই 400 জন ভাববাদীকে জড়ো করলেন| তিনি তাঁদের জিজ্ঞেস করলেন, “আমরা কি রামোৎ-গিলিয়দের বিরুদ্ধে যুদ্ধ যাত্রা করতে পারি?” </span></div>
<div class='p'>
<span class='v R218_5' data-id='R218_5'>তখন ভাববাদীরা বললেন, “যান ঈশ্বর আপনাদের রামোৎ-গিলিয়দকে হারাতে সাহায্য করবেন|” </span></div>
<div class='p'>
<span class='v R218_6' data-id='R218_6'><span class='v-num v-6'>6&nbsp;</span>কিন্তু যিহোশাফট একথায় সন্তুষ্ট না হয়ে বললেন, “আমার প্রভুর কোনো ভাববাদী কি এখানে উপস্থিত আছেন? তাহলে তাঁর মাধ্যমে আমাদের প্রভুর সম্মতি নেওয়া উচিৎ‌|” </span></div>
<div class='p'>
<span class='v R218_7' data-id='R218_7'><span class='v-num v-7'>7&nbsp;</span>তখন রাজা আহাব যিহোশাফটকে জানালেন, “একজন আছেন যাঁর মাধ্যমে আমরা প্রভুকে প্রশ্ন করতে পারি| কিন্তু এই লোকটাকে আমার মোটেই পছন্দ নয় কারণ ও কখনও প্রভুর কাছ থেকে জেনে আমায় কোনো ভাল কথা বলেনি| ও সবসময় আমার সম্পর্কে খারাপ ভবিষ্যদ্বাণী করে| এ হল যিম্লের পুত্র মীখায়|” </span></div>
<div class='p'>
<span class='v R218_7' data-id='R218_7'>যিহোশাফট বললেন, “আহাব আপনার মুখে একথা শোভা পায় না|” </span></div>
<div class='p'>
<span class='v R218_8' data-id='R218_8'><span class='v-num v-8'>8&nbsp;</span>রাজা আহাব তখন তাঁর এক কর্মচারীকে ডেকে বললেন, “তাড়াতাড়ি গিয়ে যিম্লের পুত্র মীখায়কে এখানে ডেকে নিয়ে এসো” </span></div>
<div class='p'>
<span class='v R218_9' data-id='R218_9'><span class='v-num v-9'>9&nbsp;</span>ইস্রায়েলরাজ আহাব এবং যিহূদারাজ যিহোশাফট দুজনেই তখন তাঁদের রাজকীয় পোশাক পরে শমরিয়া শহরের সামনের দরজার কাছে এক শস্য মাড়াইয়ের জায়গায় নিজেদের সিংহাসনে বসেছিলেন| ঐ 400 জন ভাববাদী তাদের সামনে ভবিষ্যদ্বাণী করছিলেন| </span>
<span class='v R218_10' data-id='R218_10'><span class='v-num v-10'>10&nbsp;</span>কনানার পুত্র সিদিকিয় লোহা দিয়ে কয়েকটা শিং বানিয়ে বলল, “প্রভু বলেছেন: ‘ধ্বংস না হওয়া পর্যন্ত আপনারা অরামীয়দের এই শিংগুলি দিয়ে বিদ্ধ করে যাবেন|’ ” </span>
<span class='v R218_11' data-id='R218_11'><span class='v-num v-11'>11&nbsp;</span>সমস্ত ভাববাদীরা একই সুরে কথা বলতে লাগলেন| তারা বললেন, “আপনারা রামোৎ-গিলিয়দে যান| প্রভুর সহায়তায় আপনারা নিশ্চয়ই অরামীয়দের পরাজিত করতে পারবেন|” </span></div>
<div class='p'>
<span class='v R218_12' data-id='R218_12'><span class='v-num v-12'>12&nbsp;</span>এদিকে বার্তাবাহকরা মীখায়কে গিয়ে বললেন, “শুনুন মীখায়, সমস্ত ভাববাদীরা রাজাদের যুদ্ধ জয়ের কথা শুনিয়েছেন| আপনিও এবার গিয়ে ভাল ভাল কথা বলুন|” </span></div>
<div class='p'>
<span class='v R218_13' data-id='R218_13'><span class='v-num v-13'>13&nbsp;</span>প্রত্যুত্তরে মীখায় বললেন, “জীবন্ত প্রভুর দিব্য, আমার ঈশ্বর যা বলেন আমি তাই বলব|” </span></div>
<div class='p'>
<span class='v R218_14' data-id='R218_14'><span class='v-num v-14'>14&nbsp;</span>তারপর মীখায় রাজা আহাবের কাছে এসে উপস্থিত হলেন| রাজা তাঁকে জিজ্ঞেস করলেন, “মীখায় আমরা কি রামোৎ-গিলিয়দে যুদ্ধ করতে যেতে পারি?” </span></div>
<div class='p'>
<span class='v R218_14' data-id='R218_14'>মীখায় উত্তর দিলেন, “যান আক্রমণ করুন| ঈশ্বর আপনাদের শত্রুকে পরাজিত করতে সাহায্য করবেন|” </span></div>
<div class='p'>
<span class='v R218_15' data-id='R218_15'><span class='v-num v-15'>15&nbsp;</span>রাজা আহাব তখন মীখায়কে বললেন, “বহুবার আমি তোমাকে বলেছি, প্রভুর নামে আমাকে সব সময়ে সত্যি কথা বলবে!” </span></div>
<div class='p'>
<span class='v R218_16' data-id='R218_16'><span class='v-num v-16'>16&nbsp;</span>একথা শুনে মীখায় বললেন, “আমি দেখলাম ইস্রায়েলের লোকরা মেষপালক ছাড়া মেষের পালের মত পাহাড়গুলোর ওপর ছড়িয়ে পড়েছে| প্রভু বলেছেন: ‘এদের নেতৃত্ব দেবার মতো কেউ নেই, প্রত্যেকে যে যার বাড়িতে ফিরে যাক|’ ” </span></div>
<div class='p'>
<span class='v R218_17' data-id='R218_17'><span class='v-num v-17'>17&nbsp;</span>ইস্রায়েলের রাজা আহাব যিহোশাফটকে বললেন, “দেখেছেন, আমি আগেই আপনাকে বলেছিলাম মীখায় কখনও আমার সম্পর্কে ভাল কিছু বলেন না| শুধুই আমার অপবাদ দেন|” </span></div>
<div class='p'>
<span class='v R218_18' data-id='R218_18'><span class='v-num v-18'>18&nbsp;</span>মীখায় বললেন, “প্রভুর বার্তা শুনুন| আমি প্রভুকে তাঁর সিংহাসনে বসে থাকতে দেখেছি আর স্বর্গের সেনাবাহিনী তাঁকে দুদিকে ঘিরে রেখেছিল| </span>
<span class='v R218_19' data-id='R218_19'><span class='v-num v-19'>19&nbsp;</span>প্রভু জিজ্ঞেস করলেন: ‘তোমাদের মধ্যে কে রামোৎ-গিলিয়দে যাবে এবং আহাবকে প্রতারণা করে হত্যা করবে?’ তখন প্রভুর চারপাশে যারা দাঁড়িয়েছিলেন তাদের একেকজন একেক রকম কথা বলতে লাগলেন| </span>
<span class='v R218_20' data-id='R218_20'><span class='v-num v-20'>20&nbsp;</span>শেষ অবধি এক আত্মা এসে প্রভুর সামনে দাঁড়িয়ে বললো, ‘আমি যাবো আহাবের সঙ্গে ছলনা করতে|’ প্রভু সেই আত্মাকে জিজ্ঞেস করলেন, ‘কি ভাবে?’ </span>
<span class='v R218_21' data-id='R218_21'><span class='v-num v-21'>21&nbsp;</span>তখন সেই আত্মা বললো, ‘আমি যাবো এবং আহাবের ভাববাদীদের ওপর ভর করব এবং তাদের দিয়ে মিথ্যা ভবিষ্যদ্বাণী করাব|’ তখন প্রভু বললেন, ‘যাও আহাবকে ছলনা করার কাজে তুমি অবশ্যই সফলকাম হবে|’ </span></div>
<div class='p'>
<span class='v R218_22' data-id='R218_22'><span class='v-num v-22'>22&nbsp;</span>“দেখুন আহাব, প্রভু আপনার ভাববাদীদের মুখ দিয়ে মিথ্যা ভাষণ করিয়েছেন| আসলে প্রভু আপনার অমঙ্গল সাধন করতে চান|” </span></div>
<div class='p'>
<span class='v R218_23' data-id='R218_23'><span class='v-num v-23'>23&nbsp;</span>তখন কনানার পুত্র সিদিকিয় গিয়ে মীখায়ের মুখে আঘাত করে বলল, “মীখায়, আমাকে বল প্রভুর আত্মা কেমন করে আমাকে ছেড়ে গেল এবং তার বদলে তোমার সঙ্গে কথা বলল?” </span></div>
<div class='p'>
<span class='v R218_24' data-id='R218_24'><span class='v-num v-24'>24&nbsp;</span>মীখায় উত্তর দিলেন, “সিদিকিয় এ কথার উত্তর তুমি তখন পাবে যখন নিজের প্রাণ বাঁচাতে তোমায় একটা চোরা কুঠুরিতে গিয়ে লুকোতে হবে|” </span></div>
<div class='p'>
<span class='v R218_25' data-id='R218_25'><span class='v-num v-25'>25&nbsp;</span>রাজা আহাব হুকুম দিলেন, “মীখায়কে আটক কর এবং তাকে শহরের শাসনকর্তা আমোনার কাছে এবং রাজপুত্র যোয়াশের কাছে পাঠিয়ে দাও| </span>
<span class='v R218_26' data-id='R218_26'><span class='v-num v-26'>26&nbsp;</span>আর ওদের জানিয়ে দাও আমি মীখায়কে কারাগারে পুরতে বলেছি| আমি যুদ্ধ থেকে নিরাপদে ফিরে না আসা পর্যন্ত যেন ওকে জল আর শুকনো রুটি ছাড়া আর কিছু খেতে না দেওয়া হয়|” </span></div>
<div class='p'>
<span class='v R218_27' data-id='R218_27'><span class='v-num v-27'>27&nbsp;</span>প্রত্যুত্তরে মীখায় বললেন, “আহাব আপনি যদি যুদ্ধক্ষেত্র থেকে অক্ষত অবস্থায় ফিরে আসেন তাহলে বুঝবো প্রভু কোনোদিনই আমার মুখ দিয়ে কোনো কথা বলেননি| তোমরাও সকলে মন দিয়ে আমার একথা শুনে রাখো|” </span></div>
<div class='s'>রামোৎ-গিলিয়দে আহাবের মৃত্যু </div>
<div class='p'>
<span class='v R218_28' data-id='R218_28'><span class='v-num v-28'>28&nbsp;</span>অতঃপর ইস্রায়েলের রাজা আহাব আর যিহূদার রাজা যিহোশাফট দুজনে মিলে রামোৎ-গিলিয়দ আক্রমণ করতে গেলেন| </span>
<span class='v R218_29' data-id='R218_29'><span class='v-num v-29'>29&nbsp;</span>রাজা আহাব যিহোশাফটকে বললেন, “যুদ্ধে যাবার আগে আমি ছদ্মবেশ পরে যেতে চাই| আপনি আপনার পোশাকেই চলুন|” তখন ইস্রায়েলের রাজা আহাব ছদ্মবেশ ধারণ করলেন এবং তারপর দুজনে যুদ্ধে গেলেন| </span></div>
<div class='p'>
<span class='v R218_30' data-id='R218_30'><span class='v-num v-30'>30&nbsp;</span>অরামের রাজা তাঁর রথবাহিনীর সেনাপতিদের আদেশ দিলেন, “কোন সৈন্যর সঙ্গে যুদ্ধ কর না| তোমরা শুধু ইস্রায়েলের রাজা আহাবের বিরুদ্ধে যুদ্ধ করো|” </span>
<span class='v R218_31' data-id='R218_31'><span class='v-num v-31'>31&nbsp;</span>রথ বাহিনীর সেনাপতিরা প্রথমে যিহোশাফটকে দেখে ভাবলেন, “ঐ বুঝি ইস্রায়েলের রাজা আহাব!” তারা সকলে মিলে যেই যিহোশাফটকে আক্রমণ করতে গেল যিহোশাফট সাহায্যের জন্য প্রভুকে চিৎকার করে ডাকলেন| ঈশ্বর রথের সেনাপতিদের অভিমুখ যিহোশাফটের দিক থেকে ঘুরিয়ে দিলেন| </span>
<span class='v R218_32' data-id='R218_32'><span class='v-num v-32'>32&nbsp;</span>যখন রথের সেনাপতিরা যিহোশাফটকে দেখল তারা হৃদয়ঙ্গম করল যে তিনি আসলে ইস্রায়েলের রাজা আহাব নন, তাই তারা আর তাঁকে তাড়া করলো না| </span></div>
<div class='p'>
<span class='v R218_33' data-id='R218_33'><span class='v-num v-33'>33&nbsp;</span>ইতিমধ্যে, একজন সেনা তার ধনুক থেকে একটা তীর লক্ষ্যহীনভাবে ছুঁড়েছিল এবং সেই তীরটা ইস্রায়েলের রাজা আহাবের গায়ে গিয়ে বিঁধলো| তীরটা তাঁর শরীরের এমন জায়গায় বিঁধল যেখানটা বক্ষত্রাণ দিয়ে ঢাকা ছিল না| আহাব তাঁর রথের সারথীকে বললেন, “রথের মুখ ঘোরাও এবং আমাকে যুদ্ধ থেকে সরিয়ে নিয়ে যাও| আমি আহত|” </span></div>
<div class='p'>
<span class='v R218_34' data-id='R218_34'><span class='v-num v-34'>34&nbsp;</span>সেদিন যুদ্ধ এমশঃ প্রচণ্ড হয়ে উঠল| সন্ধ্যা পর্যন্ত রাজা আহাব তাঁর রথে অধিষ্ঠিত থেকে যুদ্ধের সামনা করলেন| তারপর সূর্যাস্তের সময় তিনি মারা গেলেন| </span></div></div>
<div class='footnotes'>

</div>
<div class='footer'><div class='nav'>
<a class='prev' href='R217.html'></a>
<a class='home' href='index.html'></a>
<a class='next' href='R219.html'></a>
</div></div>
</body></html>
