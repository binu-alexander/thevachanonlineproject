<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>পবিত্র বাইবেল সখরিয় 14</title>
<link href='mukti.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location mukti' href='ZC.html'> সখরিয় 14 </a>
<a class='prev' href='ZC13.html'>  </a>
<a class='next' href='ML1.html'>  </a>
</div></div>
<div class='chapter section ZC14 ben2006 ben ZC mukti' dir='ltr' data-id='ZC14' data-nextid='ML1' data-previd='ZC13' lang='bn'> 

<div class='c'>14</div>
<div class='s'>বিচারের দিনের বর্ণনা </div>
<div class='p'>
<span class='v ZC14_1' data-id='ZC14_1'><span class='verse1 v-num v-1'>1&nbsp;</span>দেখ, বিচারের জন্য প্রভুর বিশেষ দিন আসছে| আর যে সম্পদ তুমি লুঠ করছ তা তোমার শহরে ভাগ করা হবে| </span>
<span class='v ZC14_2' data-id='ZC14_2'><span class='v-num v-2'>2&nbsp;</span>জেরুশালেমের বিরুদ্ধে যুদ্ধ করবার জন্য আমি সমস্ত জাতিকে জড়ো করব| শত্রুরা শহর অধিকার করবে এবং ঘর বাড়ি ধ্বংস করবে| স্ত্রীলোকদের ওপর বলাৎ‌‌কার করা হবে এবং অর্ধেক লোককে বন্দী করে নির্বাসনে নিয়ে যাওয়া হবে| বাদবাকীরা পেছনে পড়ে থাকবে| </span>
<span class='v ZC14_3' data-id='ZC14_3'><span class='v-num v-3'>3&nbsp;</span>তখন সেইসব জাতির সঙ্গে যুদ্ধ করবার জন্য প্রভু নিজে যাবেন অতীতে যেমন তিনি যুদ্ধ করেছিলেন| </span>
<span class='v ZC14_4' data-id='ZC14_4'><span class='v-num v-4'>4&nbsp;</span>সেই সময় তিনি জৈতুন পর্বতের ওপরে দাঁড়াবেন, যে পর্বত জেরুশালেমের পূর্বে অবস্থিত| জৈতুন পর্বত চিরে যাবে এবং পর্বতের একভাগ উত্তরে, অপরভাগ দক্ষিণে সরে যাবে| পশ্চিম থেকে পূর্বে এক গভীর উপত্যকার সৃষ্টি হবে| </span>
<span class='v ZC14_5' data-id='ZC14_5'><span class='v-num v-5'>5&nbsp;</span>সেই উপত্যকা তোমার নিকটবর্তী হলে তোমরা পালাবার চেষ্টা করবে| যেমন যিহূদার রাজা উষিয়ের সময়ে ভূমিকম্পের দিনে তোমরা দৌড়েছিলে সেইরকম দৌড়ে পালাবে| ঈশ্বর আসবেন, এবং তাঁর সমস্ত পবিত্র লোকেরা তাঁর সঙ্গে থাকবে| </span></div>
<div class='p'>
<span class='v ZC14_6 ZC14_7' data-id='ZC14_6'><span class='v-num v-6-7'>6-7&nbsp;</span>সেই দিন হবে বিশেষ দিন| সেই দিন আলো, ঠাণ্ডা বা হিম বলে কিছু থাকবে না| কেবল প্রভু জানেন তা কিভাবে হবে, কিন্তু দিন বা রাত বলে কিছু থাকবে না| সাধারণতঃ অন্ধকার যখন নেমে আসে সেই সময়তেও আলো থাকবে| </span>
<span class='v ZC14_8' data-id='ZC14_8'><span class='v-num v-8'>8&nbsp;</span>সেই দিন জেরুশালেম থেকে জীবন্ত জলের ধারা বইবে| সেই জলধারা দুটি স্রোতে ভাগ হয়ে এক ভাগ পূর্ব দিকে মৃত সাগরে এবং অপর ভাগ পশ্চিমে ভূমধ্যসাগরে বইবে| সেই জলের ধারা সারা বছর ধরে থাকবে, কি গ্রীষ্মে, কি শীতে| </span>
<span class='v ZC14_9' data-id='ZC14_9'><span class='v-num v-9'>9&nbsp;</span>সেই সময়, প্রভু সমস্ত পৃথিবীর রাজা হবেন| সেই দিন প্রভু হবেন একজন| তাঁর নাম হবে একটিই| </span>
<span class='v ZC14_10' data-id='ZC14_10'><span class='v-num v-10'>10&nbsp;</span>সেই সময়, জেরুশালেমের চারধার মরুভূমিতে পরিণত হবে| গেবা থেকে নেগেভের রিম্মোণ পর্যন্ত মরুভূমির মত হয়ে যাবে| কিন্তু জেরুশালেমের পুরো শহরটি আবার নির্মাণ করা হবে| বিন্যামীন ফটক থেকে প্রথম ফটক (কোণের ফটক) পর্যন্ত এবং হননেলের দুর্গ থেকে রাজার দ্রাক্ষা কুণ্ড পর্যন্ত| </span>
<span class='v ZC14_11' data-id='ZC14_11'><span class='v-num v-11'>11&nbsp;</span>কোন শত্রু আর তাদের ধ্বংস করতে সেখানে আসবে না| জেরুশালেম নিরাপদ হবে| </span></div>
<div class='p'>
<span class='v ZC14_12' data-id='ZC14_12'><span class='v-num v-12'>12&nbsp;</span>কিন্তু যে সমস্ত জাতি জেরুশালেমের বিরুদ্ধে যুদ্ধ করেছিল, প্রভু তাদের শাস্তি দেবেন| তাদের মাঝে তিনি প্লেগ রোগটি পাঠাবেন| জীবিতকালেই তাদের মাংস পচতে শুরু করবে| তাদের চোখগুলো কোটরে পচবে আর জিব মুখের মধ্যে পচতে শুরু করবে| </span>
<span class='v ZC14_13 ZC14_14 ZC14_15' data-id='ZC14_13'><span class='v-num v-13-15'>13-15&nbsp;</span>এই মারাত্মক রোগ শত্রু শিবিরগুলিতে ছড়িয়ে যাবে| সেই মারাত্মক রোগ তাদের ঘোড়া, উট এবং গাধাদের মধ্যেও ছড়িয়ে যাবে| </span></div>
<div class='p'>
<span class='v ZC14_13 ZC14_14 ZC14_15' data-id='ZC14_13'>সেই সময়, ঐ লোকেরা সত্যিই প্রভুকে ভয় পাবে| প্রত্যেকটি লোক অন্য লোকের হাত টেনে ধরবে আর তারা একে অপরের সঙ্গে লড়াই করবে| এমনকি যিহূদাও জেরুশালেমের বিরুদ্ধে যুদ্ধ করবে| সমস্ত লোকের কাছ থেকে সোনা, রূপো ও কাপড় চোপড় জড়ো করার পরও এটা ঘটবে| </span>
<span class='v ZC14_16' data-id='ZC14_16'><span class='v-num v-16'>16&nbsp;</span>জেরুশালেমে যারা যুদ্ধ করতে এসেছিল, তার থেকে বেঁচে থাকা লোকেরা প্রতি বছর সেই রাজা যিনি সর্বশক্তিমান প্রভু, তাঁর উপাসনা করতে আসবে| এবং কুটিরবাস পর্ব পালন করতে জেরুশালেম পর্যন্ত যাবে| </span>
<span class='v ZC14_17' data-id='ZC14_17'><span class='v-num v-17'>17&nbsp;</span>আর পৃথিবীর কোন পরিবার যদি জেরুশালেমে সর্বশক্তিমান প্রভুর উপাসনা করতে না যায় তবে প্রভু তাদের বৃষ্টি দেবেন না| </span>
<span class='v ZC14_18' data-id='ZC14_18'><span class='v-num v-18'>18&nbsp;</span>যদি মিশরের কোন পরিবার কুটিরবাস পর্ব পালন করতে না আসে তবে প্রভু শত্রু জাতিদের ক্ষেত্রে যেমন করেছিল তেমনি তাদেরও সেই মারাত্মক রোগে আক্রান্ত করবেন| </span>
<span class='v ZC14_19' data-id='ZC14_19'><span class='v-num v-19'>19&nbsp;</span>এই শাস্তি হবে মিশরীয়দের জন্য এবং অন্য যে কোন জাতি যারা কুটিরবাস পর্ব পালন করতে না আসে তাদের জন্য| </span></div>
<div class='p'>
<span class='v ZC14_20' data-id='ZC14_20'><span class='v-num v-20'>20&nbsp;</span>সেই সময়, প্রভু সব কিছুর মালিক হবেন| এমনকি ঘোড়ার গলার ঘণ্টিগুলিতেও লেখা থাকবে, <span class='sc'>প্রভুর জন্য পবিত্র|</span> <span class='note' id='footnote-282'><a href='#note-282' class='key'>*</a></span> আর প্রভুর মন্দিরে ব্যবহৃত সমস্ত বাসন-কোষন বেদীর বাটীর মত পাত্রগুলির মতোই গুরুত্বপূর্ণ হবে| </span>
<span class='v ZC14_21' data-id='ZC14_21'><span class='v-num v-21'>21&nbsp;</span>প্রকৃতপক্ষে জেরুশালেম ও যিহূদার প্রতিটি পাত্রেই এই কথা লেখা থাকবে| প্রভু <span class='sc'>সর্বশক্তিমানের জন্য পবিত্র|</span> নৈবেদ্য উৎসর্গ করতে যে সমস্ত লোক এসেছিল এসে সেই সমস্ত পাত্র নিয়ে তাতে তাদের বিশেষ খাবার রান্না করবে| </span></div>
<div class='p'>
<span class='v ZC14_21' data-id='ZC14_21'>সেই সময়, সর্বশক্তিমান প্রভুর মন্দিরে কোন ব্যবসায়ীকে আর দেখতে পাওয়া যাবে না| </span></div></div>
<div class='footnotes'>

<span class='footnote' id='note-282'><span class='key'>* </span><a href='#footnote-282' class='backref'>14:20</a> <span class='text'> <span class="fk">প্রভুর … পবিত্র </span><span class="ft">মন্দিরে ব্যবহৃত সমস্ত কিছুর ওপরে এই শব্দগুলি লেখা থাকত| এতে বোঝা যেত যে এইগুলি প্রভুর জিনিস এবং একমাত্র বিশেষ কাজে ব্যবহৃত হতে পারে| এই লেবেল আঁটা থালাগুলি যাজকরা কেবলমাত্র পবিত্র স্থানে ব্যবহার করতে পারত|</span></span></span>
</div>
<div class='footer'><div class='nav'>
<a class='prev' href='ZC13.html'></a>
<a class='home' href='index.html'></a>
<a class='next' href='ML1.html'></a>
</div></div>
</body></html>
