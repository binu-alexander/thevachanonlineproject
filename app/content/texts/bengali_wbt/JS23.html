<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>পবিত্র বাইবেল যিহোশূয়ের পুস্তক 23</title>
<link href='mukti.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location mukti' href='JS.html'> যিহোশূয়ের পুস্তক 23 </a>
<a class='prev' href='JS22.html'>  </a>
<a class='next' href='JS24.html'>  </a>
</div></div>
<div class='chapter section JS23 ben2006 ben JS mukti' dir='ltr' data-id='JS23' data-nextid='JS24' data-previd='JS22' lang='bn'> 

<div class='c'>23</div>
<div class='s'>জনগণকে যিহোশূয়ের উৎসাহ দান </div>
<div class='p'>
<span class='v JS23_1' data-id='JS23_1'><span class='verse1 v-num v-1'>1&nbsp;</span>প্রভু ইস্রায়েলকে তাদের চারপাশের শত্রুদের থেকে বিশ্রাম দিলেন| সে দেশকে নিরাপদ করলেন| তারপর বহু বছর কেটে গেল| যিহোশূয় বেশ বৃদ্ধ হলেন| </span>
<span class='v JS23_2' data-id='JS23_2'><span class='v-num v-2'>2&nbsp;</span>তারপর একদিন তিনি সমস্ত প্রবীণ নেতাদের, পরিবারগোষ্ঠীর প্রধানদের, ইস্রায়েলের উচ্চ পদস্থ কর্মচারীদের এবং বিচারকদের একটি সভা ডাকলেন| তিনি বললেন, “আমার বয়স হয়েছে| </span>
<span class='v JS23_3' data-id='JS23_3'><span class='v-num v-3'>3&nbsp;</span>তোমরা দেখেছ প্রভু আমাদের শত্রুদের কি অবস্থা করেছেন| আমাদের উপকার করার জন্যেই তিনি এমন কাজ করেছেন| প্রভু তোমাদের ঈশ্বর, তোমাদের হয়েই কাজ করেছেন। </span>
<span class='v JS23_4' data-id='JS23_4'><span class='v-num v-4'>4&nbsp;</span>মনে আছে আমি তোমাদের বলেছিলাম, যর্দন নদী আর ভূমধ্যসাগরের মধ্যে হবে তোমাদের দেশ? সেই দেশ আমি তোমাদের দেব বলে প্রতিশ্রুতি দিয়েছিলাম, কিন্তু তোমরা এখনও তা অধিকার করো নি| </span>
<span class='v JS23_5' data-id='JS23_5'><span class='v-num v-5'>5&nbsp;</span>কিন্তু প্রভু তোমাদের ঈশ্বর সেখানকার লোকদের সেই জায়গা ছেড়ে দিতে বাধ্য করবেন| তোমরা সেই জায়গা অধিকার করবে| প্রভু তাদের সেখান থেকে বলপূর্বক বিদায় করবেন| প্রভু, তোমাদের ঈশ্বর, তোমাদের জন্যে এই প্রতিশ্রুতি দিয়েছিলেন| </span></div>
<div class='p'>
<span class='v JS23_6' data-id='JS23_6'><span class='v-num v-6'>6&nbsp;</span>“প্রভু তোমাদের যা যা আদেশ দিয়েছেন সেসব তোমরা অবশ্যই পালন করবে| <span class='bk'>মোশির বিধি পুস্তকে</span> যে সব লেখা আছে সেই সব পালন করবে| ঐ বিধি থেকে বিচ্যুত হয়ো না| </span>
<span class='v JS23_7' data-id='JS23_7'><span class='v-num v-7'>7&nbsp;</span>আমাদের মধ্যে এখনও কিছু লোক আছে যারা ইস্রায়েলের কেউ নয়| তারা তাদের নিজেদের দেবতার পূজা করে| তোমরা তাদের দেবতাদের সেবা অথবা পূজা করবে না| প্রতিশ্রুতি নেবার সময় তাদের দেবতাদের নাম তোমাদের নেওয়া উচিৎ‌ হবে না| </span>
<span class='v JS23_8' data-id='JS23_8'><span class='v-num v-8'>8&nbsp;</span>তোমরা তোমাদের প্রভু ঈশ্বরের অনুসরণ করে চলবে| আগেও তোমরা তাই করেছিলে, সর্বদাই তোমরা তাই করবে| </span></div>
<div class='p'>
<span class='v JS23_9' data-id='JS23_9'><span class='v-num v-9'>9&nbsp;</span>“অনেক বড় বড় শক্তিশালী জাতির বিরুদ্ধে যুদ্ধে জয়ী হতে প্রভু তোমাদের সাহায্য করেছিলেন| প্রভু তাদের জোরপূর্বক তাড়িয়ে দিয়েছেন| কোন জাতিই তোমাদের পরাজিত করতে পারবে না| </span>
<span class='v JS23_10' data-id='JS23_10'><span class='v-num v-10'>10&nbsp;</span>প্রভুর দয়ায় ইস্রায়েলের একজন লোকই শত্রু পক্ষের 1000 সৈন্যকে পরাজিত করতে পারবে| এর কারণ কি? কারণ প্রভু, তোমাদের ঈশ্বর, তোমাদের পক্ষ নিয়ে যুদ্ধ করেন| </span>
<span class='v JS23_11' data-id='JS23_11'><span class='v-num v-11'>11&nbsp;</span>তাই বলছি সব সময় প্রভু তোমাদের ঈশ্বরকে প্রেম নিবেদন করবে| </span></div>
<div class='p'>
<span class='v JS23_12' data-id='JS23_12'><span class='v-num v-12'>12&nbsp;</span>“প্রভুর অনুসরণ করা বন্ধ করো না| যারা ইস্রায়েলের কেউ নয় তাদের সঙ্গে বন্ধুত্ব করবে না| তাদের কারোর সঙ্গে বিবাহ সম্বন্ধ করো না| </span>
<span class='v JS23_13' data-id='JS23_13'><span class='v-num v-13'>13&nbsp;</span>যদি তাদের সঙ্গে বন্ধুত্ব করো তাহলে প্রভু তোমাদের ঈশ্বর তোমাদের শত্রু দমনের কাজে সাহায্য করবেন না| এই সব লোকই হচ্ছে তোমাদের মরণ ফাঁদ| চোখে ধূলো বা ধোঁয়া ঢোকার মতো এরা তোমাদের যন্ত্রণা দেবে| এই উত্তম দেশ থেকে সরে যেতে তখন তোমরা বাধ্য হবে| প্রভু, তোমাদের ঈশ্বর, তোমাদের এই দেশ দিয়েছেন| কিন্তু তাঁর আদেশ না মানলে এই দেশ তোমরা হারাবে| </span></div>
<div class='p'>
<span class='v JS23_14' data-id='JS23_14'><span class='v-num v-14'>14&nbsp;</span>“আমার মৃত্যুর সময় ঘনিয়ে এসেছে| তোমরা জান এবং সত্যই বিশ্বাস করো যে প্রভু তোমাদের মধ্যে কতো মহান কাজ করেছেন| তোমরা জানো তাঁর দেওয়া কোন প্রতিশ্রুতি বিফল হয় নি| আমাদের কাছে তিনি যা যা প্রতিশ্রুতি দিয়েছিলেন তার সবই তিনি রেখেছেন| </span>
<span class='v JS23_15' data-id='JS23_15'><span class='v-num v-15'>15&nbsp;</span>তোমাদের প্রভু ঈশ্বর যে কটি ভালো প্রতিশ্রুতি করেছিলেন আমাদের কাছে তার প্রত্যেকটি আজ সত্যে পরিণত হয়েছে| একই ভাবে তিনি তাঁর অন্যান্য প্রতিশ্রুতিও সফল করে তুলবেন| তিনি বলেছিলেন যদি তোমরা অন্যায় করো তাহলে তোমাদের অমঙ্গল হবে| তিনি প্রতিশ্রুতি করে বলেছিলেন, অন্যায় করলে তিনি তোমাদের জোর করে এই সুন্দর দেশ থেকে বিতাড়িত করবেন| </span>
<span class='v JS23_16' data-id='JS23_16'><span class='v-num v-16'>16&nbsp;</span>তোমরা তোমাদের প্রভু ঈশ্বরের সঙ্গে যে চুক্তি করেছ তা ভঙ্গ করলে এই দশাই হবে| যদি তোমরা অন্যান্য দেবতার সেবা কর তাহলে এই দেশ তোমাদের হারাতে হবে| অন্য দেবতাদের তোমরা কিছুতেই আরাধনা করবে না| যদি করো প্রভু তোমাদের উপর অত্যন্ত ক্রুদ্ধ হবেন আর এর ফলে তাঁর দেওয়া দেশ থেকে অচিরেই তোমাদের চলে যেতে বাধ্য করা হবে|” </span></div></div>
<div class='footnotes'>

</div>
<div class='footer'><div class='nav'>
<a class='prev' href='JS22.html'></a>
<a class='home' href='index.html'></a>
<a class='next' href='JS24.html'></a>
</div></div>
</body></html>
