<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>পবিত্র বাইবেল বিচারকর্ত্তৃগণের বিবরণ 1</title>
<link href='mukti.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location mukti' href='JG.html'> বিচারকর্ত্তৃগণের বিবরণ 1 </a>
<a class='prev' href='JS24.html'>  </a>
<a class='next' href='JG2.html'>  </a>
</div></div>
<div class='chapter section JG1 ben2006 ben JG mukti' dir='ltr' data-id='JG1' data-nextid='JG2' data-previd='JS24' lang='bn'><div class='mt' style="margin-top:30px">বিচারকর্ত্তৃগণের বিবরণ  
</div>
<div class='c'>1</div>
<div class='s'>যিহূদা কনানীয়দের সঙ্গে যুদ্ধ করল </div>
<div class='p'>
<span class='v JG1_1' data-id='JG1_1'><span class='verse1 v-num v-1'>1&nbsp;</span>যিহোশূয় মারা গেলেন| ইস্রায়েলবাসীরা ঈশ্বরের কাছে প্রার্থনা করে জিজ্ঞাসা করল, “আমাদের পরিবার গোষ্ঠীদের মধ্যে সবচেয়ে আগে কে কনানীয়দের সঙ্গে যুদ্ধ করতে যাবে?” </span></div>
<div class='p'>
<span class='v JG1_2' data-id='JG1_2'><span class='v-num v-2'>2&nbsp;</span>প্রভু তাদের বললেন, “সবচেয়ে আগে যাবে যিহূদা গোষ্ঠী| আমি তাদেরই এই দেশ জয় করতে দেবো|” </span></div>
<div class='p'>
<span class='v JG1_3' data-id='JG1_3'><span class='v-num v-3'>3&nbsp;</span>যিহূদার পুরুষরা তাদের শিমিয়োন পরিবারগোষ্ঠীর ভাইদের কাছ থেকে সাহায্য চাইল| যিহূদার লোকরা বলল, “ভাইসব, প্রভু আমাদের প্রত্যেককে কিছু জমিজায়গা দেবেন বলে প্রতিশ্রুতি দিয়েছেন| যদি তোমরা যুদ্ধের জন্য আমাদের সাহায্য করতে এগিয়ে আসো তাহলে আমরাও কনানীয়দের বিরুদ্ধে তোমাদের জমির লড়াইয়ে সাহায্য করতে এগিয়ে আসব|” শিমিয়োনের লোকরা যিহূদার ভাইদের যুদ্ধে সাহায্য করতে রাজী হল| </span></div>
<div class='p'>
<span class='v JG1_4' data-id='JG1_4'><span class='v-num v-4'>4&nbsp;</span>প্রভুর সাহায্যে যিহূদার লোকরা কনানীয় ও পরিষীয়দের পরাজিত করল| তারা বেষক শহরের 10,000 লোককে হত্যা করেছিল| </span>
<span class='v JG1_5' data-id='JG1_5'><span class='v-num v-5'>5&nbsp;</span>বেষক শহরে যিহূদার লোকরা সেখানকার রাজাকে পেয়ে তার সঙ্গে যুদ্ধ করেছিল| যিহূদার লোকরা কনানীয় এবং পরিষীয়দের পরাজিত করেছিল| </span></div>
<div class='p'>
<span class='v JG1_6' data-id='JG1_6'><span class='v-num v-6'>6&nbsp;</span>বেষকের শাসক পালাবার চেষ্টা করেছিল| কিন্তু যিহূদার লোকরা তার পিছু নিয়ে তাকে ধরে ফেলেছিল| তারা রাজার হাত ও পায়ের বুড়ো আঙ্গুল কেটে ফেলেছিল| </span>
<span class='v JG1_7' data-id='JG1_7'><span class='v-num v-7'>7&nbsp;</span>তখন বেষকের শাসক বলল, “আমি নিজে 70 জন রাজার হাত ও পায়ের বুড়ো আঙ্গুল কেটে দিয়েছিলাম| আমার টেবিল থেকে যেসব খাবারের টুকরো পড়ে যেত তাই তাদের খেতে হত| আজ ঈশ্বর আমার সেই অধর্মের প্রতিফল দিলেন|” যিহূদার লোকরা বেষকের শাসককে জেরুশালেমে নিয়ে গেল| সেখানেই তার মৃত্যু হল| </span></div>
<div class='p'>
<span class='v JG1_8' data-id='JG1_8'><span class='v-num v-8'>8&nbsp;</span>যিহূদার লোকরা জেরুশালেমের বিরুদ্ধে যুদ্ধ করে তা অধিকার করল| জেরুশালেমের লোকদের তারা তরবারি দিয়ে হত্যা করেছিল এবং হত্যার পর জেরুশালেম জ্বালিয়ে দিয়েছিল| </span>
<span class='v JG1_9' data-id='JG1_9'><span class='v-num v-9'>9&nbsp;</span>তারপর তারা আরও কিছু কনানীয়দের সঙ্গে যুদ্ধ করতে নেমে গিয়েছিল| এরা নেগেভের পাহাড়ি অঞ্চলে আর পশ্চিম পাহাড়তলিতে বাস করত| </span></div>
<div class='p'>
<span class='v JG1_10' data-id='JG1_10'><span class='v-num v-10'>10&nbsp;</span>হিব্রোণে যে সব কনানীয়রা বাস করত তাদের সঙ্গেও যিহূদা যুদ্ধ করেছিল| (হিব্রোণকে বলা হত কিরিয়ৎ অর্ব|) তারা শেশয়, অহীমান ও তলময় নামে তিন জনকে পরাজিত করেছিল| </span></div>
<div class='s'>কালেব এবং তাঁর কন্যা </div>
<div class='p'>
<span class='v JG1_11' data-id='JG1_11'><span class='v-num v-11'>11&nbsp;</span>যিহূদার লোকরা সেখান থেকে চলে গেল| তারা দবীর শহরের লোকদের বিরুদ্ধে যুদ্ধ করতে গেল, যে শহরকে আগে বলা হত কিরিয়ৎ-সেফর| </span>
<span class='v JG1_12' data-id='JG1_12'><span class='v-num v-12'>12&nbsp;</span>যুদ্ধের আগে কালেব যিহূদার লোকদের কাছে প্রতিশ্রুতি করে বলেছিল, “আমি কিরিয়ৎ সেফর আক্রমণ করতে চাই| যে এই শহরটি জিততে পারবে তার সঙ্গে আমি আমার কন্যা অক্ষারের বিবাহ দেব|” </span></div>
<div class='p'>
<span class='v JG1_13' data-id='JG1_13'><span class='v-num v-13'>13&nbsp;</span>কালেবের ছোট ভাইয়ের নাম ছিল কনস| কনসের পুত্র অৎনিয়েল কিরিয়ৎ সেফর দখল করল| সুতরাং কালেব অৎনিয়েলের সঙ্গে অক্ষার বিবাহ দিল| </span></div>
<div class='p'>
<span class='v JG1_14' data-id='JG1_14'><span class='v-num v-14'>14&nbsp;</span>অকষা অৎনিয়েলের ঘর করতে চলে গেল| অৎনিয়েল অক্ষাকে তার পিতার কাছ থেকে কিছু জমিজায়গা চাইবার জন্য বলেছিল| অক্ষা পিতার কাছে গেল| গাধার পিঠ থেকে যেই সে নেমেছে, অমনি কালেব জিজ্ঞাসা করল, “কি হয়েছে?” </span></div>
<div class='p'>
<span class='v JG1_15' data-id='JG1_15'><span class='v-num v-15'>15&nbsp;</span>অক্ষা বলল, “আমায় একটি উপহার দাও| তুমি আমাকে নেগেভের শুকনো মরুভূমিটা দিয়েছিলে| এবার আমাকে এমন কিছু জায়গা দাও যেখানে জল পাওয়া যায়|” কন্যার কথামত কালেব তাকে সেই দেশ দিল যার ওপরে ও নীচে জলের ঝর্ণা আছে| </span></div>
<div class='p'>
<span class='v JG1_16' data-id='JG1_16'><span class='v-num v-16'>16&nbsp;</span>কেনীয় সম্প্রদায়ের লোকরা খেজুর গাছের শহর যেরিকো ছেড়ে যিহূদার লোকদের সঙ্গে যিহুদা মরু অঞ্চলের দিকে চলে গেল| তারা অরাদ শহরের কাছে নেগেভের স্থায়ী বাসিন্দা হল| (কনানীয়রা মোশির শ্বশুরকুল থেকে এসেছিল|) </span></div>
<div class='p'>
<span class='v JG1_17' data-id='JG1_17'><span class='v-num v-17'>17&nbsp;</span>কিছু কনানীয়রা সফাৎ শহরে বাস করত| তাই সেখানেও যিহূদা আর শিমিয়োন পরিবারগোষ্ঠীর লোকরা কনানীয়দের আক্রমণ করল| তারা শহরটি সম্পূর্ণভাবে ধ্বংস করে ফেলল এবং তার নাম রাখল হর্মা| </span></div>
<div class='p'>
<span class='v JG1_18' data-id='JG1_18'><span class='v-num v-18'>18&nbsp;</span>যিহূদার লোকরা ঘসা এবং ঘসার চারদিকের ছোটখাটো শহরগুলোও দখল করল| তারা অস্কিলোন, ইক্রোণ আর কাছাকাছি সব শহর দখল করল| </span></div>
<div class='p'>
<span class='v JG1_19' data-id='JG1_19'><span class='v-num v-19'>19&nbsp;</span>প্রভু যিহূদার যোদ্ধাদের সহায় ছিলেন| পাহাড়ি দেশের জমিগুলো তারা নিয়ে নিল| কিন্তু উপত্যকা অঞ্চলের জমি তারা নিতে পারল না, কারণ সেখানকার অধিবাসীদের লোহার রথ ছিল| </span></div>
<div class='p'>
<span class='v JG1_20' data-id='JG1_20'><span class='v-num v-20'>20&nbsp;</span>মোশি কালেবকে হিব্রোণের কাছাকাছি জমি দেবেন বলে প্রতিশ্রুতি দিয়েছিলেন| সেই মত তার পরিবারকে সেই জমি দেওয়া হয়েছিল| কালেবের লোকরা অনাকের তিন পুত্রকে সেখান থেকে তাড়িয়ে দিয়েছিল| </span></div>
<div class='p'>
<span class='v JG1_21' data-id='JG1_21'><span class='v-num v-21'>21&nbsp;</span>বিন্যামীন পরিবারগোষ্ঠী যিবূষীয়দের জেরুশালেম ছেড়ে যেতে জোর করে নি| তাই আজও জেরুশালেমে যিবূষীয়রা বিন্যামীনের লোকদের সঙ্গে বসবাস করছে| </span></div>
<div class='s'>যোষেফের লোকরা বৈথেল দখল করল </div>
<div class='p'>
<span class='v JG1_22' data-id='JG1_22'><span class='v-num v-22'>22&nbsp;</span>যোষেফের পরিবারগোষ্ঠীর লোকরা বৈথেল শহর আক্রমণ করতে গেল| প্রভু যোষেফের পরিবারগোষ্ঠীর লোকদের সহায় ছিলেন| </span>
<span class='v JG1_23' data-id='JG1_23'><span class='v-num v-23'>23&nbsp;</span>তারা যোষেফের পরিবারের কয়েকজন গুপ্তচরকে বৈথেল (আগে বৈথেলের নাম ছিল লূস|) শহরটা কিভাবে দখল করা যেতে পারে তা দেখবার জন্য পাঠালো| </span>
<span class='v JG1_24' data-id='JG1_24'><span class='v-num v-24'>24&nbsp;</span>গুপ্তচররা যখন বৈথেল শহরটা খুঁটিয়ে খুঁটিয়ে দেখছিল তখন তারা সেখান থেকে একটি লোককে বেরিয়ে আসতে দেখল| তারা লোকটিকে বলল, “শহরে ঢোকার গুপ্ত পথটা আমাদের দেখাও| আমরা শহর আক্রমণ করব, কিন্তু তুমি আমাদের সাহায্য করলে তোমাকে আমরা কিছু করব না|” </span></div>
<div class='p'>
<span class='v JG1_25' data-id='JG1_25'><span class='v-num v-25'>25&nbsp;</span>লোকটি শহরে প্রবেশের গুপ্তপথ দেখিয়ে দিল| যোষেফের লোকরা তরবারি দিয়ে বৈথেলবাসীদের হত্যা করল| কিন্তু সাহায্যকারী ঐ লোকটিকে তারা কিছু করল না| লোকটির পরিবারকেও কিছু করল না| তাদের ছেড়ে দিল যাতে তারা যেখানে খুশি সেখানে যেতে পারে| </span>
<span class='v JG1_26' data-id='JG1_26'><span class='v-num v-26'>26&nbsp;</span>লোকটি তখন হিত্তীয়দের দেশে চলে গেল এবং সেখানে একটি শহর তৈরী করল| শহরের নাম দিল লূস| আজও সেই শহরটি আছে| </span></div>
<div class='s'>অন্যান্য পরিবারগোষ্ঠীর সঙ্গে কনানীয়দের যুদ্ধ </div>
<div class='p'>
<span class='v JG1_27' data-id='JG1_27'><span class='v-num v-27'>27&nbsp;</span>কনানীয়রা বৈৎ‌শান, তানক, দোর, যিব্লিয়ম, মগিদ্দো এবং এদের চারপাশের ছোটছোট শহরগুলোতে বাস করত| মনঃশির পরিবারগোষ্ঠীর লোকরা কনানীয়দের এসব জায়গা থেকে সরিয়ে দিতে পারেনি বলেই তারা সেখানে থাকতে পেরেছিল| তারা সেখান থেকে চলে যেতে চায়নি| </span>
<span class='v JG1_28' data-id='JG1_28'><span class='v-num v-28'>28&nbsp;</span>পরবর্তীকালে ইস্রায়েলীয়রা শক্তিশালী হয়ে উঠলে তারা কনানীয়দের ক্রীতদাস করে রাখে| তারা সমস্ত কনানীয়দের দেশ ছেড়ে যেতে বাধ্য করতে পারল না| </span></div>
<div class='p'>
<span class='v JG1_29' data-id='JG1_29'><span class='v-num v-29'>29&nbsp;</span>ইফ্রয়িম পরিবারগোষ্ঠীকে নিয়েও একই ব্যাপার ঘটেছিল| গেষরে থাকত কনানীয়রা| ইফ্রয়িম গোষ্ঠীর লোকরা কনানীয়দের দেশ থেকে তাড়িয়ে দেয়নি| তাই তারা গেষরে ইফ্রয়িমদের সঙ্গে বসবাস করতে থাকল| </span></div>
<div class='p'>
<span class='v JG1_30' data-id='JG1_30'><span class='v-num v-30'>30&nbsp;</span>সবূলূন সম্পর্কেও সেই একই কথা| কিটরোণ আর নহলোল শহরে কিছু কনানীয় বাস করত| সবূলূন তাদের সেখান থেকে তাড়িয়ে দেয়নি| তারা সবূলূনের সঙ্গেই থাকত| তবে তারা এদের ক্রীতদাস হয়েই থাকত| </span></div>
<div class='p'>
<span class='v JG1_31' data-id='JG1_31'><span class='v-num v-31'>31&nbsp;</span>আশের পরিবারগোষ্ঠীর ক্ষেত্রেও একই ঘটনা ঘটেছিল| তারা অন্যান্য জাতির লোকদের অক্কো, সীদোন, অহলব, অকষীব, হেল্বা, অফীক এবং রহোব শহর থেকে তাড়িয়ে দেয় নি| </span>
<span class='v JG1_32' data-id='JG1_32'><span class='v-num v-32'>32&nbsp;</span>আশেরের লোকরা সেই জায়গায় কনানীয়দের তাড়িয়ে দেয় নি| সুতরাং তারা কনানীয়দের মধ্যে বাস করত| </span></div>
<div class='p'>
<span class='v JG1_33' data-id='JG1_33'><span class='v-num v-33'>33&nbsp;</span>নপ্তালি পরিবারগোষ্ঠীও বৈৎ‌-শেমশ এবং বৈৎ‌-অনাতের থেকে লোকদের সরিয়ে দেয় নি| তাই নপ্তালির লোকরা এসব শহরে লোকদের সঙ্গে বসবাস করতে লাগল| কনানীয়রা নপ্তালির লোকদের ক্রীতদাস হিসেবে থেকে গেল| </span></div>
<div class='p'>
<span class='v JG1_34' data-id='JG1_34'><span class='v-num v-34'>34&nbsp;</span>ইমোরীয় লোকরা দান পরিবারগোষ্ঠীর লোকদের পাহাড়ী দেশে বাস করতে বাধ্য করল| দান পরিবারগোষ্ঠীর এই সব লোকরা পাহাড়ী জায়গায় বসবাস করতে বাধ্য হল, কারণ ইমোরীয়রা তাদের উপত্যকায় নেমে এসে বাস করতে দিল না| </span>
<span class='v JG1_35' data-id='JG1_35'><span class='v-num v-35'>35&nbsp;</span>ইমোরীয়রা ঠিক করল যে তারা হেরস পর্বতশৃঙ্গে, অয়ালোনে এবং শাল্বীমে থাকবে| পরবর্তীকালে যোষেফের পরিবারগোষ্ঠী শক্তিশালী হয়ে উঠল| তখন তারা ইমোরীয়দের ক্রীতদাস করে রাখল| </span>
<span class='v JG1_36' data-id='JG1_36'><span class='v-num v-36'>36&nbsp;</span>ইমোরীয়দের দেশ অক্রব্বাম গিরিপথ থেকে সেলা পর্যন্ত এবং ওপরে সেলাকে ছাড়িয়ে পাহাড়ি দেশ আছে| </span></div></div>
<div class='footnotes'>

</div>
<div class='footer'><div class='nav'>
<a class='prev' href='JS24.html'></a>
<a class='home' href='index.html'></a>
<a class='next' href='JG2.html'></a>
</div></div>
</body></html>
