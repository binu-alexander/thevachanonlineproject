<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>পবিত্র বাইবেল 2 শমূয়েল 14</title>
<link href='mukti.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location mukti' href='S2.html'> 2 শমূয়েল 14 </a>
<a class='prev' href='S213.html'>  </a>
<a class='next' href='S215.html'>  </a>
</div></div>
<div class='chapter section S214 ben2006 ben S2 mukti' dir='ltr' data-id='S214' data-nextid='S215' data-previd='S213' lang='bn'> 

<div class='c'>14</div>
<div class='s'>যোয়াব দায়ুদের কাছে একজন জ্ঞানী মহিলাকে পাঠালেন </div>
<div class='p'>
<span class='v S214_1' data-id='S214_1'><span class='verse1 v-num v-1'>1&nbsp;</span>সরূয়ার পুত্র যোয়াব জানতেন যে রাজা দায়ুদ প্রচণ্ডভাবে অবশালোমের অভাব বোধ করছেন| </span>
<span class='v S214_2' data-id='S214_2'><span class='v-num v-2'>2&nbsp;</span>যোয়াব তকোয়েতে সেখান থেকে একজন জ্ঞানী মহিলাকে আনতে আদেশ দিয়ে বার্তাবাহকদের পাঠালেন| যোয়াব সেই জ্ঞানী মহিলাকে বললেন, “প্রচণ্ড দুঃখের ভান কর এবং বিমর্ষ লাগে এমন জামাকাপড় পর| একদম সাজ-গোজ করো না| এমন নিপুণ অভিনয় করবে যেন দেখে মনে হয়, তুমি দীর্ঘদিন ধরে কাঁদছ| </span>
<span class='v S214_3' data-id='S214_3'><span class='v-num v-3'>3&nbsp;</span>রাজার কাছে যাও এবং তাকে ঠিক এ কথাগুলোই বলবে যা আমি তোমায় শিখিয়ে দিচ্ছি|” তারপর যোয়াব, সেই জ্ঞানী মহিলাটিকে কি কি বলতে হবে তা বলে দিলেন| </span></div>
<div class='p'>
<span class='v S214_4' data-id='S214_4'><span class='v-num v-4'>4&nbsp;</span>তখন তকোয়ের সেই মহিলা রাজার সঙ্গে কথা বলল| মাটির দিকে মাথা নত করে সে বলল, “রাজা, দয়া করে আমায় বাঁচান|” </span></div>
<div class='p'>
<span class='v S214_5' data-id='S214_5'><span class='v-num v-5'>5&nbsp;</span>রাজা দায়ুদ তাকে বললেন, “তোমার সমস্যা কি?” </span></div>
<div class='p'>
<span class='v S214_5' data-id='S214_5'>মহিলা বলল, “আমি একজন বিধবা| আমার স্বামী মারা গেছে| </span>
<span class='v S214_6' data-id='S214_6'><span class='v-num v-6'>6&nbsp;</span>আমার দুটি পুত্র ছিল| তারা মাঠে লড়াই করছিল| তাদের বাধা দেবার মত কেউ ছিল না| আমার এক পুত্র আর এক পুত্রকে হত্যা করেছে| </span>
<span class='v S214_7' data-id='S214_7'><span class='v-num v-7'>7&nbsp;</span>এখন গোটা পরিবার আমার বিরুদ্ধে| তারা আমাকে বলল, ‘সেই পুত্রকে নিয়ে এসো যে তার ভাইকে মেরেছে–আমরাও তাকে মেরে ফেলবো| কেন? কারণ সে তার ভাইকে হত্যা করেছে|’ আমার আগুনের শেষ স্ফুলিঙ্গের মত যদি ওরা আমার পুত্রকে মেরে ফেলে তাহলে সেই আগুন জ্বলে শেষ হয়ে যাবে| সেই একমাত্র জীবিত সন্তান যে তার পিতার সম্পত্তির উত্তরাধিকারী হবে| অন্যাথায়, আমার স্বামীর সম্পত্তি ভুল হাতে পড়বে এবং তার নাম সেই জমি থেকে মুছে যাবে|” </span></div>
<div class='p'>
<span class='v S214_8' data-id='S214_8'><span class='v-num v-8'>8&nbsp;</span>তখন রাজা সেই মহিলাকে বললেন, “বাড়ী চলে যাও, আমি তোমার বিষয়গুলি দেখব|” </span></div>
<div class='p'>
<span class='v S214_9' data-id='S214_9'><span class='v-num v-9'>9&nbsp;</span>তকোয়ের মহিলা রাজাকে বলল, “আমার মনিব এবং রাজা, সব দোষ আমার ওপর এবং আমার পরিবারের ওপর আসুক| আপনি এবং আপনার রাজত্ব নির্দোষ হোক্|” </span></div>
<div class='p'>
<span class='v S214_10' data-id='S214_10'><span class='v-num v-10'>10&nbsp;</span>রাজা দায়ুদ বললেন, “কেউ যদি তোমাকে খারাপ কিছু বলে, তাকে আমার কাছে নিয়ে এসো| সে দ্বিতীয়বার তোমাকে জ্বালাতন করবে না|” </span></div>
<div class='p'>
<span class='v S214_11' data-id='S214_11'><span class='v-num v-11'>11&nbsp;</span>মহিলা বলল, “আপনার প্রভু ঈশ্বরের নামে শপথ করে বলুন যে আপনি সেই সব লোকদের বাধা দেবেন| তারা আমার পুত্রকে তার ভাইকে হত্যা করার জন্য শাস্তি দিতে চাইছে| আপনি শপথ করুন যে ঐ লোকদের আপনি আমার পুত্রকে হত্যা করতে দেবেন না|” </span></div>
<div class='p'>
<span class='v S214_11' data-id='S214_11'>দায়ুদ বললেন, “অস্তিত্বময় প্রভুর নামে শপথ নিয়ে বলছি, কেউ তোমার পুত্রের ক্ষতি করতে পারবে না| এমনকি তার মাথার একটা চুলও মাটিতে পড়বে না|” </span></div>
<div class='p'>
<span class='v S214_12' data-id='S214_12'><span class='v-num v-12'>12&nbsp;</span>মহিলা বলল, “হে আমার মনিব এবং রাজা, আপনাকে আর কয়েকটা কথা বলতে দিন|” </span></div>
<div class='p'>
<span class='v S214_12' data-id='S214_12'>রাজা বললেন, “বল|” </span></div>
<div class='p'>
<span class='v S214_13' data-id='S214_13'><span class='v-num v-13'>13&nbsp;</span>তারপর সেই মহিলা বলল, “কেন আপনি ঈশ্বরের লোকদের বিরুদ্ধে ষড়যন্ত্র করেছিলেন? হ্যাঁ, যখন আপনি এই ধরণের কথাবার্তা বলেন তখন আপনি বুঝিয়ে দেন যে আপনি অপরাধী| কেন? কারণ যে সন্তানকে আপনি ঘর থেকে বেরিয়ে যেতে বাধ্য করেছেন, তাকে আপনি ঘরে ফিরিয়ে আনেন নি| </span>
<span class='v S214_14' data-id='S214_14'><span class='v-num v-14'>14&nbsp;</span>আমরা প্রত্যেকেই একদিন না একদিন মরব| আমরা প্রত্যেকেই মাটিতে ফেলে দেওয়া জলের মত হব| সেই জলকে কেউই পুনরায় মাটি থেকে তুলে আনতে পারে না| আপনি জানেন ঈশ্বর মানুষকে ক্ষমা করেন| যারা নিরাপত্তার জন্য পালিয়ে যেতে বাধ্য হয়, ঈশ্বর তাদের জন্য পরিকল্পনা করেছিলেন| ঈশ্বর তাঁর কাছ থেকে পালিয়ে যাবার জন্য কাউকে বাধ্য করেন না| </span>
<span class='v S214_15' data-id='S214_15'><span class='v-num v-15'>15&nbsp;</span>হে আমার মনিব এবং রাজা এই কথাই আমি আপনাকে বলতে এসেছি| কেন? কারণ লোকরা আমাকে ভয় পাইয়ে দিয়েছে| আমি নিজেকেই বললাম, ‘আমি রাজার সঙ্গে কথা বলব| হয়তো রাজা আমাকে সাহায্য করতে পারবেন| </span>
<span class='v S214_16' data-id='S214_16'><span class='v-num v-16'>16&nbsp;</span>রাজা আমার কথা শুনবেন এবং যারা আমাকে ও আমার পুত্রকে মেরে ফেলতে চাইছে তাদের হাত থেকে আমাদের রক্ষা করবেন| ঈশ্বর আমাদের যা দিয়েছিলেন, সেই লোকটি তা পাওয়া থেকে আমাদের বঞ্চিত করতে চায়|’ </span>
<span class='v S214_17' data-id='S214_17'><span class='v-num v-17'>17&nbsp;</span>আমি জানি আমার মনিব রাজার কথা আমাকে স্বস্তি দেবে, কারণ আপনি ঈশ্বরের দূতের মত| আপনি ভাল এবং মন্দ দুটো বিষয়েই অবগত আছেন এবং প্রভু, আপনার ঈশ্বর আপনার সঙ্গেই উপস্থিত আছেন|” </span></div>
<div class='p'>
<span class='v S214_18' data-id='S214_18'><span class='v-num v-18'>18&nbsp;</span>রাজা দায়ুদ প্রত্যুত্তরে সেই মহিলাকে বললেন, “আমি যে প্রশ্ন করব তুমি অবশ্যই তার উত্তর দেবে|” </span></div>
<div class='p'>
<span class='v S214_18' data-id='S214_18'>মহিলাটি বলল, “হে গুরু, আমার রাজা, আপনার প্রশ্ন করুন|” </span></div>
<div class='p'>
<span class='v S214_19' data-id='S214_19'><span class='v-num v-19'>19&nbsp;</span>রাজা দায়ুদ জিজ্ঞাসা করলেন, “যোয়াব কি তোমাকে এই সব কথা বলতে বলেছে?” </span></div>
<div class='p'>
<span class='v S214_19' data-id='S214_19'>মহিলা উত্তর দিল, “আপনার দিব্যি, হে আমার মনিব রাজা, আপনি ঠিকই বলেছেন| আপনার আধিকারিক যোয়াবই আমাকে এই সব কথা আপনাকে বলতে বলেছে| </span>
<span class='v S214_20' data-id='S214_20'><span class='v-num v-20'>20&nbsp;</span>যোয়াব এই কাজগুলি করেছে যাতে আপনি এই ঘটনাগুলিকে অন্যভাবে দেখতে পান| হে আমার মনিব, আপনি ঈশ্বরের দূতের মতই জ্ঞানী| এই পৃথিবীতে যা যা ঘটে আপনি তার সবই জানেন|” </span></div>
<div class='s'>অবশালোম জেরুশালেমে ফিরে এল </div>
<div class='p'>
<span class='v S214_21' data-id='S214_21'><span class='v-num v-21'>21&nbsp;</span>রাজা যোয়াবকে বললেন, “দেখ, আমি যা প্রতিজ্ঞা করেছি, আমি তাই করব| তরুণ অবশালোমকে ফিরিয়ে নিয়ে এস|” </span></div>
<div class='p'>
<span class='v S214_22' data-id='S214_22'><span class='v-num v-22'>22&nbsp;</span>যোয়াব নত হলেন এবং রাজা দায়ুদকে আশীর্বাদ করলেন| তিনি রাজাকে বললেন, “আজ আমি জানতে পারলাম আপনি আমার প্রতি প্রসন্ন, কারণ আমি যা চেয়েছিলাম আপনি তাই করেছেন|” </span></div>
<div class='p'>
<span class='v S214_23' data-id='S214_23'><span class='v-num v-23'>23&nbsp;</span>তারপর যোয়াব উঠে পড়লেন এবং গশূরে গিয়ে অবশালোমকে জেরুশালেমে নিয়ে এলেন| </span>
<span class='v S214_24' data-id='S214_24'><span class='v-num v-24'>24&nbsp;</span>কিন্তু রাজা দায়ুদ বললেন, “অবশালোম তার নিজের বাড়ীতে ফিরে যেতে পারে| সে আমার সঙ্গে দেখা করতে পারবে না|” তখন অবশালোম নিজের বাড়ীতে ফিরে গেল| অবশালোম রাজার কাছে দেখা করতে যেতে পারল না| </span></div>
<div class='p'>
<span class='v S214_25' data-id='S214_25'><span class='v-num v-25'>25&nbsp;</span>লোক অবশালোমের সৌন্দর্য্যের প্রশংসা করত| অবশালোমের মত সুদর্শন গোটা ইস্রায়েলে কেউ ছিল না| পা থেকে মাথা পর্যন্ত অবশালোমের কোথাও কোন খুঁত ছিল না| </span>
<span class='v S214_26' data-id='S214_26'><span class='v-num v-26'>26&nbsp;</span>বছরের শেষে অবশালোম তার মাথা থেকে চুল কেটে ফেলত এবং সেই চুল ওজন করত| সেই চুল ওজনে প্রায় আড়াই সেরের মত হত| </span>
<span class='v S214_27' data-id='S214_27'><span class='v-num v-27'>27&nbsp;</span>অবশালোমের তিনটি পুত্র এবং একটি কন্যা ছিল| তার কন্যার নাম ছিল তামর| তামর অতীব সুন্দরী ছিল| </span></div>
<div class='s'>অবশালোম যোয়াবকে তার সঙ্গে দেখা করতে বাধ্য করল </div>
<div class='p'>
<span class='v S214_28' data-id='S214_28'><span class='v-num v-28'>28&nbsp;</span>অবশালোম পুরো দু বছর জেরুশালেমে ছিল| এই সময়ে রাজা দায়ুদের সঙ্গে তার দেখা করার অনুমতি ছিল না| </span>
<span class='v S214_29' data-id='S214_29'><span class='v-num v-29'>29&nbsp;</span>অবশালোম যোয়াবের কাছে বার্তাবাহক পাঠালো| বার্তাবাহক যোয়াবকে বলল অবশালোমকে রাজার কাছে পাঠাতে| কিন্তু যোয়াব অবশালোমের কাছে এলেন না| দ্বিতীয়বার অবশালোম খবর পাঠাল| এবারও যোয়াব এলেন না| </span></div>
<div class='p'>
<span class='v S214_30' data-id='S214_30'><span class='v-num v-30'>30&nbsp;</span>তখন অবশালোম তার ভৃত্যদের বলল, “দেখ, আমার জমির পাশেই যোয়াবের জমি| সে তার ক্ষেতে যব ফলিয়েছে| তোমরা গিয়ে আগুন ধরিয়ে দাও|” </span></div>
<div class='p'>
<span class='v S214_30' data-id='S214_30'>তখন অবশালোমের ভৃত্যরা গিয়ে যোয়াবের জমিতে আগুন ধরিয়ে দিল| </span>
<span class='v S214_31' data-id='S214_31'><span class='v-num v-31'>31&nbsp;</span>যোয়াব অবশালোমের বাড়ী এলেন| যোয়াব অবশালোমকে বললেন, “কেন তোমার ভৃত্যরা আমার জমিতে আগুন দিয়েছে?” </span></div>
<div class='p'>
<span class='v S214_32' data-id='S214_32'><span class='v-num v-32'>32&nbsp;</span>অবশালোম যোয়াবকে বলল, “আমি তোমাকে একটা খবর পাঠিয়েছিলাম, এখানে আসতে বলেছিলাম| আমি তোমাকে রাজার কাছে পাঠাতে চেয়েছিলাম| আমি চেয়েছিলাম তুমি তাঁকে জিজ্ঞাসা কর কেন তিনি আমাকে গশূর থেকে ঘরে ফিরে আসতে বলেছিলেন| যেহেতু আমার তাঁর সঙ্গে দেখা করার অনুমতি নেই, কাজেই আমার পক্ষে সেখানে থেকে যাওয়াই ভাল হত| এখন আমাকে রাজার সঙ্গে দেখা করতে দাও| যদি আমি কোন অন্যায় করে থাকি, তবে তিনি আমায় হত্যা করতে পারেন|” </span></div>
<div class='s'>রাজা দায়ুদের সঙ্গে অবশালোম দেখা করলেন </div>
<div class='p'>
<span class='v S214_33' data-id='S214_33'><span class='v-num v-33'>33&nbsp;</span>যোয়াব রাজার কাছে এসে অবশালোমের সব কথা বললেন| রাজা অবশালোমকে ডেকে পাঠালেন| অবশালোম রাজার কাছে এলো| রাজার সামনে এসে অবশালোম মাটিতে নত হয়ে রাজাকে প্রণাম করল এবং রাজা অবশালোমকে চুম্বন করলেন| </span></div></div>
<div class='footnotes'>

</div>
<div class='footer'><div class='nav'>
<a class='prev' href='S213.html'></a>
<a class='home' href='index.html'></a>
<a class='next' href='S215.html'></a>
</div></div>
</body></html>
