<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>পবিত্র বাইবেল 2 শমূয়েল 6</title>
<link href='mukti.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location mukti' href='S2.html'> 2 শমূয়েল 6 </a>
<a class='prev' href='S25.html'>  </a>
<a class='next' href='S27.html'>  </a>
</div></div>
<div class='chapter section S26 ben2006 ben S2 mukti' dir='ltr' data-id='S26' data-nextid='S27' data-previd='S25' lang='bn'> 

<div class='c'>6</div>
<div class='s'>ঈশ্বরের পবিত্র সিন্দুক জেরুশালেমে নিয়ে যাওয়া হল </div>
<div class='p'>
<span class='v S26_1' data-id='S26_1'><span class='verse1 v-num v-1'>1&nbsp;</span>দায়ুদ তার মনোনীত সৈন্যদের আবার ইস্রায়েলে জড় করলেন| তাদের সংখ্যা ছিল 30,000| </span>
<span class='v S26_2' data-id='S26_2'><span class='v-num v-2'>2&nbsp;</span>তারপর দায়ুদ এবং তাঁর সৈন্যরা যিহূদার বালাতে গেলেন| এরপর তারা ঈশ্বরের পবিত্র সিন্দুককে যিহূদার বালা থেকে জেরুশালেমে নিয়ে এলেন| লোকরা প্রভুর উপাসনার জন্য পবিত্র সিন্দুকের কাছে যেত| পবিত্র সিন্দুকটি প্রভুর সিংহাসনস্বরূপ| এর মাথায় করূবদূতদের মূর্ত্তিগুলি আছে| প্রভু এই দূতদের মাঝখানে রাজার মত বসেন| </span>
<span class='v S26_3' data-id='S26_3'><span class='v-num v-3'>3&nbsp;</span>দায়ুদের লোকরা পবিত্র সিন্দুকটিকে পাহাড়ের উপরিস্থিত অবীনাদবের বাড়ী থেকে বার করে নিয়ে এল| ঈশ্বরের পবিত্র সিন্দুকটিকে তারা একটি নতুন শকটে রাখল| অবীনাদবের দুই পুত্র উষ এবং অহিয়ো সেই শকট চালিয়েছিল| </span></div>
<div class='p'>
<span class='v S26_4' data-id='S26_4'><span class='v-num v-4'>4&nbsp;</span>এই ভাবে তারা পবিত্র সিন্দুক পাহাড়ের ওপরে অবীনাদবের বাড়ী থেকে বার করে নিয়ে এসেছিল| উষ পবিত্র সিন্দুকের সঙ্গে সেই শকটে ছিল এবং অহিয়ো পবিত্র সিন্দুকের সামনে সামনে হাঁটছিল| </span>
<span class='v S26_5' data-id='S26_5'><span class='v-num v-5'>5&nbsp;</span>দায়ুদ এবং সব ইস্রায়েলীয়, প্রভুর সামনে নাচছিল এবং নানা বাদ্যযন্ত্র বাজাচ্ছিল| এদের মধ্যে বীণা, ঢাকঢোল, খঞ্জনী, ঝাঁঝ করতাল এবং দেবদারু কাঠের বাদ্যয়ন্ত্রাদি ছিল| </span>
<span class='v S26_6' data-id='S26_6'><span class='v-num v-6'>6&nbsp;</span>দায়ুদের লোকরা যখন নাখোনের শস্য মাড়াইয়ের উঠানের কাছে এল, তখন গরুগুলো হুমড়ি খেয়ে পড়ল এবং ঈশ্বরের পবিত্র সিন্দুক শকট থেকে পড়ে যাবার উপক্রম হল| উষ পবিত্র সিন্দুকটি ধরে ফেলল| </span>
<span class='v S26_7' data-id='S26_7'><span class='v-num v-7'>7&nbsp;</span>কিন্তু প্রভু উষের প্রতি ক্রুদ্ধ হলেন এবং তাকে হত্যা করলেন|<span class='note' id='footnote-75'><a href='#note-75' class='key'>*</a></span> উষ যখন পবিত্র সিন্দুক ছুঁয়েছিলো তখন সে পবিত্র সিন্দুকের প্রতি যথোচিত সম্মান দেখায় নি| ঈশ্বরের পবিত্র সিন্দুকের পাশে উষ মারা গেল| </span>
<span class='v S26_8' data-id='S26_8'><span class='v-num v-8'>8&nbsp;</span>প্রভু উষকে মেরে ফেলেছিলেন বলে দায়ুদ ক্রুদ্ধ হয়েছিলেন| দায়ুদ সেই জায়গার নাম রাখলেন “পেরস উষ|” সেই জায়গাকে আজও পেরস উষ বলা হয়| </span></div>
<div class='p'>
<span class='v S26_9' data-id='S26_9'><span class='v-num v-9'>9&nbsp;</span>দায়ুদ সেইদিন প্রভুকে ভীষণ ভয় পেয়েছিলেন| দায়ুদ বললেন, “এখন আমি কি করে ঈশ্বরের পবিত্র সিন্দুক এখানে নিয়ে আসব?” </span>
<span class='v S26_10' data-id='S26_10'><span class='v-num v-10'>10&nbsp;</span>দায়ুদ পবিত্র সিন্দুকটিকে জেরুশালেমে নিয়ে গেলেন না| দায়ুদ পবিত্র সিন্দুকটিকে গাত থেকে ওবেদ ইদোমের বাড়ীতে রাখলেন| দায়ুদ পবিত্র সিন্দুককে গাতীয় ওবেদ ইদোমের বাড়ীতে নিয়ে এলেন| </span>
<span class='v S26_11' data-id='S26_11'><span class='v-num v-11'>11&nbsp;</span>ওবেদ ইদোমের বাড়ীতে প্রভুর পবিত্র সিন্দুক তিন মাস ছিল| প্রভু ওবেদ ইদোম এবং তার পরিবারের সকলকে আশীর্বাদ করলেন| </span></div>
<div class='p'>
<span class='v S26_12' data-id='S26_12'><span class='v-num v-12'>12&nbsp;</span>পরে লোকরা দায়ুদকে বলল, “প্রভু ওবেদ ইদোমের পরিবার এবং তার সব কিছুকেই আশীর্বাদ ধন্য করেছেন| কারণ পবিত্র সিন্দুকটি তার বাড়ীতে ছিল|” তখন দায়ুদ সেখানে গিয়ে ঈশ্বরের পবিত্র সিন্দুক নিয়ে এলেন| সেই দিন দায়ুদ প্রচণ্ড আনন্দিত ও উত্তেজিত ছিলেন| </span>
<span class='v S26_13' data-id='S26_13'><span class='v-num v-13'>13&nbsp;</span>যারা প্রভুর পবিত্র সিন্দুক বয়ে নিয়ে যাচ্ছিল তারা ছ-পা এগিয়ে গিয়ে থেমে গেল, তখন দায়ুদ একটি ষাঁড় ও স্বাস্থ্যবান বাছুরকে বলি দিলেন| </span>
<span class='v S26_14' data-id='S26_14'><span class='v-num v-14'>14&nbsp;</span>দায়ুদ প্রভুর সামনে তাঁর সর্বশক্তি দিয়ে নাচছিলেন| তিনি একটি রেশমের এফোদ পরেছিলেন| </span></div>
<div class='p'>
<span class='v S26_15' data-id='S26_15'><span class='v-num v-15'>15&nbsp;</span>দায়ুদ এবং সব ইস্রায়েলীয় সেদিন আনন্দে উত্তেজিত ছিলেন| তারা চিৎকার করতে করতে এবং শিঙা বাজাতে বাজাতে প্রভুর পবিত্র সিন্দুক শহরে এনেছিল| </span>
<span class='v S26_16' data-id='S26_16'><span class='v-num v-16'>16&nbsp;</span>শৌলের কন্যা মীখল জানালা দিয়ে তা দেখছিলেন| যখন প্রভুর পবিত্র সিন্দুক শহরে আনা হচ্ছিল তখন দায়ুদ প্রভুর সামনে লাফাচ্ছিলেন ও নাচছিলেন| তা দেখে মীখল দায়ুদের প্রতি বিরক্ত হলেন| তিনি ভাবলেন দায়ুদ বোকার মত আচরণ করছেন| </span></div>
<div class='p'>
<span class='v S26_17' data-id='S26_17'><span class='v-num v-17'>17&nbsp;</span>পবিত্র সিন্দুকের জন্য দায়ুদ একটা তাঁবু ফেললেন| ইস্রায়েলীয়রা প্রভুর পবিত্র সিন্দুককে তাঁবুর মধ্যে রাখল| তারপর দায়ুদ প্রভুর সামনে হোমবলি এবং মঙ্গল নৈবেদ্য নিবেদন করলেন| </span></div>
<div class='p'>
<span class='v S26_18' data-id='S26_18'><span class='v-num v-18'>18&nbsp;</span>হোমবলি এবং মঙ্গল নৈবেদ্য নিবেদন শেষ করে দায়ুদ সকলকে সর্বশক্তিমান প্রভুর নামে আশীর্বাদ করলেন| </span>
<span class='v S26_19' data-id='S26_19'><span class='v-num v-19'>19&nbsp;</span>তারপর তিনি ইস্রায়েলের প্রত্যেক মহিলা এবং পুরুষকে একটা গোটা রুটি, কিস্মিসের পিঠে এবং খেজুর পিঠে বিতরণ করলেন| তারপর সকলে বাড়ী ফিরে গেল| </span></div>
<div class='s'>মীখল দায়ুদকে তিরস্কার করলেন </div>
<div class='p'>
<span class='v S26_20' data-id='S26_20'><span class='v-num v-20'>20&nbsp;</span>এরপর দায়ুদ বাড়ীর সকলকে আশীর্বাদ করতে গেলেন| শৌলের কন্যা মীখল তাঁর সামনে বেরিয়ে এলেন| মীখল বললেন, “ইস্রায়েলের রাজা আজ নিজের প্রতি যথোচিত সম্মান দেখান নি| আপনি আপনার দাসীদের সামনেই নিজের পোশাক খুলে ফেলেছেন| আপনি সেই বোকাদের মত আচরণ করলেন যারা নির্লজ্জভাবে নিজের পোশাক খুলে ফেলে|” </span></div>
<div class='p'>
<span class='v S26_21' data-id='S26_21'><span class='v-num v-21'>21&nbsp;</span>তখন দায়ুদ মীখলকে বললেন, “প্রভু স্বয়ং আমাকে মনোনীত করেছেন, তোমার পিতাকে বা তাঁর পরিবারের কোন ব্যক্তিকে নয়| প্রভু ইস্রায়েলের লোকদের জন্য আমাকে নেতারূপে মনোনীত করেছেন| তাই আমি তাঁর সামনে নাচ করব এবং উৎসব পালন করব| </span>
<span class='v S26_22' data-id='S26_22'><span class='v-num v-22'>22&nbsp;</span>আমি এমন কাজও করব যা আরও বিড়ম্বনাদায়ক| হতে পারে তুমি আমায় সম্মান করবে না| কিন্তু যে মেয়েদের কথা তুমি বলছ, তারা আমার সম্পর্কে গর্বিত|” </span></div>
<div class='p'>
<span class='v S26_23' data-id='S26_23'><span class='v-num v-23'>23&nbsp;</span>শৌলের কন্যা মীখলের কোন সন্তান ছিল না| তিনি নিঃসন্তান অবস্থায় মারা গেছেন| </span></div></div>
<div class='footnotes'>

<span class='footnote' id='note-75'><span class='key'>* </span><a href='#footnote-75' class='backref'>6:7</a> <span class='text'> <span class="fk">প্রভু … করলেন </span><span class="ft">কেবলমাত্র লেবীয়রা ঈশ্বরের পবিত্র সিন্দুক অথবা পবিত্র তাঁবুর অন্যান্য আসবাবপত্র বহন করতে পারত| উষ লেবীয় ছিল না|</span></span></span>
</div>
<div class='footer'><div class='nav'>
<a class='prev' href='S25.html'></a>
<a class='home' href='index.html'></a>
<a class='next' href='S27.html'></a>
</div></div>
</body></html>
