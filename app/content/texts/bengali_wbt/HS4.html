<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>পবিত্র বাইবেল হোশেয় 4</title>
<link href='mukti.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location mukti' href='HS.html'> হোশেয় 4 </a>
<a class='prev' href='HS3.html'>  </a>
<a class='next' href='HS5.html'>  </a>
</div></div>
<div class='chapter section HS4 ben2006 ben HS mukti' dir='ltr' data-id='HS4' data-nextid='HS5' data-previd='HS3' lang='bn'> 

<div class='c'>4</div>
<div class='s'>ইস্রায়েলের উপর প্রভু রুদ্ধ </div>
<div class='p'>
<span class='v HS4_1' data-id='HS4_1'><span class='verse1 v-num v-1'>1&nbsp;</span>ইস্রায়েলবাসীরা, প্রভুর বার্তা শোন! যেসব লোকরা এই দেশে বাস করছে প্রভু তাদের বিরুদ্ধে নিজের যুক্তিগুলো বলবেন, “এই দেশের লোকরা সত্যই ঈশ্বরকে জানে না| লোকরা ঈশ্বরের কাছে বিশ্বস্ত এবং অনুগতও নয়| </span>
<span class='v HS4_2' data-id='HS4_2'><span class='v-num v-2'>2&nbsp;</span>লোকরা দিব্যি দেয়, মিথ্যা বলে, খুন এবং চুরি করে| তারা ব্যভিচারমূলক পাপ কাজ করে আর তাদের বাচ্চা রয়েছে| লোকরা বারে বারে খুন করে| </span>
<span class='v HS4_3' data-id='HS4_3'><span class='v-num v-3'>3&nbsp;</span>মৃতের জন্য লোকে যেভাবে কাঁদে সেই ভাবে দেশটিও কাঁদছে এবং দেশের সব লোকেরা দুর্বল| এমনকি মাঠের পশু, আকাশের পাখী এবং সমুদ্রের মাছরাও মারা যাচ্ছে| </span>
<span class='v HS4_4' data-id='HS4_4'><span class='v-num v-4'>4&nbsp;</span>কোন লোকেরই অপর একজনের সঙ্গে তর্ক করা বা তাকে দোষী করা উচিত নয়| ওহে যাজক, আমার তর্ক তোমার সঙ্গে! </span>
<span class='v HS4_5' data-id='HS4_5'><span class='v-num v-5'>5&nbsp;</span>যাজকরা, দিনের বেলায় তোমাদের পতন হবে| রাত্রিবেলায় ভাববাদীরাও তোমাদের সঙ্গে পড়ে যাবে| আর আমি তোমাদের মাতাকে ধ্বংস করব| </span></div>
<div class='p'>
<span class='v HS4_6' data-id='HS4_6'><span class='v-num v-6'>6&nbsp;</span>“আমার লোকরা বিনষ্ট হয়েছে কারণ তাদের কোন জ্ঞান নেই| তোমরা শিখতে অস্বীকার করেছো, সেজন্য আমিও তোমাদের আমার যাজকদের কাজ দিতে অস্বীকার করব| তোমরা তোমাদের ঈশ্বরের বিধি ভুলে গিয়েছ, সেজন্য আমি তোমাদের সন্তানদের ভুলে যাব| </span>
<span class='v HS4_7' data-id='HS4_7'><span class='v-num v-7'>7&nbsp;</span>তারা অহঙ্কারী হয়েছে! তারা আমার বিরুদ্ধে উত্তরোত্তর আরো পাপ কাজ করেছে, সেজন্য আমি তাদের মহত্ত্বকে লজ্জায় রূপান্তরিত করব| </span></div>
<div class='p'>
<span class='v HS4_8' data-id='HS4_8'><span class='v-num v-8'>8&nbsp;</span>“যাজকরা লোকদের পাপ কাজের সঙ্গে যোগ দিয়েছে| তারা অনেক বেশী পরিমাণে ঐ পাপ কাজ করতে চেয়েছে| </span>
<span class='v HS4_9' data-id='HS4_9'><span class='v-num v-9'>9&nbsp;</span>সেজন্য যাজকরা ঐ লোকদের চেয়ে কোন অংশে ভিন্ন নয়| তারা যেসব কাজ করেছে তার জন্য আমি তাদের শাস্তি দেব| তারা যে ভুল কাজ করেছে তার জন্য আমি প্রতিশোধ নেব| </span>
<span class='v HS4_10' data-id='HS4_10'><span class='v-num v-10'>10&nbsp;</span>তারা খাবে, কিন্তু তারা তাতে তৃপ্ত হবে না! তারা যৌন পাপে লিপ্ত হবে, কিন্তু তাদের কোন সন্তান হবে না| কারণ তারা প্রভুকে ছেড়ে দিয়েছে এবং পতিতার মত থাকে| </span></div>
<div class='p'>
<span class='v HS4_11' data-id='HS4_11'><span class='v-num v-11'>11&nbsp;</span>“যৌনপাপ, তীব্র পানীয় এবং নতুন দ্রাক্ষারস একজন লোকের সোজাসুজিভাবে চিন্তা করার ক্ষমতা নষ্ট করবে| </span>
<span class='v HS4_12' data-id='HS4_12'><span class='v-num v-12'>12&nbsp;</span>আমার লোকরা উপদেশের জন্য কাঠের খণ্ডকে জিজ্ঞাসা করছে| তারা ভাবছে, ওই কাঠিগুলো তাদের উত্তর দেবে| কারণ পতিতার মতোই তারা মূর্ত্তিগুলোর পেছনে ছুটেছিল| তারা তাদের ঈশ্বরকে ছেড়ে দিয়েছে এবং পতিতার মতো হয়ে গেছে| </span>
<span class='v HS4_13' data-id='HS4_13'><span class='v-num v-13'>13&nbsp;</span>তারা পর্বতের ওপর উৎসর্গ নিবেদন করে পাহাড়ের ওপর ওক গাছ, ঝাউ গাছ এবং দেবদারু গাছের তলায় ধূপ জ্বালায়| ঐ গাছগুলির ছায়া খুবই সুন্দর দেখায়, সেজন্য তোমাদের মেয়েরা পতিতাদের মতো ঐ গাছের তলায় শুয়ে থাকে এবং তোমাদের পুত্রবধুরা যৌন পাপে লিপ্ত হয়| </span></div>
<div class='p'>
<span class='v HS4_14' data-id='HS4_14'><span class='v-num v-14'>14&nbsp;</span>“তোমাদের কন্যারা পতিতার মতো থাকে বলে অথবা তোমাদের পুত্রবধূরা যৌন পাপ কাজ করছে বলে আমি তাদের দোষ দেব না| লোকেরা পতিতাদের কাছে যায় এবং তাদের সঙ্গে ঘুমোয়| তারা পতিতাদের সঙ্গে যায় এবং মন্দিরে তাদের সঙ্গেই দেবতাকে উৎসর্গ দেয়| ফলে, ঐ বোকা লোকরা নিজেদেরই ধ্বংস করছে| </span></div>
<div class='s'>ইস্রায়েলের লাজনক পাপ কাজ </div>
<div class='p'>
<span class='v HS4_15' data-id='HS4_15'><span class='v-num v-15'>15&nbsp;</span>“ইস্রায়েল তুমি একজন পতিতার মতো কাজ করছ; কিন্তু এই বলে যিহূদাকে দোষী হতে দিও না| গিল্গলে অথবা বৈৎ‌-আবন যেও না| প্রতিশ্রুতি দেওয়ার সময় প্রভুর নাম ব্যবহার কোরো না| কখনও বোলো না, ‘জীবন্ত প্রভুর দিব্য!’ </span>
<span class='v HS4_16' data-id='HS4_16'><span class='v-num v-16'>16&nbsp;</span>প্রভু ইস্রায়েলকে বহু জিনিস দিয়েছেন| তিনি এমনই এক মেষপালকের মতন, যিনি তাঁর মেষগুলোকে প্রচুর ঘাসে ভরা মাঠে নিয়ে যান; কিন্তু ইস্রায়েল হচ্ছে জেদী| ইস্রায়েল ঠিক একটা বাছুরের মতো যে বারবার ছুটে পালায়| </span></div>
<div class='p'>
<span class='v HS4_17' data-id='HS4_17'><span class='v-num v-17'>17&nbsp;</span>“ইফ্রয়িম প্রতিমাগুলির সঙ্গে সংযুক্ত হয়েছে| কাজেই তাকে একা থাকতে দাও| </span>
<span class='v HS4_18' data-id='HS4_18'><span class='v-num v-18'>18&nbsp;</span>ইফ্রয়িমরা মাতাল হলে বেশ্যার মত ব্যবহার করে| তারা উৎকোচ ভালবাসে এবং তা দাবী করে| তাদের শাসকরা তাদের লোকদের লজ্জার কারণ হয়| তাদের প্রেমিকদের সঙ্গে থাকতে দাও| </span>
<span class='v HS4_19' data-id='HS4_19'><span class='v-num v-19'>19&nbsp;</span>বাতাস তার পাখা দিয়ে তাদের বিরক্ত করে| তাদের উৎসর্গ তাদের কাছে লজ্জা আনবে| </span></div></div>
<div class='footnotes'>

</div>
<div class='footer'><div class='nav'>
<a class='prev' href='HS3.html'></a>
<a class='home' href='index.html'></a>
<a class='next' href='HS5.html'></a>
</div></div>
</body></html>
