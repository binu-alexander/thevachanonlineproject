<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>পবিত্র বাইবেল যিহোশূয়ের পুস্তক 3</title>
<link href='mukti.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location mukti' href='JS.html'> যিহোশূয়ের পুস্তক 3 </a>
<a class='prev' href='JS2.html'>  </a>
<a class='next' href='JS4.html'>  </a>
</div></div>
<div class='chapter section JS3 ben2006 ben JS mukti' dir='ltr' data-id='JS3' data-nextid='JS4' data-previd='JS2' lang='bn'> 

<div class='c'>3</div>
<div class='s'>যর্দন নদীতে অলৌকিক ঘটনা </div>
<div class='p'>
<span class='v JS3_1' data-id='JS3_1'><span class='verse1 v-num v-1'>1&nbsp;</span>পরদিন খুব সকালে যিহোশূয় আর ইস্রায়েলের সমস্ত লোক উঠে শিটীম ছেড়ে চলে গেল| তারা যর্দ্দনের পারে গিয়ে পৌঁছল| নদী পেরোনোর আগে সেখানেই তাঁবু খাটাল| </span>
<span class='v JS3_2' data-id='JS3_2'><span class='v-num v-2'>2&nbsp;</span>তিন দিন পর, দলপতিরা শিবিরের সর্বত্র ঘুরে দেখলেন| </span>
<span class='v JS3_3' data-id='JS3_3'><span class='v-num v-3'>3&nbsp;</span>তারপর তাঁরা সকলকে বললেন, “তোমরা যখন যাজকদের এবং লেবীয়দের প্রভু, তোমাদের ঈশ্বরের সাক্ষ্যসিন্দুক বহন করতে দেখবে তখন তোমরা অবশ্যই তাদের অনুসরণ করবে| </span>
<span class='v JS3_4' data-id='JS3_4'><span class='v-num v-4'>4&nbsp;</span>কিন্তু দেখো যেন খুব কাছে থেকে অনুসরণ কোরো না| প্রায় 1000 গজ তফাতে থাকবে| তোমরা এখানে আগে আসোনি, তাই যদি তাদের অনুসরণ করো, জানতে পারবে কোথায় তোমাদের গন্তব্য|” </span></div>
<div class='p'>
<span class='v JS3_5' data-id='JS3_5'><span class='v-num v-5'>5&nbsp;</span>তারপর যিহোশূয় তাদের বললেন, “নিজেদের পবিত্র করো| আগামীকাল প্রভু তোমাদের উপস্থিতিতে কিছু আশ্চর্য্য কাজ করবেন|” </span></div>
<div class='p'>
<span class='v JS3_6' data-id='JS3_6'><span class='v-num v-6'>6&nbsp;</span>যিহোশূয় যাজকদের বললেন, “সাক্ষ্যসিন্দুক নিয়ে সকলের সামনে দিয়েই নদী পেরিয়ে যাও|” তারা তাই করল| </span></div>
<div class='p'>
<span class='v JS3_7' data-id='JS3_7'><span class='v-num v-7'>7&nbsp;</span>প্রভু যিহোশূয়কে বললেন, “আজ আমি তোমাকে মহাপুরুষ করে গড়ে তোলবার কাজে প্রবৃত্ত হব| ইস্রায়েলের সমস্ত লোক তোমার দিকে তাকিয়ে থাকবে| তারা জানবে যে আমি তোমার সঙ্গে আছি, যেমন মোশির সঙ্গে ছিলাম| </span>
<span class='v JS3_8' data-id='JS3_8'><span class='v-num v-8'>8&nbsp;</span>যাজকরা সাক্ষ্যসিন্দুক বহন করবে| একথা তাদের বোলো, ‘আপনারা যর্দন নদীর তীর পর্যন্ত হেঁটে যাবেন এবং নদীতে পা রাখার ঠিক আগেই থেমে যাবেন|’ ” </span></div>
<div class='p'>
<span class='v JS3_9' data-id='JS3_9'><span class='v-num v-9'>9&nbsp;</span>তারপর ইস্রায়েলের লোকদের উদ্দেশ্যে যিহোশূয় বললেন, “তোমরা সকলে এখানে এসো এবং তোমাদের প্রভু, ঈশ্বরের বার্তা শ্রবণ করো| </span>
<span class='v JS3_10' data-id='JS3_10'><span class='v-num v-10'>10&nbsp;</span>প্রমাণ আছে জীবন্ত ঈশ্বর যথার্থই তোমাদের সঙ্গে আছেন| প্রমাণ আছে, তিনি সত্যই তোমাদের শত্রুকে পরাজিত করবেন| তিনি কনানীয়, হিত্তীয়, হিব্বীয়, পরিষীয়, গির্গাশীয়, ইমোরীয় এবং যিবুষীয়দের পরাজিত করবেন| ঐ ভুখণ্ড থেকে তিনি তাদের চলে যেতে বাধ্য করবেন| </span>
<span class='v JS3_11' data-id='JS3_11'><span class='v-num v-11'>11&nbsp;</span>এই হল প্রমাণ| তোমরা যখন যর্দন নদী পেরোবে, তখন প্রভু, যিনি সমস্ত ভূমণ্ডলের অধিকারী, তাঁর সাক্ষ্যসিন্দুক তোমাদের আগে আগে যাবে| </span>
<span class='v JS3_12' data-id='JS3_12'><span class='v-num v-12'>12&nbsp;</span>এখন তোমাদের মধ্যে থেকে বারোজনকে তোমরা বেছে নাও| </span>
<span class='v JS3_13' data-id='JS3_13'><span class='v-num v-13'>13&nbsp;</span>যাজকরা প্রভুর সাক্ষ্যসিন্দুক বহন করবেন| প্রভুই সমস্ত ভূমণ্ডলের রাজাধিরাজ| যাজকেরা তোমাদের সামনে দিয়ে সাক্ষ্যসিন্দুক বহন করে যর্দন নদীতে নামবেন| তারা নদীতে পদার্পণ করা মাত্রই নদীর জলস্রোত স্তব্ধ হয়ে যাবে| সেই স্তব্ধীভূত জল নদীর পিছনে পূর্ণ হয়ে বাঁধের আকারে পড়ে থাকবে|” </span></div>
<div class='p'>
<span class='v JS3_14' data-id='JS3_14'><span class='v-num v-14'>14&nbsp;</span>যাজকরা সাক্ষ্যসিন্দুক বহন করলেন| লোকরা যেখানে তাঁবু গেড়েছিল সেখান থেকে বেরিয়ে যর্দন নদী পেরোনোর জন্যে রওনা হল| </span>
<span class='v JS3_15' data-id='JS3_15'><span class='v-num v-15'>15&nbsp;</span>(ফসল তোলার সময় যর্দ্দনের দুই কুলই প্লাবিত হয়ে যায়| তাই নদী তখন কানায়-কানায় পূর্ণ ছিল|) যাজকরা সাক্ষ্যসিন্দুক বহন করে নদীর ধারে এসে পৌঁছলেন এবং নদীতে পা রাখলেন| </span>
<span class='v JS3_16' data-id='JS3_16'><span class='v-num v-16'>16&nbsp;</span>সঙ্গে সঙ্গে জলস্রোত থেমে গেল| সব জল নদীর পেছনে বাঁধের মতো জমা হয়ে রইল| সেই জলরাশি নদীর ধার দিয়ে সোজা আদম পর্যন্ত (সর্ত্তনের নিকবর্তী এক শহরে) জমে রইল| যিরীহোর কাছাকাছি গিয়ে লোকরা নদী পেরোল| </span>
<span class='v JS3_17' data-id='JS3_17'><span class='v-num v-17'>17&nbsp;</span>সে জায়গার মাটি শুকিয়ে গিয়েছিল| যাজকরা প্রভুর সাক্ষ্যসিন্দুক মাঝ নদী পর্যন্ত বহন করার পর থামলেন| তাঁরা অপেক্ষা করলেন| যর্দ্দনের শুষ্ক ভূমির ওপর দিয়ে ইস্রায়েলের সমস্ত মানুষ হাঁটতে লাগল| </span></div></div>
<div class='footnotes'>

</div>
<div class='footer'><div class='nav'>
<a class='prev' href='JS2.html'></a>
<a class='home' href='index.html'></a>
<a class='next' href='JS4.html'></a>
</div></div>
</body></html>
