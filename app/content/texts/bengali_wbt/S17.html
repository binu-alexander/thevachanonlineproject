<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>পবিত্র বাইবেল 1 শমূয়েল 7</title>
<link href='mukti.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location mukti' href='S1.html'> 1 শমূয়েল 7 </a>
<a class='prev' href='S16.html'>  </a>
<a class='next' href='S18.html'>  </a>
</div></div>
<div class='chapter section S17 ben2006 ben S1 mukti' dir='ltr' data-id='S17' data-nextid='S18' data-previd='S16' lang='bn'> 

<div class='c'>7</div>
<div class='p'>
<span class='v S17_1' data-id='S17_1'><span class='verse1 v-num v-1'>1&nbsp;</span>কিরিয়ৎ-যিয়ারীমের লোকরা এসে সেই প্রভুর পবিত্র সিন্দুকটি গ্রহণ করল| তারা সেটা পর্বতের ওপর অবীনাদবের বাড়িতে নিয়ে গেল| অবীনাদবের পুত্র ইলিয়াসকে তৈরী করবার জন্য তারা একটি বিশেষ অনুষ্ঠান করল যাতে সে পবিত্র সিন্দুক পাহারা দিতে পারে| </span>
<span class='v S17_2' data-id='S17_2'><span class='v-num v-2'>2&nbsp;</span>কিরিয়ৎ-যিয়ারীমে সিন্দুকটি দীর্ঘ 20 বছর ধরে ছিল| </span></div>
<div class='s'>
<span class='v S17_2' data-id='S17_2'>প্রভু ইস্রায়েলীয়দের রক্ষা করলেন </span></div>
<div class='p'>
<span class='v S17_2' data-id='S17_2'>ইস্রায়েলীয়রা আবার প্রভুকে অনুসরণ করতে শুরু করল| </span>
<span class='v S17_3' data-id='S17_3'><span class='v-num v-3'>3&nbsp;</span>শমূয়েল ইস্রায়েলীয়দের বলল, “যদি তোমরা সত্যিই মনে প্রাণে প্রভুর কাছে ফিরে আসো তাহলে ভিন্দেশী অন্যান্য মূর্ত্তিকে অবশ্যই তোমাদের ফেলে দিতে হবে| অষ্টারোতের সমস্ত মূর্ত্তিকে ছুঁড়ে ফেলে দিতে হবে| প্রভুর সেবায় অবশ্যই তোমাদের সম্পূর্ণভাবে নিজেকে সমর্পণ করতে হবে| তোমাদের শুধু মাত্র প্রভুরই সেবা করতে হবে| তাহলেই তিনি তোমাদের পলেষ্টীয়দের হাত থেকে রক্ষা করবেন|” </span></div>
<div class='p'>
<span class='v S17_4' data-id='S17_4'><span class='v-num v-4'>4&nbsp;</span>একথা শুনে ইস্রায়েলীয়রা বাল এবং অষ্টারোতের মূর্ত্তি ফেলে দিয়ে কেবলমাত্র প্রভুরই সেবা করতে লাগল| </span></div>
<div class='p'>
<span class='v S17_5' data-id='S17_5'><span class='v-num v-5'>5&nbsp;</span>শমূয়েল বলল, “সমস্ত ইস্রায়েলীয়কে মিস্পায় জমায়েত হতে হবে| আমি তোমাদের জন্য প্রভু ঈশ্বরের কাছে প্রার্থনা করব|” </span></div>
<div class='p'>
<span class='v S17_6' data-id='S17_6'><span class='v-num v-6'>6&nbsp;</span>ইস্রায়েলীয়রা মিস্পায় সমবেত হল| তারা জল তুলল এবং সেটা প্রভুর সামনে ঢেলে দিল| এই ভাবে তারা উপবাস কাল শুরু করল| সেই দিন তারা কোন খাদ্য গ্রহণ না করে সমস্ত পাপ স্বীকার করল| তারা বলল, “আমরা প্রভুর কাছে পাপ করেছি|” এইভাবে মিস্পায় ইস্রায়েলীয়দের বিচারক হিসেবে শমূয়েল কাজ করতে লাগল| </span></div>
<div class='p'>
<span class='v S17_7' data-id='S17_7'><span class='v-num v-7'>7&nbsp;</span>পলেষ্টীয়রা জানতে পারল ইস্রায়েলীয়দের মিস্পায় সমবেত হবার খবর| ইস্রায়েলীয়দের বিরুদ্ধে পলেষ্টীয় শাসকরা যুদ্ধ করতে গেল| পলেষ্টীয়দের আসার সংবাদে ইস্রায়েলীয়রা ভয় পেয়ে গেল| </span>
<span class='v S17_8' data-id='S17_8'><span class='v-num v-8'>8&nbsp;</span>ইস্রায়েলীয়রা শমূয়েলকে বলল, “আমাদের জন্য, আমাদের প্রভু ঈশ্বরের কাছে প্রার্থনা করো, থেমো না! তাঁকে বলো, হে প্রভু পলেষ্টীয়দের হাত থেকে আমাদের বাঁচান!” </span></div>
<div class='p'>
<span class='v S17_9' data-id='S17_9'><span class='v-num v-9'>9&nbsp;</span>শমূয়েল একটা মেষশাবক নিয়ে এল| প্রভুকে সে এই মেষটি একটি সম্পূর্ণ হোমবলি হিসাবে নিবেদন করল| ইস্রায়েলের জন্য শমূয়েল প্রভুর কাছে প্রার্থনা করতে লাগল| প্রভু সেই প্রার্থনায় সাড়া দিলেন| </span>
<span class='v S17_10' data-id='S17_10'><span class='v-num v-10'>10&nbsp;</span>শমূয়েল যখন মেষটি পোড়াচ্ছিল, সেই সময় পলেষ্টীয়রা ইস্রায়েলের বিরুদ্ধে যুদ্ধ করতে এল| আর তখন প্রভু পলেষ্টীয়দের দিকে প্রচণ্ড শব্দে বজ্রপাত করলেন| এতে তারা হতবুদ্ধি হয়ে পড়ল| ভয় পেয়ে গেল| ওদের নেতারা ওদেরই সামলাতে পারল না| তাই যুদ্ধে ইস্রায়েলীয়রা পলেষ্টীয়দের হারিয়ে দিল| </span>
<span class='v S17_11' data-id='S17_11'><span class='v-num v-11'>11&nbsp;</span>মিস্পা থেকে বেরিয়ে ইস্রায়েলীয়রা পলেষ্টীয়দের তাড়া করল| বৈৎ‌-কর পর্যন্ত সারাটা রাস্তা তাড়িয়ে নিয়ে গেল| আর সমস্ত পলেষ্টীয় সৈন্যদের ওরা পথে মেরে ফেলল| </span></div>
<div class='s'>ইস্রায়েলে শান্তি এল </div>
<div class='p'>
<span class='v S17_12' data-id='S17_12'><span class='v-num v-12'>12&nbsp;</span>এরপর শমূয়েল একটা বিশেষ ধরণের প্রস্তর স্থাপন করল| উদ্দেশ্য, লোকরা যাতে প্রভুর কর্মকাণ্ড ভুলে না যায়| পাথরটা রইল মিস্পা এবং সেন এর মাঝখানে| শমূয়েল পাথরটির নাম দিল “সাহায্যের পাথর|” সে বলল, “প্রভু সমস্ত রাস্তা ঘুরে আমাদের এখানে আসতে সাহায্য করেছেন!” </span></div>
<div class='p'>
<span class='v S17_13' data-id='S17_13'><span class='v-num v-13'>13&nbsp;</span>পলেষ্টীয়রা হেরে গেল| তারা আর ইস্রায়েলে ঢুকল না| শমূয়েলের বাকি জীবনে প্রভু পলেষ্টীয়দের বিরুদ্ধে ছিলেন| </span>
<span class='v S17_14' data-id='S17_14'><span class='v-num v-14'>14&nbsp;</span>পলেষ্টীয়রা ইস্রায়েলের কিছু শহর দখল করেছিল| তারা ইক্রোণ থেকে গাৎ‌ পর্যন্ত সমস্ত শহর নিয়ে নিয়েছিল| সে সব ইস্রায়েলীয়রা আবার ফিরে পেল| এই শহরগুলোর চারপাশের ভূখণ্ডগুলিও তারা জিতে নিল| </span></div>
<div class='p'>
<span class='v S17_14' data-id='S17_14'>ইস্রায়েল এবং ইমোরীয়দের মধ্যে শান্তি স্থাপিত হল| </span></div>
<div class='p'>
<span class='v S17_15' data-id='S17_15'><span class='v-num v-15'>15&nbsp;</span>শমূয়েল সারাজীবন ধরে ইস্রায়েলকে নেতৃত্ব দিয়েছিল| </span>
<span class='v S17_16' data-id='S17_16'><span class='v-num v-16'>16&nbsp;</span>নানা জায়গায় ঘুরে ঘুরে সে ইস্রায়েলীয়দের বিচার করত| প্রত্যেক বছর সে সারা দেশ ঘুরত| বৈথেল, গিল্গাল, আর মিস্পা এই সব জায়গায় গিয়ে ইস্রায়েলের লোকের শাসন ও বিচার করত| </span>
<span class='v S17_17' data-id='S17_17'><span class='v-num v-17'>17&nbsp;</span>শমূয়েলের বাড়ী ছিল রামাতে| তাই প্রত্যেকবার তাকে রামায় ফিরে যেতে হত| ঐ শহর থেকেই সে ইস্রায়েল শাসন করত, বিচারের কাজকর্ম চালাত| রামায় শমূয়েল প্রভুর উদ্দেশ্যে একটা বেদী তৈরী করেছিল| </span></div></div>
<div class='footnotes'>

</div>
<div class='footer'><div class='nav'>
<a class='prev' href='S16.html'></a>
<a class='home' href='index.html'></a>
<a class='next' href='S18.html'></a>
</div></div>
</body></html>
