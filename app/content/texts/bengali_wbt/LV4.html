<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>পবিত্র বাইবেল লেবীয় পুস্তক 4</title>
<link href='mukti.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location mukti' href='LV.html'> লেবীয় পুস্তক 4 </a>
<a class='prev' href='LV3.html'>  </a>
<a class='next' href='LV5.html'>  </a>
</div></div>
<div class='chapter section LV4 ben2006 ben LV mukti' dir='ltr' data-id='LV4' data-nextid='LV5' data-previd='LV3' lang='bn'> 

<div class='c'>4</div>
<div class='s'>অজান্তে ঘটে যাওয়া পাপকর্মের জন্য নৈবেদ্যসমূহ </div>
<div class='p'>
<span class='v LV4_1' data-id='LV4_1'><span class='verse1 v-num v-1'>1&nbsp;</span>প্রভু মোশিকে বললেন, </span>
<span class='v LV4_2' data-id='LV4_2'><span class='v-num v-2'>2&nbsp;</span>“ইস্রায়েলের লোকদের বলো: যদি কোন মানুষ অজান্তে পাপ করে ফেলে এবং প্রভু যা করতে বারণ করেছেন তেমন কোন কাজ করে, তখন মানুষটি অবশ্যই এই কাজগুলি করবে: </span></div>
<div class='p'>
<span class='v LV4_3' data-id='LV4_3'><span class='v-num v-3'>3&nbsp;</span>“যদি অভিষিক্ত যাজক এমন একটা ভুল করে বসে যাতে মানুষ তার পাপে দোষী হয়ে যায়, তখন যাজক তার পাপের জন্য অবশ্যই প্রভুর কাছে একটি নৈবেদ্য দান করবে| যাজক অবশ্যই কোন দোষ নেই এমন একটি এঁড়ে বাছুর উৎসর্গ করবে| পাপ নৈবেদ্য হিসেবে সে এঁড়ে বাছুরটি প্রভুকে উৎসর্গ করবে| </span>
<span class='v LV4_4' data-id='LV4_4'><span class='v-num v-4'>4&nbsp;</span>অভিষিক্ত যাজক এঁড়ে বাছুরটিকে সমাগম তাঁবুর প্রবেশ পথে আনবে| তারপর তার হাত ষাঁড়ের মাথায় রাখবে এবং প্রভুর সামনে ষাঁড়টাকে হত্যা করবে| </span>
<span class='v LV4_5' data-id='LV4_5'><span class='v-num v-5'>5&nbsp;</span>সেই যাজক বাছুরটি থেকে কিছুটা রক্ত নিয়ে তা সমাগম তাঁবুর ভেতরে নিয়ে আসবে| </span>
<span class='v LV4_6' data-id='LV4_6'><span class='v-num v-6'>6&nbsp;</span>পরে তার আঙুল রক্তের মধ্যে ডোবাবে এবং পবিত্রতম জায়গার আচ্ছাদনের সামনে প্রভুর সামনে সাতবার সেই রক্ত ছেটাবে| </span>
<span class='v LV4_7' data-id='LV4_7'><span class='v-num v-7'>7&nbsp;</span>যাজক কিছুটা রক্ত সুগন্ধী বেদীর কোণে লাগাবে| (এই বেদীটি সমাগম তাঁবুতে প্রভুর সামনে রয়েছে|) ষাঁড়ের সব রক্তটাই তাকে হোম বেদীর নীচে ঢেলে দিতে হবে| (এই বেদীটি সমাগম তাঁবুতে ঢোকার মুখের বেদী|) </span>
<span class='v LV4_8' data-id='LV4_8'><span class='v-num v-8'>8&nbsp;</span>পাপের জন্য নৈবেদ্যর বাছুরটির সমস্ত চর্বি সে বার করে নেবে| ভেতরের অংশগুলির ওপরকার ও চারপাশের চর্বিও সে নিয়ে নেবে| </span>
<span class='v LV4_9' data-id='LV4_9'><span class='v-num v-9'>9&nbsp;</span>সে অবশ্যই বৃক্ক এবং কটির নীচে যে চর্বি তাদের ঢেকে রাখে তা নেবে| সে যকৃতের চর্বিও অবশ্যই নেবে| সে এটা বৃক্কের সাথেই বার করে নেবে| </span>
<span class='v LV4_10' data-id='LV4_10'><span class='v-num v-10'>10&nbsp;</span>মঙ্গল নৈবেদ্যর ষাঁড়টির উৎসর্গীকরণের মতই যাজক অবশ্যই এই সমস্ত অংশগুলো উৎসর্গ করবে| হোম নৈবেদ্যর জন্য যে বেদী, তার ওপর যাজক অবশ্যই প্রাণীটির অংশগুলো পোড়াবে| </span>
<span class='v LV4_11 LV4_12' data-id='LV4_11'><span class='v-num v-11-12'>11-12&nbsp;</span>কিন্তু যাজক অবশ্যই ষাঁড়টির চামড়া, ভেতরের অংশগুলো এবং শরীরের বর্জ্য পদার্থ এবং মাথা ও পায়ের সমস্ত মাংস সরিয়ে রাখবে| যাজক সেই সব অংশ তাঁবুর বাইরে বিশেষ জায়গায়-যেখানে ছাইগুলো ঢেলে রাখা হয়, সেখানে বয়ে নিয়ে আসবে| সেখানে অবশ্যই সে কাঠের ওপর সেই সব অংশ রেখে পোড়াবে| যেখানে ছাইগুলো ঢালা আছে সেখানেই ষাঁড়টিকে পোড়াতে হবে| </span></div>
<div class='p'>
<span class='v LV4_13' data-id='LV4_13'><span class='v-num v-13'>13&nbsp;</span>“এমনও হতে পারে যে সমগ্র ইস্রায়েল জাতি না জেনে পাপ করেছে| তারা হয়তো এমন অনেক কাজ করে বসেছে যেগুলি প্রভু তাদের না করতেই আজ্ঞা দিয়েছেন| যদি তাই ঘটে তারা দোষী হবে| </span>
<span class='v LV4_14' data-id='LV4_14'><span class='v-num v-14'>14&nbsp;</span>যদি তারা সেই পাপ সম্বন্ধে বুঝতে পারে, তবে তারা সমগ্র জাতির জন্য পাপের নৈবেদ্য হিসেবে একটা এঁড়ে বাছুর উৎসর্গ করবে| তারা অবশ্যই এঁড়ে বাছুরটিকে সমাগম তাঁবুতে নিয়ে আসবে| </span>
<span class='v LV4_15' data-id='LV4_15'><span class='v-num v-15'>15&nbsp;</span>লোকদের মধ্যে যারা প্রবীণ তারা প্রভুর সামনে ষাঁড়টির মাথায় হাত রাখবে এবং তখন একজন প্রভুর সামনে এঁড়ে বাছুরটিকে হত্যা করবে| </span>
<span class='v LV4_16' data-id='LV4_16'><span class='v-num v-16'>16&nbsp;</span>অভিষিক্ত যাজক যে তখন কর্তব্যরত ছিল, সে কিছুটা রক্ত সমাগম তাঁবুতে নিয়ে আসবে| </span>
<span class='v LV4_17' data-id='LV4_17'><span class='v-num v-17'>17&nbsp;</span>যাজকটি তার আঙুল রক্তের মধ্যে ডোবাবে এবং তা সাতবার প্রভুর সামনে পর্দার সম্মুখভাগে ছিটিয়ে দেবে| </span>
<span class='v LV4_18' data-id='LV4_18'><span class='v-num v-18'>18&nbsp;</span>তারপর যাজক কিছুটা রক্ত বেদীর কোণগুলোয় ফেলবে| (এই বেদী সমাগম তাঁবুর মধ্যে প্রভুর সামনে রয়েছে|) যাজক সমস্ত রক্ত জ্বলন্ত নৈবেদ্যর বেদীর মেঝেতে ঢালবে| (এই বেদী সমাগম তাঁবুর মধ্যে ঢোকার মুখে রয়েছে|) </span>
<span class='v LV4_19' data-id='LV4_19'><span class='v-num v-19'>19&nbsp;</span>এরপর যাজক প্রাণীটির সমস্ত চর্বি নেবে এবং তা বেদীর ওপর পোড়াবে| </span>
<span class='v LV4_20' data-id='LV4_20'><span class='v-num v-20'>20&nbsp;</span>যাজক পাপ নৈবেদ্য যেমনভাবে ষাঁড়টিকে উৎসর্গ করেছিল সেইভাবেই এই সমস্ত অংশগুলো উৎসর্গ করবে| এইভাবে যাজক লোকদের শুচি করে তুলবে<span class='note' id='footnote-29'><a href='#note-29' class='key'>*</a></span> এবং ঈশ্বর ইস্রায়েলের লোকদের ক্ষমা করবেন| </span>
<span class='v LV4_21' data-id='LV4_21'><span class='v-num v-21'>21&nbsp;</span>যাজক অবশ্যই এই ষাঁড়টিকে শিবিরের বাইরে আনবে এবং তা পোড়াবে, যেমনভাবে সে প্রথম ষাঁড়কে পুড়িয়েছিল| সমগ্র সম্প্রদায়ের পক্ষে এটাই হল পাপ মোচনের নৈবেদ্য| </span></div>
<div class='p'>
<span class='v LV4_22' data-id='LV4_22'><span class='v-num v-22'>22&nbsp;</span>“একজন শাসক অজান্তে পাপ করতে পারে এবং তার প্রভু ঈশ্বর যা যা করতে অবশ্যই নিষেধ করেছিলেন, তার মধ্যে কোন একটা সে করে ফেলতে পারে| এই ভুল করার জন্য শাসক দোষী হবে| </span>
<span class='v LV4_23' data-id='LV4_23'><span class='v-num v-23'>23&nbsp;</span>যদি শাসক তার পাপ সম্বন্ধে বুঝতে পারে, তা হলে সে অবশ্যই কোন দোষ নেই এমন একটি পুরুষ ছাগল আনবে| সেটাই হবে তার নৈবেদ্য| </span>
<span class='v LV4_24' data-id='LV4_24'><span class='v-num v-24'>24&nbsp;</span>শাসকটি অবশ্যই তার হাত ছাগলটির মাথায় রাখবে আর প্রভুর সামনে যেখানে হোমবলি হত্যা করা হয় সেখানেই তাকে হনন করবে| ছাগলটি হল দোষমোচনের বলি| </span>
<span class='v LV4_25' data-id='LV4_25'><span class='v-num v-25'>25&nbsp;</span>পাপ নৈবেদ্যর কিছুটা রক্ত যাজক অবশ্যই তার আঙুলে নেবে এবং জ্বলন্ত নৈবেদ্যর বেদীর কোণগুলোয় তা লাগাবে| বাকি রক্তটুকু যাজক অবশ্যই বেদীর মেঝেতে ঢেলে ফেলবে| </span>
<span class='v LV4_26' data-id='LV4_26'><span class='v-num v-26'>26&nbsp;</span>আর ছাগলটির সমস্ত মেদ যাজক অবশ্যই বেদীর ওপর পোড়াবে; মঙ্গল নৈবেদ্য দানের মেদ যেমনভাবে সে পোড়ায় সেইভাবে যাজক অবশ্যই তা পোড়াবে| এইভাবে যাজক সেই শাসককে তার পাপ থেকে শোষণ করবে এবং ঈশ্বর তাকে ক্ষমা করবেন| </span></div>
<div class='p'>
<span class='v LV4_27' data-id='LV4_27'><span class='v-num v-27'>27&nbsp;</span>“সাধারণ মানুষের কেউ যদি অজান্তে পাপ করে এবং প্রভু যা নিষিদ্ধ করেছেন এমন কিছু যদি করে তাহলে সে তার অপরাধের জন্য আইনের কাছে দায়বদ্ধ থাকবে| </span>
<span class='v LV4_28' data-id='LV4_28'><span class='v-num v-28'>28&nbsp;</span>যদি সেই ব্যক্তিটির নিজের পাপ সম্বন্ধে অবগত হয় তবে সে নিশ্চয়ই দোষ নেই এমন একটি স্ত্রী ছাগল আনবে| এইটিই হবে লোকটির পাপের জন্য নৈবেদ্য| পাপ করেছে বলে সে অবশ্যই এই ছাগলটি আনবে| </span>
<span class='v LV4_29' data-id='LV4_29'><span class='v-num v-29'>29&nbsp;</span>সে তার হাত প্রাণীটির মাথায় রাখবে এবং হোমবলির জায়গায় তাকে হত্যা করবে| </span>
<span class='v LV4_30' data-id='LV4_30'><span class='v-num v-30'>30&nbsp;</span>তারপর যাজক ছাগলটির কিছুটা রক্ত তার আঙুলে নেবে এবং হোমবলির বেদীর কোণগুলোতে সেই রক্ত ছিটিয়ে দেবে| এরপর যাজক ছাগের বাকি রক্তটুকু অবশ্যই বেদীর মেঝেতে ঢেলে দেবে| </span>
<span class='v LV4_31' data-id='LV4_31'><span class='v-num v-31'>31&nbsp;</span>যেমনভাবে মঙ্গল নৈবেদ্য থেকে মেদ দেওয়া হয়, সেইভাবে যাজক অবশ্যই ছাগলটির সমস্ত মেদ উৎসর্গ করবে| যাজক অবশ্যই প্রভুর উদ্দেশ্যে সুগন্ধি হিসেবে বেদীর ওপর তা পোড়াবে| এইভাবে যাজক সেই মানুষটিকে তার পাপ মোচনের প্রায়শ্চিত্ত করাবে| এবং ঈশ্বর সেই ব্যক্তিকে ক্ষমা করবেন| </span></div>
<div class='p'>
<span class='v LV4_32' data-id='LV4_32'><span class='v-num v-32'>32&nbsp;</span>“পাপের নৈবেদ্য হিসেবে যদি সেই লোকটি একটি মেষশাবক আনে তাহলে তাকে অবশ্যই কোন দোষ নেই এমন একটি স্ত্রী শাবক আনতে হবে| </span>
<span class='v LV4_33' data-id='LV4_33'><span class='v-num v-33'>33&nbsp;</span>লোকটি অবশ্যই তার হাত প্রাণীটির মাথায় রাখবে এবং যেখানে তারা হোমবলি হত্যা করে সেখানেই দোষ মোচনের নৈবেদ্যকে হত্যা করবে| </span>
<span class='v LV4_34' data-id='LV4_34'><span class='v-num v-34'>34&nbsp;</span>যাজক তার আঙুলে অবশ্যই সেই পাপমোচনের নৈবেদ্য থেকে কিছুটা রক্ত নেবে এবং হোমবলির বেদীর কোণগুলিতে তা লাগাবে| এরপর যাজক মেষশাবকটার বাকী সব রক্ত বেদীর মেঝেয ঢালবে| </span>
<span class='v LV4_35' data-id='LV4_35'><span class='v-num v-35'>35&nbsp;</span>যেমনভাবে মঙ্গল নৈবেদ্যগুলির মধ্যে মেষশাবকের মেদ মাংস উৎসর্গ করা হয়, যাজক সেইভাবে মেষশাবকটির সমস্ত মেদ উৎসর্গ করবে| সেটাকে যাজক যেমনভাবে কোন হোমবলি প্রভুকে দেওয়া হয়, সেইভাবে বেদীর ওপর তাকে পোড়াবে| এইভাবে যাজক সেই ব্যক্তিটিকে তার কৃত পাপ কর্মের প্রায়শ্চিত্ত করাবে এবং ঈশ্বর সেই লোকটিকে ক্ষমা করবেন| </span></div></div>
<div class='footnotes'>

<span class='footnote' id='note-29'><span class='key'>* </span><a href='#footnote-29' class='backref'>4:20</a> <span class='text'> <span class="fk">লোকেদের … তুলবে </span><span class="ft">অথবা “প্রায়শ্চিত্তকরণ|” হিব্রু শব্দটির অর্থ “ঢাকা দেওয়া,” “লুকানো” অথবা “পাপ মুছে দেওয়া|”</span></span></span>
</div>
<div class='footer'><div class='nav'>
<a class='prev' href='LV3.html'></a>
<a class='home' href='index.html'></a>
<a class='next' href='LV5.html'></a>
</div></div>
</body></html>
