<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>পবিত্র বাইবেল 1 রাজাবলি 14</title>
<link href='mukti.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location mukti' href='K1.html'> 1 রাজাবলি 14 </a>
<a class='prev' href='K113.html'>  </a>
<a class='next' href='K115.html'>  </a>
</div></div>
<div class='chapter section K114 ben2006 ben K1 mukti' dir='ltr' data-id='K114' data-nextid='K115' data-previd='K113' lang='bn'> 

<div class='c'>14</div>
<div class='s'>যারবিয়ামের পুত্রের মৃত্যু </div>
<div class='p'>
<span class='v K114_1' data-id='K114_1'><span class='verse1 v-num v-1'>1&nbsp;</span>যে সময় যারবিয়ামের পুত্র অবিয় খুব অসুস্থ হয়ে পড়েছিল, </span>
<span class='v K114_2' data-id='K114_2'><span class='v-num v-2'>2&nbsp;</span>সেই সময় যারবিয়াম তার স্ত্রীকে বলল, “তুমি শীলোতে গিয়ে ভাববাদী অহিয়র সঙ্গে দেখা কর| অহিয়ই সে-ই ভাববাদী যিনি বলেছিলেন, আমি ইস্রায়েলের রাজা হব| </span>
<span class='v K114_3' data-id='K114_3'><span class='v-num v-3'>3&nbsp;</span>তুমি দশটা রুটি, কিছু কেক, এক ভাঁড় মধু নিয়ে তাঁর কাছে গিয়ে আমাদের পুত্রের কি হবে জিজ্ঞেস করো| তিনি নিশ্চয়ই তোমাকে বলে দেবেন| তবে দেখো এমন ভাবে ছদ্মবেশে যেও যাতে কেউ বুঝতে না পারে যে তুমি আমার স্ত্রী|” </span></div>
<div class='p'>
<span class='v K114_4' data-id='K114_4'><span class='v-num v-4'>4&nbsp;</span>কথা মতো যারবিয়ামের স্ত্রী শীলোতে ভাববাদী অহিয়ের সঙ্গে দেখা করতে গেল| যদিও অহিয়র তখন অনেক বয়েস হয়েছে এবং দৃষ্টিশক্তি হারিয়েছেন| </span>
<span class='v K114_5' data-id='K114_5'><span class='v-num v-5'>5&nbsp;</span>প্রভু তাঁকে বললেন, “যারবিয়ামের স্ত্রী তোমার সঙ্গে দেখা করে ওদের অসুস্থ ছেলে সম্পর্কে জানতে আসছে|” অহিয় কি বলবে সেকথাও প্রভু বলে দিলেন| </span></div>
<div class='p'>
<span class='v K114_5' data-id='K114_5'>যারবিয়ামের স্ত্রী এসে অহিয়র বাড়িতে উপস্থিত হল| সে আত্মগোপন করে এসেছিল| </span>
<span class='v K114_6' data-id='K114_6'><span class='v-num v-6'>6&nbsp;</span>কিন্তু অহিয় দরজায় তার পায়ের শব্দ শুনতে পেয়ে বলল, “এসো গো যারবিয়ামের স্ত্রী| তুমি কেন লোকের কাছে নিজের প্রকৃত পরিচয় গোপন করছো? তোমাকে আমি একটা দু:সংবাদ দেব| </span>
<span class='v K114_7' data-id='K114_7'><span class='v-num v-7'>7&nbsp;</span>যাও ফিরে গিয়ে যারবিয়ামকে বলো প্রভু, ইস্রায়েলের ঈশ্বর বলেছেন, ‘যারবিয়াম আমি তোমাকে ইস্রায়েলের সমস্ত লোকদের মধ্যে থেকে বেছে নিয়ে আমার ভক্তদের অধীশ্বর বানিয়েছি| </span>
<span class='v K114_8' data-id='K114_8'><span class='v-num v-8'>8&nbsp;</span>দায়ুদের বংশধর ইস্রায়েল শাসন করত| কিন্তু আমি সেই রাজ্য তাদের কাছ থেকে কেড়ে নিয়ে তোমাকে দিয়েছিলাম| কিন্তু তুমি আমার সেবক দায়ুদের মতো নও| দায়ুদ একনিষ্ঠ ভাবে আমাকে অনুসরণ করত, আমি যা চাইতাম ও তাই করত| </span>
<span class='v K114_9' data-id='K114_9'><span class='v-num v-9'>9&nbsp;</span>কিন্তু তুমি অনেক বড় বড় পাপ করেছ| তোমার আগে কোন শাসক এতো জঘন্য পাপ করে নি| তুমি আমাকে অনুসরণ করা বন্ধ করে দিয়েছ| তুমি মূর্ত্তি পূজা ও অন্যান্য দেবতাদের পূজা শুরু করেছ| এর ফলে আমি খুবই ক্রুদ্ধ হয়েছি| </span>
<span class='v K114_10' data-id='K114_10'><span class='v-num v-10'>10&nbsp;</span>তাই আমি তোমার পরিবারে বিপদ ঘনিয়ে আনব| তোমার পরিবারের সমস্ত পুরুষকে আমি হত্যা করব| আগুন যে ভাবে ঘুঁটে পোড়ায় ঠিক সে ভাবে আমি তোমার পরিবার সম্পূর্ণরূপে ধ্বংস করে দেব| </span>
<span class='v K114_11' data-id='K114_11'><span class='v-num v-11'>11&nbsp;</span>তোমার পরিবার থেকে যে কেউ শহরে মারা যাবে তাকে কুকুরে খাবে এবং তোমার পরিবারের যে লোক মাঠে মারা যাবে তাকে শকুনে খাবে| প্রভু বলেছেন|’ ” </span></div>
<div class='p'>
<span class='v K114_12' data-id='K114_12'><span class='v-num v-12'>12&nbsp;</span>ভাববাদী অহিয় যারবিয়ামের স্ত্রীকে আরো বললেন, “এবার তুমি বাড়ি যাও| তুমি তোমার শহরে পা রাখার সঙ্গে সঙ্গেই তোমার পুত্র মারা যাবে| </span>
<span class='v K114_13' data-id='K114_13'><span class='v-num v-13'>13&nbsp;</span>ইস্রায়েলের সমস্ত লোক কাঁদতে কাঁদতে ওকে সমাধিস্থ করবে| যারবিয়ামের পরিবারে একমাত্র তোমার পুত্রকেই কবরে সমাধিস্থ করা হবে| কারণ যারবিয়ামের পরিবারে একমাত্র প্রভু ইস্রায়েলের ঈশ্বর তুষ্ট ছিলেন| </span>
<span class='v K114_14' data-id='K114_14'><span class='v-num v-14'>14&nbsp;</span>প্রভু ইস্রায়েল শাসন করার জন্য এরপর যে নতুন রাজা বেছে নেবেন সে যারবিয়ামের বংশ ধ্বংস করবে| এসব ঘটতে আর বেশী দেরী নেই| তারপর প্রভু ঈস্রায়েলের ওপর আঘাত হানবেন| দেশের সমস্ত লোক ভয়ে থরথর করে কাঁপতে থাকবে| </span>
<span class='v K114_15' data-id='K114_15'><span class='v-num v-15'>15&nbsp;</span>“তারপর প্রভু ইস্রায়েলের ওপর আঘাত হানবেন| ইস্রায়েলের লোকরা ভীত হবে; তারা জলের মধ্যে ঘাসের মতন কাঁপবে| এই ভালো দেশ থেকে প্রভু ইস্রায়েলকে উপড়ে ফেলবেন| এটি সেই দেশ যেটি তিনি তাদের পূর্বপুরুষদের দিয়েছিলেন| তিনি তাদের ফরাৎ নদীর অপর পারে ছড়িয়ে দেবেন| এসবই ঘটবে কারণ প্রভু লোকদের ওপর ক্রুদ্ধ হয়েছেন| তিনি ক্রুদ্ধ হয়েছেন কারণ তারা বাঁশ দিয়ে আশেরার মূর্ত্তি বানিয়ে পূজা করেছিল| </span>
<span class='v K114_16' data-id='K114_16'><span class='v-num v-16'>16&nbsp;</span>যারবিয়াম নিজে পাপ করেছে, আর ইস্রায়েলের লোকদের পাপাচরণের কারণ হয়েছে| তাই প্রভু ইস্রায়েলের লোকদের পরাস্ত হতে দেবেন|” </span></div>
<div class='p'>
<span class='v K114_17' data-id='K114_17'><span class='v-num v-17'>17&nbsp;</span>যারবিয়ামের স্ত্রী তির্সাতে ফিরে গেল| বাড়িতে ঢোকার সঙ্গে সঙ্গেই তার পুত্রের মৃত্যু হল| </span>
<span class='v K114_18' data-id='K114_18'><span class='v-num v-18'>18&nbsp;</span>সমগ্র ইস্রায়েল প্রভুর কথা মতো চোখের জলে ভাসতে ভাসতে তাকে কবর দিল| প্রভু তাঁর সেবক ভাববাদী অহিয়র মাধ্যমে এসবই জানিয়েছিলেন| </span></div>
<div class='p'>
<span class='v K114_19' data-id='K114_19'><span class='v-num v-19'>19&nbsp;</span>রাজা যারবিয়াম আরো অনেক কিছু করেছিল| সে অনেক যুদ্ধ করেছিল এবং লোকদের ওপরে রাজত্ব চালিয়ে যাচ্ছিল| সে যা করেছিল সে সমস্ত বিবরণই <span class='bk'>ইস্রায়েলের রাজাদের ইতিহাস</span> গ্রন্থে লিপিবদ্ধ আছে| </span>
<span class='v K114_20' data-id='K114_20'><span class='v-num v-20'>20&nbsp;</span>যারবিয়াম 22 বছর রাজত্ব করার পর তার মৃত্যু হলে তাকে তার পূর্বপুরুষদের সঙ্গে কবর দেওয়া হল| যারবিয়ামের মৃত্যুর পরে তার পুত্র নাদব নতুন রাজা হলেন| </span></div>
<div class='s'>যিহূদার রাজপদে রহবিয়াম </div>
<div class='p'>
<span class='v K114_21' data-id='K114_21'><span class='v-num v-21'>21&nbsp;</span>শলোমনের পুত্র রহবিয়াম যখন যিহূদার রাজপদে অধিষ্ঠিত হলেন তখন তাঁর বয়স 41 বছর ছিল| তিনি 17 বছর জেরুশালেমে রাজত্ব করেছিলেন| ইস্রায়েলের অন্যান্য শহরের মধ্যে থেকে প্রভু এই শহরটিকে সম্মানিত করার জন্য বেছে নিয়েছিলেন| রহবিয়ামের মা নয়না ছিলেন জাতিতে অম্মোনীয়া| </span></div>
<div class='p'>
<span class='v K114_22' data-id='K114_22'><span class='v-num v-22'>22&nbsp;</span>যিহূদার লোকরা পাপ করেছিল এবং এমন সব কাজ করেছিল যা প্রভু অনুচিত বলে বিবেচনা করেছিলেন| উপরন্তু তারা এমন অনেক কাজ করেছিল যার ফলে প্রভু ক্রুদ্ধ হয়েছিলেন| এই সমস্ত লোকরা ছিল তাদের পিতৃপুরুষদের চেয়েও খারাপ| </span>
<span class='v K114_23' data-id='K114_23'><span class='v-num v-23'>23&nbsp;</span>এরা উঁচু বেদী ছাড়াও পাথরের স্মৃতিসৌধ, বাঁশের পবিত্র মূর্ত্তি প্রভৃতি বানিয়েছিল| প্রত্যেকটি উচ্চস্থান, সবুজ গাছের তলায় তারা এই সব কদাকার জিনিস বানিয়েছিল| </span>
<span class='v K114_24' data-id='K114_24'><span class='v-num v-24'>24&nbsp;</span>তাদের মধ্যে এমন মানুষ ছিল যারা অন্য দেবতার পূজার জন্য রতিক্রিয়ার্থে দেহ বিক্রয়় করেছিল| যিহূদার অনেক লোক অনেক মন্দ কাজ করেছিল| এই পবিত্র ভূভাগে আগে যারা বাস করত ঈশ্বর তাদের হাত থেকে জমি কেড়ে নিয়ে ইস্রায়েলের লোকদের হাতে তুলে দিয়েছিলেন| </span></div>
<div class='p'>
<span class='v K114_25' data-id='K114_25'><span class='v-num v-25'>25&nbsp;</span>রহবিয়ামের রাজত্বের পঞ্চম বছরে মিশরের রাজা শীশক জেরুশালেমের বিরুদ্ধে যুদ্ধ করেছিলেন| </span>
<span class='v K114_26' data-id='K114_26'><span class='v-num v-26'>26&nbsp;</span>শীশক প্রভুর মন্দির ও রাজপ্রাসাদ থেকে সমস্ত সম্পদ, এমনকি দায়ুদের বানানো সোনার ঢালগুলো পর্যন্ত নিয়ে যান| </span>
<span class='v K114_27' data-id='K114_27'><span class='v-num v-27'>27&nbsp;</span>তখন রহবিয়াম এই জায়গায় রাখার জন্য পিতল দিয়ে নতুন ঢাল বানালেন| তিনি এই নতুন ঢালগুলো রাজপ্রাসাদের দরজায় প্রহরীদের রাখতে দিয়েছিলেন| </span>
<span class='v K114_28' data-id='K114_28'><span class='v-num v-28'>28&nbsp;</span>এরপর যখনই রাজা মন্দিরে যেতেন প্রহরীরা তাঁর সঙ্গে সঙ্গে ঐ ঢালগুলো নিয়ে যেত| তারপর যখন প্রহরীরা ফিরে আসত, তারা ঐ ঢালগুলি প্রহরী কক্ষের দেওয়ালের ওপর আবার রেখে দিত| </span></div>
<div class='p'>
<span class='v K114_29' data-id='K114_29'><span class='v-num v-29'>29&nbsp;</span>রাজা রহবিয়াম যে সমস্ত কাজ করেছিলেন তা <span class='bk'>যিহূদার রাজাদের ইতিহাস</span> গ্রন্থে লিপিবদ্ধ আছে| </span>
<span class='v K114_30' data-id='K114_30'><span class='v-num v-30'>30&nbsp;</span>রহবিয়াম ও যারবিয়াম দুজনেই সব সময় একে অন্যের সঙ্গে যুদ্ধে লিপ্ত থাকতেন| </span></div>
<div class='p'>
<span class='v K114_31' data-id='K114_31'><span class='v-num v-31'>31&nbsp;</span>রহবিয়াম মারা যাবার পর তাঁকে তাঁর পূর্বপুরুষদের সঙ্গে দায়ুদ নগরে সমাধিস্থ করা হল| (তাঁর মা ছিলেন নয়মা| তিনি ছিলেন অম্মোনীয় জাতীয়|) রহবিয়ামের পর তার পুত্র অবিয়াম নতুন রাজা হলেন| </span></div></div>
<div class='footnotes'>

</div>
<div class='footer'><div class='nav'>
<a class='prev' href='K113.html'></a>
<a class='home' href='index.html'></a>
<a class='next' href='K115.html'></a>
</div></div>
</body></html>
