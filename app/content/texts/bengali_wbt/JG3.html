<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>পবিত্র বাইবেল বিচারকর্ত্তৃগণের বিবরণ 3</title>
<link href='mukti.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location mukti' href='JG.html'> বিচারকর্ত্তৃগণের বিবরণ 3 </a>
<a class='prev' href='JG2.html'>  </a>
<a class='next' href='JG4.html'>  </a>
</div></div>
<div class='chapter section JG3 ben2006 ben JG mukti' dir='ltr' data-id='JG3' data-nextid='JG4' data-previd='JG2' lang='bn'> 

<div class='c'>3</div>
<div class='p'>
<span class='v JG3_1 JG3_2' data-id='JG3_1'><span class='verse1 v-num v-1-2'>1-2&nbsp;</span>প্রভু ইস্রায়েল থেকে অন্যান্য জাতির সমস্ত লোকদের সরিয়ে দিলেন না| তিনি ইস্রায়েলীয়দের পরীক্ষা করতে চেয়েছিলেন| এই সময়, কোন ইস্রায়েলবাসী কনান দেশ দখল করতে কোন যুদ্ধ করে নি| প্রভু এদেশে অন্যান্য বিদেশীদের থাকতে অনুমতি দিয়েছিলেন| (যারা কনান দখলের যুদ্ধগুলিতে ভাগ নেয়নি সেই ইস্রায়েলবাসীদের, তিনি কেমন করে যুদ্ধ করতে হয় সে শিক্ষা দেবার জন্যই এরকম ব্যবস্থা করেছিলেন|) এদেশে তিনি যেসব জাতিকে থাকতে দিয়েছিলেন তাদের মধ্যে ছিল: </span>
<span class='v JG3_3' data-id='JG3_3'><span class='v-num v-3'>3&nbsp;</span>পলেষ্টীয় সম্প্রদায়ের পাঁচ জন শাসক, সমস্ত কনান জাতি, সীদোনীয় লোকরা এবং হিব্বীয় লোকরা থাকত বাল্-হর্ম্মোণ পর্বত থেকে লেবো-হমাত পর্যন্ত ছড়ানো লিবানোনের পর্বতগুলিতে| </span>
<span class='v JG3_4' data-id='JG3_4'><span class='v-num v-4'>4&nbsp;</span>ইস্রায়েলবাসীদের পরীক্ষা করার জন্য প্রভু তাদের থাকতে দিয়েছিলেন| তারা তাঁর আদেশ পালন করে কি না তিনি তা দেখতে চেয়েছিলেন| মোশির মাধ্যমে প্রভু সেইসব আজ্ঞা তাদের পূর্বপুরুষদের দিয়েছিলেন| </span></div>
<div class='p'>
<span class='v JG3_5' data-id='JG3_5'><span class='v-num v-5'>5&nbsp;</span>ইস্রায়েলের লোকরা কনানীয়, হিত্তীয়, পরিষীয়, হিব্বীয়, যিবূষীয় এবং ইমোরীয়দের সঙ্গে পাশাপাশি বাস করত| </span>
<span class='v JG3_6' data-id='JG3_6'><span class='v-num v-6'>6&nbsp;</span>তারা এইসব সম্প্রদায়ের মেয়েদের বিয়ে করত| তাদের মেয়েরা তাদের ছেলেদের বিয়ে করতে শুরু করল| ইস্রায়েলীয়রা ঐ সমস্ত লোকদের দেবতাদের পূজা করতে শুরু করল| </span></div>
<div class='s'>প্রথম বিচারক, অৎনীয়েল </div>
<div class='p'>
<span class='v JG3_7' data-id='JG3_7'><span class='v-num v-7'>7&nbsp;</span>প্রভুর দৃষ্টিতে ইস্রায়েলের লোকরা মন্দ কাজ করেছিল| তারা প্রভু, তাদের ঈশ্বরকে ভুলে গিয়ে বাল এবং আশেরার মূর্ত্তির পূজা করেছিল| </span>
<span class='v JG3_8' data-id='JG3_8'><span class='v-num v-8'>8&nbsp;</span>প্রভু তাদের ওপর ক্রুদ্ধ হলেন| তিনি অরাম নহরয়িমের রাজা কূশন-রিশিয়াথয়িমকে ইস্রায়েলীয়দের হারিয়ে তাদের শাসন করবার জন্য পাঠিয়ে ছিলেন| ইস্রায়েলীয়রা আট বছর সেই রাজার অধীনে ছিল| </span>
<span class='v JG3_9' data-id='JG3_9'><span class='v-num v-9'>9&nbsp;</span>কিন্তু ইস্রায়েলীয়রা প্রভুর কাছে সাহায্যের জন্য কাঁদল| তখন প্রভু কালেবের কনিষ্ট ভ্রাতা কনসের পুত্র অৎনীয়েলকে তাদের রক্ষার জন্য পাঠালেন| অৎনিয়েল ইস্রায়েলীয়দের রক্ষা করলেন| </span>
<span class='v JG3_10' data-id='JG3_10'><span class='v-num v-10'>10&nbsp;</span>প্রভুর আত্মা অৎনীয়েলের ওপর এল| তিনি ইস্রায়েলীয়দের বিচারক হলেন| যুদ্ধে তাদের নেতৃত্ব দিলেন| প্রভুর সাহায্যে অৎনীয়েল অরামের রাজা কুশন-রিশিয়াথয়িমকে পরাজিত করলেন| </span>
<span class='v JG3_11' data-id='JG3_11'><span class='v-num v-11'>11&nbsp;</span>এরপর 40 বছর ধরে দেশে শান্তি বজায় ছিল| এই অবস্থা ছিল কনসের পুত্র অৎনীয়েলের মৃত্যু পর্যন্ত| </span></div>
<div class='s'>বিচারক এহূদ </div>
<div class='p'>
<span class='v JG3_12' data-id='JG3_12'><span class='v-num v-12'>12&nbsp;</span>আবার ইস্রায়েলের লোকরা সেসব কাজ করল যা প্রভুর বিবেচনায় মন্দ| সেইজন্য তিনি মোয়াবের রাজা ইগ্লোনকে ইস্রায়েলীয়দের পরাজিত করবার জন্য শক্তি দিলেন| </span>
<span class='v JG3_13' data-id='JG3_13'><span class='v-num v-13'>13&nbsp;</span>ইগ্লোন অম্মোন এবং অমালেক সম্প্রদায়ের লোকদের কাছ থেকে সাহায্য পেল| তাদের নিয়ে ইগ্লোন ইস্রায়েলীয়দের আক্রমণ করল| ইগ্লোন তাদের হারিয়ে খেজুর গাছের শহর বা জেরিকো থেকে তাড়িয়ে দিল| </span>
<span class='v JG3_14' data-id='JG3_14'><span class='v-num v-14'>14&nbsp;</span>মোয়াবের রাজা ইগ্লোন 18 বছর ধরে ইস্রায়েলীয়দের শাসন করেছিল| </span></div>
<div class='p'>
<span class='v JG3_15' data-id='JG3_15'><span class='v-num v-15'>15&nbsp;</span>ইস্রায়েলীয়রা প্রভুর কাছে কেঁদে পড়ল| তিনি তখন তাদের বাঁচানোর জন্য এহূদ নামে একজন লোককে পাঠালেন| এহূদ ছিল বাঁহাতি| তার পিতার নাম ছিল গেরা, বিন্যামীন বংশীয় লোক| ইস্রায়েলবাসীরা মোয়াবের রাজা ইগ্লোনকে উপহার দেবার জন্য এহূদকে পাঠালেন| </span>
<span class='v JG3_16' data-id='JG3_16'><span class='v-num v-16'>16&nbsp;</span>এহূদ নিজের জন্য একটি তরবারি তৈরী করল| তরবারিটির দুদিকেই ধার ছিল আর সেটা ছিল প্রায় 18 ইঞ্চি লম্বা| এহূদ তরবারিটি ডানদিকের উরুতে বেঁধে তার পোশাকের নীচে লুকিয়ে রাখল| </span></div>
<div class='p'>
<span class='v JG3_17' data-id='JG3_17'><span class='v-num v-17'>17&nbsp;</span>তারপর সে মোয়াবের রাজা ইগ্লোনের কাছে এসে উপহার দিল| ইগ্লোন ছিল মোটাসোটা লোক| </span>
<span class='v JG3_18' data-id='JG3_18'><span class='v-num v-18'>18&nbsp;</span>উপহার দেবার পর এহূদ সঙ্গের লোকদের বাড়ী পাঠিয়ে দিল| এরা উপহার বয়ে নিয়ে তার সঙ্গে এসেছিল| </span>
<span class='v JG3_19' data-id='JG3_19'><span class='v-num v-19'>19&nbsp;</span>তারা রাজার প্রাসাদ ছেড়ে চলে গেল| এহূদ গিল্গল শহরে শিলা মূর্ত্তিগুলোর কাছ থেকে ফিরে এসে ইগ্লোনকে বলল, “রাজা তোমার জন্য একটা গোপন খবর আছে|” </span></div>
<div class='p'>
<span class='v JG3_19' data-id='JG3_19'>রাজা বলল “চুপ|” তারপর সে ঘর থেকে ভৃত্যদের সরিয়ে দিল| </span>
<span class='v JG3_20' data-id='JG3_20'><span class='v-num v-20'>20&nbsp;</span>এহূদ রাজা ইগ্লোনের কাছে এসেছিল| ইগ্লোন তখন গ্রীষ্মকালীন প্রাসাদের উঁচুতলার একটা ঘরে একেবারে একা| </span></div>
<div class='p'>
<span class='v JG3_20' data-id='JG3_20'>তারপর এহূদ রাজাকে বলল, “তোমার জন্য ঈশ্বরের একটা বার্তা আছে|” শুনেই রাজা সিংহাসন থেকে উঠে এহূদের কাছ ঘেঁষে দাঁড়াল| </span>
<span class='v JG3_21' data-id='JG3_21'><span class='v-num v-21'>21&nbsp;</span>আর ঠিক এই সময় এহূদ বাঁ হাত দিয়ে ডান উরু থেকে তরবারি বার করে রাজার পেটে বিঁধিয়ে দিল| </span>
<span class='v JG3_22' data-id='JG3_22'><span class='v-num v-22'>22&nbsp;</span>রাজার পেটের ভেতর তরবারির বাঁট শুদ্ধ ঢুকে গেল| রাজার চর্বিতে সেটা পুরোপুরি ঢুকে গেল| এহূদ রাজার পেটেই তরবারিটা রেখে দিল| তরবারি বিদ্ধ হয়ে রাজা ইগ্লোন মলত্যাগের উপর নিয়ন্ত্রণ হারিয়ে ফেলল এবং মল নির্গত হলো| </span></div>
<div class='p'>
<span class='v JG3_23' data-id='JG3_23'><span class='v-num v-23'>23&nbsp;</span>এহূদ ঘর থেকে বেরিয়ে দরজা বন্ধ করে দিল| </span>
<span class='v JG3_24' data-id='JG3_24'><span class='v-num v-24'>24&nbsp;</span>এহূদ চলে যাবার পর ভৃত্যরা ফিরে এলো| তারা দেখল ঘরের দরজা বন্ধ| তাই তারা নিজেরা বলাবলি করল, “রাজা নিশ্চয়ই ঘরের মধ্যে মলমূত্র ত্যাগ করছেন|” </span>
<span class='v JG3_25' data-id='JG3_25'><span class='v-num v-25'>25&nbsp;</span>তারা অনেকক্ষণ অপেক্ষা করল| কিন্তু রাজা উপরের ঘরের দরজা খুললেন না| এবং শেষ পর্যন্ত তারা ভয় পেয়ে গেল| চাবি নিয়ে তারা দরজা খুলে দেখল রাজা মেঝের উপর মরে পড়ে রয়েছেন| </span></div>
<div class='p'>
<span class='v JG3_26' data-id='JG3_26'><span class='v-num v-26'>26&nbsp;</span>ভৃত্যরা যখন রাজার জন্য অপেক্ষা করছিল, তখন এহূদ পালিয়ে যাবার যথেষ্ট সময় পেয়েছিল| সে মূর্ত্তিগুলোর পাশ দিয়ে যেতে যেতে সিয়ীরার দিকে পালিয়ে গেল| </span>
<span class='v JG3_27' data-id='JG3_27'><span class='v-num v-27'>27&nbsp;</span>সে সিয়ীরায় পৌঁছে ইফ্রয়িমের পাহাড়ী অঞ্চলে গিয়ে শিঙা বাজাল| ইস্রায়েলবাসীরা শিঙার শব্দ শুনে পাহাড় থেকে নেমে এল| এহূদ তাদের নেতৃত্ব দিচ্ছিল| </span>
<span class='v JG3_28' data-id='JG3_28'><span class='v-num v-28'>28&nbsp;</span>এহূদ বলল, “আমাকে অনুসরণ কর| প্রভু আমাদের শত্রু মোয়াবের লোকদের পরাজিত করতে শক্তি দিয়েছেন|” </span></div>
<div class='p'>
<span class='v JG3_28' data-id='JG3_28'>তাই ইস্রায়েলবাসীরা এহূদকে অনুসরণ করল| তারা সেইসব জায়গা দখল করল যেখান থেকে সহজেই যর্দন নদী পেরনো যায়| সেই সব জায়গা মোয়াবের দিকে গিয়েছে| তারা কাউকে যর্দন নদী পেরোতে দিল না| </span>
<span class='v JG3_29' data-id='JG3_29'><span class='v-num v-29'>29&nbsp;</span>তারা মোয়াবের 10,000 সাহসী ও শক্তিশালী লোককে হত্যা করল| তাদের কেউ পালাতে পারে নি| </span>
<span class='v JG3_30' data-id='JG3_30'><span class='v-num v-30'>30&nbsp;</span>সেদিন থেকে ইস্রায়েলীয়রা মোয়াবের লোকদের শাসন করতে লাগল| সে দেশে 80 বছর শান্তি ছিল| </span></div>
<div class='s'>বিচারক শম্গর </div>
<div class='p'>
<span class='v JG3_31' data-id='JG3_31'><span class='v-num v-31'>31&nbsp;</span>এহূদের পর আরও একজন লোক ইস্রায়েলবাসীদের বাঁচিয়েছিল| তার নাম অনাতের পুত্র শম্গর| শম্গর একটা গরু তাড়ানোর লাঠি দিয়ে 600 জল পলেষ্টীয়কে হত্যা করেছিল| </span></div></div>
<div class='footnotes'>

</div>
<div class='footer'><div class='nav'>
<a class='prev' href='JG2.html'></a>
<a class='home' href='index.html'></a>
<a class='next' href='JG4.html'></a>
</div></div>
</body></html>
