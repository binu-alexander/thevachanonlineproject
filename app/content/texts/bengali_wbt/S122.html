<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>পবিত্র বাইবেল 1 শমূয়েল 22</title>
<link href='mukti.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location mukti' href='S1.html'> 1 শমূয়েল 22 </a>
<a class='prev' href='S121.html'>  </a>
<a class='next' href='S123.html'>  </a>
</div></div>
<div class='chapter section S122 ben2006 ben S1 mukti' dir='ltr' data-id='S122' data-nextid='S123' data-previd='S121' lang='bn'> 

<div class='c'>22</div>
<div class='s'>দায়ুদ বিভিন্ন জায়গায় গেলেন </div>
<div class='p'>
<span class='v S122_1' data-id='S122_1'><span class='verse1 v-num v-1'>1&nbsp;</span>দায়ুদ গাৎ‌ থেকে চলে গেলেন| তিনি পালিয়ে অদুল্লমের গুহায় গেলেন| দায়ূদের ভাই আর আত্মীয়স্বজনরা এই সংবাদ জানতে পারল| তারা সেখানে দায়ূদের সঙ্গে দেখা করতে গেল| </span>
<span class='v S122_2' data-id='S122_2'><span class='v-num v-2'>2&nbsp;</span>অনেক লোক দায়ূদের সঙ্গে যুক্ত হল| তাদের মধ্যে কেউ কেউ কোন বিপদে পড়েছিল, কেউ অনেক টাকা ধার করেছিল, আবার কেউ জীবনে সুখ শান্তি পাচ্ছিল না| এরা সকলেই দায়ূদের সঙ্গে যোগ দিল| দায়ুদ হলেন তাদের নেতা| তাঁর সঙ্গে ছিল এরকম 400 জন পুরুষ| </span></div>
<div class='p'>
<span class='v S122_3' data-id='S122_3'><span class='v-num v-3'>3&nbsp;</span>অদুল্লম থেকে দায়ুদ গেলেন মিস্পাতে| মিস্পা মোয়াবের একটা জায়গা| মোয়াবের রাজাকে দায়ুদ বললেন, “যতদিন না আমি জানতে পারছি ঈশ্বর আমার জন্য কি করবেন, ততদিন দয়া করে আপনি আমার পিতা-মাতাকে আপনার কাছে থাকতে দিন|” </span>
<span class='v S122_4' data-id='S122_4'><span class='v-num v-4'>4&nbsp;</span>তারপর দায়ুদ মোয়াবের রাজার কাছে তাঁর পিতামাতাকে রেখে চলে গেলেন| যতদিন দায়ুদ দুর্গে থেকেছিলেন ততদিন তাঁর পিতামাতা মোয়াবের রাজার কাছে রইলেন| </span></div>
<div class='p'>
<span class='v S122_5' data-id='S122_5'><span class='v-num v-5'>5&nbsp;</span>কিন্তু ভাববাদী গাদ দায়ুদকে বললেন, “দুর্গে থেকো না| যিহূদা দেশে চলে যাও|” দায়ুদ সেইমত দুর্গ ছেড়ে হেরৎ‌ অরণ্যে চলে গেলেন| </span></div>
<div class='s'>শৌল অহীমেলকের পরিবার ধ্বংস করলেন </div>
<div class='p'>
<span class='v S122_6' data-id='S122_6'><span class='v-num v-6'>6&nbsp;</span>শৌল শুনতে পেলেন যে দায়ুদ আর তাঁর সঙ্গীদের সম্বন্ধে লোকরা খবর পেয়েছে| গিবিয়ার পাহাড়ে একটা গাছের নীচে শৌল বল্লম হাতে নিয়ে বসেছিলেন| তাঁর চারপাশে অনুচররা তাঁকে ঘিরে দাঁড়িয়ে ছিল| </span>
<span class='v S122_7' data-id='S122_7'><span class='v-num v-7'>7&nbsp;</span>শৌল তাদের বললেন, “বিন্যামীনের লোকরা শোন, তোমরা কি মনে করো যিশয়ের পুত্র (দায়ুদ) তোমাদের ক্ষেত এবং দ্রাক্ষা ক্ষেতগুলি দেবে? তোমরা কি মনে করো দায়ুদ তোমাদের চাকরির উন্নতি করে দেবে এবং 1000 লোকের উপর বা 100 লোকের উপরে তোমাদের নিযুক্ত করবে? </span>
<span class='v S122_8' data-id='S122_8'><span class='v-num v-8'>8&nbsp;</span>তোমরা আমার বিরুদ্ধে চক্রান্ত করছো| তোমরা চুপিচুপি আমার বিরুদ্ধে গোপনে মতলব আঁটছ| তোমাদের মধ্যে একজনও আমাকে বলনি যে আমার পুত্র যোনাথন দায়ুদকে উৎসাহিত করেছে| তোমরা কেউ আমাকে গ্রাহ্য করো না| তোমরা কেউ বলনি আমার পুত্র যোনাথন দায়ুদকে উৎসাহ দিয়েছে| যোনাথন আমার ভৃত্য দায়ুদকে গা ঢাকা দিতে বলেছিল, যাতে সে আমাকে আক্রমণ করতে পারে| আর দায়ুদ এখন ঠিক এটাই করে যাচ্ছে|” </span></div>
<div class='p'>
<span class='v S122_9' data-id='S122_9'><span class='v-num v-9'>9&nbsp;</span>ইদোম পরিবারের দোয়েগ সেখানে শৌলের আধিকারিকদের সঙ্গে দাঁড়িয়েছিল| দোয়েগ বললেন, “আমি যিশয়ের পুত্রকে নোবে দেখেছিলাম| সে অহীটুবের পুত্র অহীমেলকের সঙ্গে দেখা করতে এসেছিল| </span>
<span class='v S122_10' data-id='S122_10'><span class='v-num v-10'>10&nbsp;</span>অহীমেলক দায়ূদের জন্য প্রভুর কাছে প্রার্থনা করেছিল| সে দায়ুদকে খাবারও দিয়েছিল| তাছাড়া পলেষ্টীয় গলিয়াতের তরবারিও দিয়েছিল|” </span></div>
<div class='p'>
<span class='v S122_11' data-id='S122_11'><span class='v-num v-11'>11&nbsp;</span>অতঃপর রাজা শৌল যাজককে ডেকে আনতে কয়েকজনকে পাঠালেন| তিনি অহীটুবের পুত্র অহীমেলক এবং তার সকল আত্মীয়দের ডেকে পাঠালেন| তাঁরা সকলেই নোবের যাজক ছিলেন| তাঁরা সকলেই রাজা শৌলের কাছে এলেন| </span>
<span class='v S122_12' data-id='S122_12'><span class='v-num v-12'>12&nbsp;</span>শৌল অহীমেলককে বললেন, “শোনো অহীটুবের পুত্র|” </span></div>
<div class='p'>
<span class='v S122_12' data-id='S122_12'>অহীমেলক বললেন, “বলুন|” </span></div>
<div class='p'>
<span class='v S122_13' data-id='S122_13'><span class='v-num v-13'>13&nbsp;</span>শৌল বললেন, “কেন তুমি আর যিশয়ের পুত্র আমার বিরুদ্ধে গোপনে চক্রান্ত করছ? তুমি দায়ুদকে রুটি দিয়েছিলে| শুধু তাই নয়, একা তরবারিও দিয়েছিলে| তুমি তার হয়ে ঈশ্বরের কাছে প্রার্থনা করেছিলে| আর এখন দায়ুদ আমাকে আক্রমণ করার জন্য সময় গুনছে!” </span></div>
<div class='p'>
<span class='v S122_14' data-id='S122_14'><span class='v-num v-14'>14&nbsp;</span>অহীমেলক বললেন, “দায়ুদ আপনার খুবই অনুগত| আপনার কোনো অনুচরই দায়ূদের মতো প্রভু ভক্ত নয়, সে আপনার জামাতা| আপনার রক্ষীদের দলপতি| আপনাদের বাড়ীর সকলেই দায়ুদকে সম্মান করে| </span>
<span class='v S122_15' data-id='S122_15'><span class='v-num v-15'>15&nbsp;</span>দায়ূদের জন্য আমি ঈশ্বরের কাছে এই প্রথমবারই যে প্রার্থনা করেছি তা নয়| এর জন্য, আমায় অথবা আমার কোন আত্মীয়কে আপনি দোষী করবেন না| আমরা আপনার ভৃত্য| কি হচ্ছে আমি তার কিছুই জানি না|” </span></div>
<div class='p'>
<span class='v S122_16' data-id='S122_16'><span class='v-num v-16'>16&nbsp;</span>তবু রাজা বললেন, “অহীমেলক, তুমি আর তোমার আত্মীয়স্বজন সকলকেই মরতে হবে|” </span>
<span class='v S122_17' data-id='S122_17'><span class='v-num v-17'>17&nbsp;</span>রাজা প্রহরীদের কাছে ডেকে বললেন, “যাও প্রভুর সমস্ত যাজকদের হত্যা করে এসো| তাদের হত্যা করো, কারণ তারা দায়ূদের দলে| তারা জানত দায়ুদ পালিয়ে যাচ্ছে, তবুও তারা আমাকে কিছু বলেনি|” </span></div>
<div class='p'>
<span class='v S122_17' data-id='S122_17'>কিন্তু কেউই প্রভুর যাজকদের আঘাত করতে রাজি হল না| </span></div>
<div class='p'>
<span class='v S122_18' data-id='S122_18'><span class='v-num v-18'>18&nbsp;</span>তখন রাজা দোয়েগকে আদেশ দিলেন| শৌল বললেন, “দোয়েগ, তুমি যাজকদের হত্যা করো|” দোয়েগ গিয়ে যাজকদের হত্যা করলো| সেই দিন সে 85 জন যাজককে হত্যা করল| </span>
<span class='v S122_19' data-id='S122_19'><span class='v-num v-19'>19&nbsp;</span>নোব ছিল যাজকদের শহর| শহরের সকলকেই দোয়েগ হত্যা করল| পুরুষ, নারী, শিশু সকলকেই সে তরবারির কোপে শেষ করে দিল| সেই সঙ্গে মেরে ফেলল তাদের গরু, গাধা আর মেষগুলোকেও| </span></div>
<div class='p'>
<span class='v S122_20' data-id='S122_20'><span class='v-num v-20'>20&nbsp;</span>শুধু বেঁচে গেলেন অবিয়াথর| তার পিতা অহীমেলক| অহীমেলকের পিতা অহীটুব| অবিয়াথর পালিয়ে গিয়ে দায়ূদের সঙ্গে যোগ দিলেন| </span>
<span class='v S122_21' data-id='S122_21'><span class='v-num v-21'>21&nbsp;</span>তিনি দায়ুদকে বললেন শৌল সমস্ত যাজকদের হত্যা করেছে| </span>
<span class='v S122_22' data-id='S122_22'><span class='v-num v-22'>22&nbsp;</span>দায়ুদ বললেন, “আমি সেদিন নোবে ইদোমীয় দোয়েগকে দেখেছিলাম| আমি জানতাম শৌলকে সে সব বলবে| তোমার পিতার পরিবারের সকলের মৃত্যুর জন্য আমিই দায়ী| </span>
<span class='v S122_23' data-id='S122_23'><span class='v-num v-23'>23&nbsp;</span>যে লোকটা তোমাকে হত্যা করতে চায়, সে আমাকেও হত্যা করতে চায়| আমার সঙ্গে থাকো, ভয় পেও না| তুমি নিরাপদেই থাকবে|” </span></div></div>
<div class='footnotes'>

</div>
<div class='footer'><div class='nav'>
<a class='prev' href='S121.html'></a>
<a class='home' href='index.html'></a>
<a class='next' href='S123.html'></a>
</div></div>
</body></html>
