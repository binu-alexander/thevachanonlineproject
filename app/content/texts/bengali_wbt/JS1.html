<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>পবিত্র বাইবেল যিহোশূয়ের পুস্তক 1</title>
<link href='mukti.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location mukti' href='JS.html'> যিহোশূয়ের পুস্তক 1 </a>
<a class='prev' href='DT34.html'>  </a>
<a class='next' href='JS2.html'>  </a>
</div></div>
<div class='chapter section JS1 ben2006 ben JS mukti' dir='ltr' data-id='JS1' data-nextid='JS2' data-previd='DT34' lang='bn'><div class='mt' style="margin-top:30px">যিহোশূয়ের পুস্তক  
</div>
<div class='c'>1</div>
<div class='s'>ইস্রায়েল জাতিকে নেতৃত্ব দিতে ঈশ্বর যিহোশূয়কে মনোনয়ন করলেন </div>
<div class='p'>
<span class='v JS1_1' data-id='JS1_1'><span class='verse1 v-num v-1'>1&nbsp;</span>মোশি ছিলেন প্রভুর দাস| তাঁর সহকারী ছিলেন নূনের পুত্র যিহোশূয়| মোশির মৃত্যুর পর প্রভু যিহোশূয়কে বললেন, </span>
<span class='v JS1_2' data-id='JS1_2'><span class='v-num v-2'>2&nbsp;</span>“আমার দাস মোশি মারা গেছে| এখন তুমি এই সব লোকদের নিয়ে যর্দন নদী পেরিয়ে যাও| তোমাদের সেই দেশে যেতে হবে যেটা আমি তোমাদের ইস্রায়েলবাসীদের দিচ্ছি| </span>
<span class='v JS1_3' data-id='JS1_3'><span class='v-num v-3'>3&nbsp;</span>আমি মোশিকে যেমন প্রতিশ্রুতি দিয়েছিলাম, সেই রকম ভাবেই সেখানে তোমরা পদার্পণ করবে| সেই সব জায়গা আমি তোমাদের দেব| </span>
<span class='v JS1_4' data-id='JS1_4'><span class='v-num v-4'>4&nbsp;</span>হিত্তীয়দের সমস্ত জমি, মরুভূমি এবং লিবানোন থেকে শুরু করে মহানদী (ফরাৎ নদী) পর্যন্ত তোমাদের হবে| এখান থেকে পশ্চিমে ভূমধ্যসাগর, (যেখানে সূর্য অস্তাচলে নামে) সমস্ত ভূখণ্ডই জেনো তোমার হবে| </span>
<span class='v JS1_5' data-id='JS1_5'><span class='v-num v-5'>5&nbsp;</span>মোশির সঙ্গে আমি যেমন ছিলাম তোমার সঙ্গেও আমি ঠিক তেমনি থাকব| কেউ তোমাকে কোন দিন রুখতে পারবে না| আমি তোমাকে ছেড়ে কখনই যাব না| আমি তোমাকে কখনই ত্যাগ করব না| </span></div>
<div class='p'>
<span class='v JS1_6' data-id='JS1_6'><span class='v-num v-6'>6&nbsp;</span>“যিহোশূয়, শক্তিমান হও, সাহসী হও| তুমি এই লোকদের এমন ভাবে নেতৃত্ব দেবে, যাতে তারা নিজেদের দেশ অধিকার করতে পারে| আমি যে তাদের পিতৃপুরুষদের কাছে প্রতিশ্রুতি দিয়েছিলাম যে এ দেশ তাদের হাতে তুলে দিয়ে যাব! </span>
<span class='v JS1_7' data-id='JS1_7'><span class='v-num v-7'>7&nbsp;</span>কিন্তু আর একটি বিষয়েও তোমাকে শক্ত ও সাহসী হতে হবে| আমার দাশ মোশি যে নির্দেশগুলি দিয়ে গেছে, সেগুলি অবশ্যই তোমাকে মেনে চলতে হবে| তুমি যদি তার নীতি হুবহু মেনে চলো, তবে সব কাজেই তোমার সাফল্য নিশ্চিত| </span>
<span class='v JS1_8' data-id='JS1_8'><span class='v-num v-8'>8&nbsp;</span>বিধি পুস্তকে যা-যা লেখা আছে সর্বদাই সে সব মনে রেখো| ঐ পুস্তক দিন রাত পাঠ করো| তাহলে লিখিত নির্দেশগুলি তুমি নিশ্চয়ই পালন করতে পারবে| যদি এই কাজ সম্পূর্ণভাবে করতে পার তাহলে তুমি বুদ্ধিমানের মত চলবে ও তুমি যা কিছু করবে তাতেই কৃতকার্য হবে| </span>
<span class='v JS1_9' data-id='JS1_9'><span class='v-num v-9'>9&nbsp;</span>মনে রেখো, আমি তোমাকে শক্তিমান ও সাহসী হতে বলেছি| তাই বলছি ভয় পেও না| তুমি যেখানেই যাও, প্রভু, তোমার ঈশ্বর, তোমার সঙ্গে রয়েছেন|” </span></div>
<div class='s'>যিহোশূয় কর্ত্তৃত্ব নিলেন </div>
<div class='p'>
<span class='v JS1_10' data-id='JS1_10'><span class='v-num v-10'>10&nbsp;</span>তখন যিহোশূয় দলপতিদের আদেশ দিলেন| তিনি তাদের বললেন, </span>
<span class='v JS1_11' data-id='JS1_11'><span class='v-num v-11'>11&nbsp;</span>“পুরো শিবিরটা ঘুরে এসো এবং লোকদের প্রস্তুত হতে বলো| তাদের বলো, ‘খাদ্য যেন মজুত থাকে| বলো আর তিনদিন পর আমরা যর্দন নদী অতিক্রম করব| নদী পেরিয়ে আমরা সে দেশেই যাব যে দেশ স্বয়ং প্রভু, তোমার ঈশ্বর, তোমাদের দান করেছেন|’ ” </span></div>
<div class='p'>
<span class='v JS1_12' data-id='JS1_12'><span class='v-num v-12'>12&nbsp;</span>তারপর যিহোশূয় রূবেণ ও গাদ পরিবারগোষ্ঠীর সঙ্গে এবং মনঃশিদের অর্ধেক পরিবারগোষ্ঠীর সঙ্গে কথা বললেন| তিনি বললেন, </span>
<span class='v JS1_13 JS1_14' data-id='JS1_13'><span class='v-num v-13-14'>13-14&nbsp;</span>“মনে রেখো প্রভুর দাস মোশি তোমাদের কি বলেছেন| তিনি বলেছিলেন, প্রভু, তোমাদের ঈশ্বর তোমাদের থাকার জন্য জায়গা দেবেন| প্রভুই তোমাদের সেই দেশ দান করবেন| বস্তুত, যর্দন নদীর পূর্ব তীরের দেশটি ইতিমধ্যেই মোশি তোমাদের সম্প্রদান করেছেন| তোমাদের স্ত্রী-পুত্ররা, তোমাদের পশুরা সেখানে থাকবে| কিন্তু তোমাদের সৈন্যরা যেন অবশ্যই তোমাদের ভাইদের নিয়ে যর্দন নদী পেরিয়ে যায়| যুদ্ধের জন্য সকলেই তৈরী থেকো| সে দেশের দখল নিতে তাদের সর্বপ্রকার সাহায্য কোরো| </span>
<span class='v JS1_15' data-id='JS1_15'><span class='v-num v-15'>15&nbsp;</span>প্রভু তোমাদের বিশ্রামের জন্য স্থান করে দিয়েছেন| তিনি তোমাদের ভাইদের জন্যও সেই একই ব্যবস্থা করবেন| যতদিন না তারা তাদের ঈশ্বর প্রদত্ত সেই দেশ পাচ্ছে তোমরা তাদের সাহায্য কোরো| তারপর তোমরা নিজেদের বাসভূমিতে অর্থাৎ‌ যর্দন নদীর পূর্ব তীরের সেই দেশে ফিরে এসো| প্রভুর দাস মোশি তোমাদের এই দেশ দিয়েছিলেন|” </span></div>
<div class='p'>
<span class='v JS1_16' data-id='JS1_16'><span class='v-num v-16'>16&nbsp;</span>যিহোশূয়র কথার উত্তরে লোকরা বলল, “আপনি যা আদেশ করবেন, আমরা সবই পালন করব| যেখানে যেতে বলবেন যাব! </span>
<span class='v JS1_17' data-id='JS1_17'><span class='v-num v-17'>17&nbsp;</span>যা বলবেন মেনে চলব, যেমন ভাবে মোশির আদেশ আমরা মেনে চলতাম| আমরা শুধু প্রভুর কাছে একটা জিনিসই চাইব| আমরা চাই প্রভু আপনার ঈশ্বর যেন আপনার সঙ্গে সর্বদাই বিরাজ করেন, যেমন মোশির সঙ্গে তিনি সর্বদাই থাকতেন| </span>
<span class='v JS1_18' data-id='JS1_18'><span class='v-num v-18'>18&nbsp;</span>যদি কেউ আপনার আদেশ অমান্য করে কিংবা আপনার বিরুদ্ধাচারণ করে তাকে আমরা হত্যা করবই| আপনি কেবল বলবান ও সাহসী হোন|” </span></div></div>
<div class='footnotes'>

</div>
<div class='footer'><div class='nav'>
<a class='prev' href='DT34.html'></a>
<a class='home' href='index.html'></a>
<a class='next' href='JS2.html'></a>
</div></div>
</body></html>
