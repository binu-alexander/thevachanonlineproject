<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>পবিত্র বাইবেল 1 রাজাবলি 3</title>
<link href='mukti.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location mukti' href='K1.html'> 1 রাজাবলি 3 </a>
<a class='prev' href='K12.html'>  </a>
<a class='next' href='K14.html'>  </a>
</div></div>
<div class='chapter section K13 ben2006 ben K1 mukti' dir='ltr' data-id='K13' data-nextid='K14' data-previd='K12' lang='bn'> 

<div class='c'>3</div>
<div class='s'>প্রজ্ঞার জন্য শলোমনের প্রার্থনা </div>
<div class='p'>
<span class='v K13_1' data-id='K13_1'><span class='verse1 v-num v-1'>1&nbsp;</span>শলোমন মিশরের ফরৌণের কন্যাকে বিয়ে করলেন এবং তাঁর কন্যাকে দায়ুদ শহরে নিয়ে এসে, মিশরের রাজা ফরৌণের সঙ্গে একটি চুক্তি স্থাপন করলেন| তখনও পর্যন্ত শলোমনের নিজের রাজপ্রাসাদ ও প্রভুর মন্দির বানানোর কাজ শেষ হয় নি| শলোমন সে সময়ে জেরুশালেমের চার পাশে একটি দেওয়াল নির্মাণ করাচ্ছিলেন| </span>
<span class='v K13_2' data-id='K13_2'><span class='v-num v-2'>2&nbsp;</span>যেহেতু মন্দিরের কাজ তখনও শেষ হয়নি, লোকরা উচ্চস্থানের বেদীতে পশু বলি দিত| </span>
<span class='v K13_3' data-id='K13_3'><span class='v-num v-3'>3&nbsp;</span>শলোমন তাঁর পিতা দায়ুদের সমস্ত বিধি-নির্দেশ পালন করে প্রমাণ করেছিলেন যে সত্যি সত্যিই প্রভুর প্রতি তাঁর অটুট ভক্তি ও ভালোবাসা আছে| কিন্তু এছাড়া শলোমন একটি কাজ করতেন যা তাঁকে তাঁর পিতা রাজা দায়ুদ করতে বলেন নি| সেটি হল উচ্চস্থানে বলিদান ও ধূপধূনো দেওয়া| </span></div>
<div class='p'>
<span class='v K13_4' data-id='K13_4'><span class='v-num v-4'>4&nbsp;</span>রাজা শলোমন গিবিয়োনে বলি দিতে চাইছিলেন| সে সময় গিবিয়োন ছিল বলিদানের উচ্চস্থানগুলির মধ্যে সব চেয়ে গুরুত্বপূর্ণ| শলোমন গিবিয়োনের বেদীতে 1000 হোমবলি উৎসর্গ করলেন| </span>
<span class='v K13_5' data-id='K13_5'><span class='v-num v-5'>5&nbsp;</span>যখন শলোমন গিবিয়োনে ছিলেন তখন রাতের বেলা প্রভু তাঁকে স্বপ্নে দর্শন দিলেন এবং তাকে একটি বর চাইতে বললেন| </span></div>
<div class='p'>
<span class='v K13_6' data-id='K13_6'><span class='v-num v-6'>6&nbsp;</span>তখন শলোমন তাঁকে বললেন, “হে প্রভু আমি আপনার সেবক, আমার পিতা দায়ুদের প্রতি আপনি অসীম করুণা প্রদর্শন করেছেন| তিনি সৎ‌ ও সত্য পথে আপনার নির্দেশ মেনে চলেছিলেন, তাই আপনি তাঁর নিজের পুত্রকে তাঁরই সিংহাসনে বসে রাজ্য শাসন করতে দিয়ে, তাঁর প্রতি আপনার করুণা ও দয়া প্রদর্শন করেছেন| </span>
<span class='v K13_7' data-id='K13_7'><span class='v-num v-7'>7&nbsp;</span>হে প্রভু, আমার পিতার জায়গায় আপনি আমাকে রাজা করেছেন, কিন্তু আমি এখনও প্রায় শিশুর মতোই অজ্ঞ| এ ব্যাপারে আমার মধ্যে প্রয়োজনীয় অন্তর্দৃষ্টি ও বুদ্ধিমৎতার অভার রয়েছে| </span>
<span class='v K13_8' data-id='K13_8'><span class='v-num v-8'>8&nbsp;</span>আমি আপনার দাস, আপনার নির্বাচিত লোকের অন্যতম সেবক| আর এই অসংখ্য ভক্ত ও সেবকের শাসনভার আজ আমারই ওপর ন্যস্ত| </span>
<span class='v K13_9' data-id='K13_9'><span class='v-num v-9'>9&nbsp;</span>তাই আপনার কাছে আমার অনুনয় ও প্রার্থনা আমাকে আপনি প্রজ্ঞা দিন যাতে আমি রাজার কর্তব্য পালন করতে পারি ও লোকদের বিচার করতে পারি| যদি আমার এই মহৎ‌‌ জ্ঞান থাকে তাহলে আমি ভাল ও মন্দের মধ্যে পার্থক্য করতে পারব| এই প্রজ্ঞা ব্যতীত আপনার এই অগণিত লোকদের শাসন করা আমার পক্ষে অসম্ভব|” </span></div>
<div class='p'>
<span class='v K13_10' data-id='K13_10'><span class='v-num v-10'>10&nbsp;</span>শলোমনের এই প্রার্থনা শুনে প্রভু তাঁর প্রতি খুবই সন্তুষ্ট হলেন| </span>
<span class='v K13_11' data-id='K13_11'><span class='v-num v-11'>11&nbsp;</span>তাই তিনি শলোমনকে বললেন, “তুমি নিজের জন্য দীর্ঘ জীবন বা ধনসম্পদ চাও নি| এমনকি তোমার শত্রুদের মৃত্যু কামনাও করো নি| তুমি শুধু সঠিক সিদ্ধান্ত নেবার জন্য অন্তর্দৃষ্টি প্রার্থনা করেছ| </span>
<span class='v K13_12' data-id='K13_12'><span class='v-num v-12'>12&nbsp;</span>তাই আমি অতি অবশ্যই তুমি যা প্রার্থনা করেছ তা তোমায় দেব| আমি তোমাকে বিচক্ষণ ও বুদ্ধিমান করে তুলব| আমি তোমাকে এত বিচক্ষণতা দেব যা আজ পর্যন্ত কেউ কখনও পায় নি এবং ভবিষ্যতেও পাবে না| </span>
<span class='v K13_13' data-id='K13_13'><span class='v-num v-13'>13&nbsp;</span>এছাড়াও তোমাকে পুরস্কৃত করার জন্য আমি তোমাকে সেসব জিনিসও দেব যা তুমি প্রার্থনা করো নি| সারা জীবন তুমি অসীম সম্পদ ও সম্মানের ভাগীদার হবে| তোমার মতো বড় রাজা আর পৃথিবীতে আর কেউ হবে না| </span>
<span class='v K13_14' data-id='K13_14'><span class='v-num v-14'>14&nbsp;</span>শুধু তুমি আমার প্রতি আস্থা রেখো আর তোমার পিতা দায়ুদের মতো আমার আদেশ ও বিধিগুলি মেনে চলো| আর তা যদি করো আমি তোমাকে দীর্ঘ জীবনও দেব|” </span></div>
<div class='p'>
<span class='v K13_15' data-id='K13_15'><span class='v-num v-15'>15&nbsp;</span>শলোমনের ঘুম ভেঙ্গে গেল| তিনি বুঝতে পারলেন, স্বপ্নের মধ্যে দিয়ে ঈশ্বর স্বয়ং তাঁর সঙ্গে কথা বলেছেন| তখন শলোমন জেরুশালেমে ফিরে গেলেন, ঈশ্বরের আদেশ সম্বলিত পবিত্র সিন্দুকটির সামনে দাঁড়ালেন এবং হোমবলি ও মঙ্গল নৈবেদ্য নিবেদন করলেন| এরপর যে সমস্ত নেতা ও রাজকর্মচারীরা রাজ্য শাসনের কাজে তাঁকে সহায়তা করেছিলেন তাঁদের সবাইকে নিয়ে একটি ভোজসভার আয়োজন করলেন| </span></div>
<div class='s'>শলোমনের বুদ্ধিমৎতার প্রমাণ </div>
<div class='p'>
<span class='v K13_16' data-id='K13_16'><span class='v-num v-16'>16&nbsp;</span>একদিন দুটি গণিকা শলোমনের কাছে এসে উপস্থিত হল| </span>
<span class='v K13_17' data-id='K13_17'><span class='v-num v-17'>17&nbsp;</span>তাদের মধ্যে একজন শলোমনকে বলল, “মহারাজ আমরা দুজনে একই ঘরে বাস করি| আমরা দুজনেই সন্তানসম্ভবা ছিলাম এবং সন্তান জন্ম দেওয়ার সময় উপস্থিত হয়| ঐ মেয়েটির উপস্থিতিতেই আমি আমার সন্তানের জন্ম দিই| </span>
<span class='v K13_18' data-id='K13_18'><span class='v-num v-18'>18&nbsp;</span>এর ঠিক তিনদিন পরে এই মেয়েটি তার শিশুর জন্ম দেয়| কিন্তু আমরা দুজন ছাড়া আমাদের বাড়ীতে অন্য কোনো তৃতীয় ব্যক্তি ছিল না| </span>
<span class='v K13_19' data-id='K13_19'><span class='v-num v-19'>19&nbsp;</span>এক দিন রাতে ওর শিশুটি মারা যায় কারণ ও শিশুর ওপর শুয়েছিল| সে সময় ওর শিশুটি মারা যায়| </span>
<span class='v K13_20' data-id='K13_20'><span class='v-num v-20'>20&nbsp;</span>রাতের অন্ধকারে তখন ও আমার ঘুমন্ত অবস্থার সুযোগ নিয়ে আমার শিশুটিকে ওর খাটে নিয়ে যায়| আর তারপর মৃত শিশুটিকে আমার পাশে শুইয়ে দেয়| </span>
<span class='v K13_21' data-id='K13_21'><span class='v-num v-21'>21&nbsp;</span>পরদিন সকালে আমি শিশুকে খাওয়াতে উঠে দেখি আমার পাশে একটি মৃত শিশু শোয়ানো আছে| তখন আমি খুঁটিয়ে লক্ষ্য করে দেখি যে সেটি মোটেই আমার শিশু নয়|” </span></div>
<div class='p'>
<span class='v K13_22' data-id='K13_22'><span class='v-num v-22'>22&nbsp;</span>অন্য মেয়েটি তৎ‌ক্ষনাৎ‌ এর প্রতিবাদ করে বলে, “মোটেই না! জীবন্ত শিশুটিই আমার| মৃতটা তোর!” </span></div>
<div class='p'>
<span class='v K13_22' data-id='K13_22'>প্রথম মেয়েটি এর উত্তরে বলল, “মিথ্যে কথা| মৃত শিশুটি তোর, এটা আমার!” এই ভাবে দুজনে রাজার সামনে ঝগড়া করতে থাকে| </span></div>
<div class='p'>
<span class='v K13_23' data-id='K13_23'><span class='v-num v-23'>23&nbsp;</span>তখন রাজা শলোমন বলল, “তোমরা দুজনেই বলছো জীবিত শিশুটি তোমার আর মৃত শিশুটি অন্য জনের|” </span>
<span class='v K13_24' data-id='K13_24'><span class='v-num v-24'>24&nbsp;</span>তখন রাজা শলোমান প্রহরীকে একটা তরবারি নিয়ে আসতে আদেশ দিলেন| </span>
<span class='v K13_25' data-id='K13_25'><span class='v-num v-25'>25&nbsp;</span>রাজা শলোমন বললেন, “এবার ঐ শিশুটিকে কেটে দু-আধখানা করো এবং ওদের দুজনকে একটা করে আধখানা টুকরো দিয়ে দাও|” </span></div>
<div class='p'>
<span class='v K13_26' data-id='K13_26'><span class='v-num v-26'>26&nbsp;</span>একথা শুনে যে মহিলাটির শিশু মারা গিয়েছিল সে বলল, “ঠিক আছে তাই হোক্্, তাহলে আমরা কেউই আর ওকে পাব না|” কিন্তু অন্য মহিলাটি, যে শিশুটির আসল মা, যার শিশুটির প্রতি পূর্ণ ভালবাসা ও সহানুভূতি ছিল, সে রাজাকে বলল, “মহারাজ দয়া করে শিশুটিকে মারবেন না| ওকেই শিশুটি দিয়ে দিন|” </span></div>
<div class='p'>
<span class='v K13_27' data-id='K13_27'><span class='v-num v-27'>27&nbsp;</span>তখন রাজা শলোমন বললেন, “থামো, শিশুটিকে কেটো না| প্রথম জনের হাতেই শিশুটিকে তুলে দাও, কারণ, ঐ হচ্ছে ওর আসল মা|” </span></div>
<div class='p'>
<span class='v K13_28' data-id='K13_28'><span class='v-num v-28'>28&nbsp;</span>ইস্রায়েলের সকলে শলোমনের এই বিচারের কথা শুনলো| তারা সকলেই শলোমনের অন্তর্দৃষ্টি ও বুদ্ধিমৎতার জন্য তাঁকে গভীরভাবে শ্রদ্ধা করত| তারা বুঝতে পেরেছিল সঠিক সিদ্ধান্ত নেবার ব্যাপারে রাজা শলোমনের অন্তর্দৃষ্টি প্রায় ঈশ্বরের মতোই কাজ করে| </span></div></div>
<div class='footnotes'>

</div>
<div class='footer'><div class='nav'>
<a class='prev' href='K12.html'></a>
<a class='home' href='index.html'></a>
<a class='next' href='K14.html'></a>
</div></div>
</body></html>
