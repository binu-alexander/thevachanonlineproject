<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>পবিত্র বাইবেল যিহিষ্কেল 44</title>
<link href='mukti.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location mukti' href='EK.html'> যিহিষ্কেল 44 </a>
<a class='prev' href='EK43.html'>  </a>
<a class='next' href='EK45.html'>  </a>
</div></div>
<div class='chapter section EK44 ben2006 ben EK mukti' dir='ltr' data-id='EK44' data-nextid='EK45' data-previd='EK43' lang='bn'> 

<div class='c'>44</div>
<div class='s'>ঈশ্বরের পবিত্রতা </div>
<div class='p'>
<span class='v EK44_1' data-id='EK44_1'><span class='verse1 v-num v-1'>1&nbsp;</span>তারপর সেই পুরুষটি আমাকে মন্দিরের চত্বরের পূর্বদিকের দরজায় ফিরিয়ে আনল| আমরা দরজায় ছিলাম ও দরজা বন্ধ ছিল| </span>
<span class='v EK44_2' data-id='EK44_2'><span class='v-num v-2'>2&nbsp;</span>প্রভু আমায় বললেন, “এই দরজা বন্ধ থাকবে এবং এটা খোলা হবে না| কেউ এর মধ্যে দিয়ে প্রবেশ করবে না কারণ প্রভু ইস্রায়েলের ঈশ্বর| এর মধ্যে দিয়ে প্রবেশ করেছেন এবং সেই জন্যই তা বন্ধ রাখতে হবে| </span>
<span class='v EK44_3' data-id='EK44_3'><span class='v-num v-3'>3&nbsp;</span>কেবল শাসকরা প্রভুর সামনে ভোজ খাবার সময় তার দরজায় বসতে পারে| সে অবশ্যই প্রবেশ পথের বারান্দা দিয়ে প্রবেশ করবে এবং সেই পথ দিয়েই বাইরে যাবে|” </span></div>
<div class='s'>মন্দিরের পবিত্রতা </div>
<div class='p'>
<span class='v EK44_4' data-id='EK44_4'><span class='v-num v-4'>4&nbsp;</span>তারপর সেই পুরুষ আমাকে উত্তর দিকের দরজা দিয়ে মন্দিরের সামনে আনল| আমি দেখলাম প্রভুর মহিমায় মন্দির ভরে উঠেছে, আমি উপুড় হয়ে মাটিতে প্রণাম করলাম| </span>
<span class='v EK44_5' data-id='EK44_5'><span class='v-num v-5'>5&nbsp;</span>প্রভু আমায় বললেন, “হে মনুষ্যসন্তান, যত্ন সহকারে দেখ! তোমার চোখ ও কান ব্যবহার কর| এই বিষয়গুলি দেখ এবং প্রভুর মন্দিরের নিয়ম ও বিধি সম্বন্ধে আমি যা বলি তা মনোযোগ দিয়ে শোন| মন্দিরে কে প্রবেশ করতে পারবে এবং কে পারবে না সে সম্বন্ধে নিয়মগুলি সয়ন্ত মনোযোগ দিয়ে শোন| </span>
<span class='v EK44_6' data-id='EK44_6'><span class='v-num v-6'>6&nbsp;</span>তারপর ইস্রায়েলের সমস্ত অবাধ্য এবং আমার বিধি অবজ্ঞাকারী লোকদের এই বার্তা বল| তাদের বল, ‘প্রভু আমার সদাপ্রভু এই কথা বলেন: হে ইস্রায়েল পরিবার, তোমরা পূর্বে যে সমস্ত নোংরা জিনিষ করেছে সেগুলি তোমাদের বন্ধ করতে হবে! </span>
<span class='v EK44_7' data-id='EK44_7'><span class='v-num v-7'>7&nbsp;</span>তোমরা বিদেশীদের আমার মন্দিরে এনেছ আর সেই লোকরা প্রকৃতভাবে সুন্নত ছিল না- তারা নিজেদের সম্পূর্ণভাবে আমাকে দেয়নি| এই ভাবে তোমরা আমার মন্দির অপবিত্র করেছ| তোমরা চুক্তি ভেঙ্গে জঘন্য কাজ করেছ আর তারপর রুটি, চর্বি ও রক্তে নৈবেদ্য আমাকে দিয়েছ| </span>
<span class='v EK44_8' data-id='EK44_8'><span class='v-num v-8'>8&nbsp;</span>তোমরা আমার পবিত্র বিষয়গুলির পবিত্রতা রক্ষা করনি| না, তোমরা বিদেশীদের উপরে আমার পবিত্র স্থানের দায়িত্ব দিয়েছ|’ ” </span></div>
<div class='p'>
<span class='v EK44_9' data-id='EK44_9'><span class='v-num v-9'>9&nbsp;</span>প্রভু আমার সদাপ্রভু এই কথা বলেন, “যে বিদেশী প্রকৃত অর্থে সুন্নত নয়, সে আমার মন্দিরে আসবে না- এমনকি ইস্রায়েলের মধ্যে স্থায়ীভাবে বাসকারী কোন বিদেশীও নয়| তাকে অবশ্যই সুন্নত হতে হবে এবং মন্দিরে আসার আগে সে যেন নিজেকে সম্পূর্ণভাবে আমার হাতে দেয়| </span>
<span class='v EK44_10' data-id='EK44_10'><span class='v-num v-10'>10&nbsp;</span>অতীতে ইস্রায়েল আমাকে ছেড়ে বিপথে গেলে লেবীয়রাও আমাকে পরিত্যাগ করেছিল| ইস্রায়েল তাদের মূর্ত্তিদের অনুসরণ করার জন্য আমায় ত্যাগ করেছিল| লেবীয়রা তাদের সেই পাপের শাস্তি পাবে| </span>
<span class='v EK44_11' data-id='EK44_11'><span class='v-num v-11'>11&nbsp;</span>আমার পবিত্র স্থানের পরিচর্যা করার জন্য লেবীয়দের মনোনীত করা হয়েছিল| তারা মন্দিরের প্রবেশের দরজাগুলি পাহারা দিত, মন্দিরে সেবা করত| তারা উৎসর্গের জন্যে পশুবলি দিত এবং প্রজাদের জন্য হোমবলি উৎসর্গ করত| প্রজাদের সাহায্য ও সেবা করার জন্য তাদের বেছে নেওয়া হয়েছিল| </span>
<span class='v EK44_12' data-id='EK44_12'><span class='v-num v-12'>12&nbsp;</span>কিন্তু ঐ লেবীয়রা প্রজাদের আমার বিরুদ্ধে পাপ করতে সাহায্য করেছিল| তারা লোকদের মূর্ত্তি পূজোয সাহায্য করেছিল! তাই আমি তাদের বিরুদ্ধে এই প্রতিশ্রুতি করছি: ‘তাদের পাপের জন্য তারা শাস্তি ভোগ করবে|’ ” প্রভু আমার সদাপ্রভুই এই কথা বলেছেন| </span></div>
<div class='p'>
<span class='v EK44_13' data-id='EK44_13'><span class='v-num v-13'>13&nbsp;</span>“তাই আমার উদ্দেশ্যে যাজকীয কাজ করার জন্য লেবীয়রা আমার কাছে নৈবেদ্য নিয়ে আসবে না| তারা আমার পবিত্র কোন কিছুরই কাছে আসবে না| তারা তাদের জঘন্য কাজকর্মগুলির লজ্জা বহন করবে| </span>
<span class='v EK44_14' data-id='EK44_14'><span class='v-num v-14'>14&nbsp;</span>কিন্তু আমি তাদের আমার মন্দিরের যত্ন নিতে দেব| তারা মন্দিরের যেখানে যা করা কর্তব্য তাই করবে| </span></div>
<div class='p'>
<span class='v EK44_15' data-id='EK44_15'><span class='v-num v-15'>15&nbsp;</span>“যাজকরা সবাই লেবী পরিবারগোষ্ঠীর হলেও ইস্রায়েলের প্রজারা আমার থেকে তাদের মুখ ফিরিয়ে নিলে কেবল সাদোক পরিবারের যাজকরাই আমার পবিত্র স্থানের যত্ন নিত| তাই কেবল সাদোকের উত্তর পুরুষরাই আমার জন্য নৈবেদ্য উৎসর্গ করবে| তারা মেদ ও রক্ত উৎসর্গ করতে আমার সামনে দাঁড়াবে|” প্রভু আমার সদাপ্রভু এই কথা বলেন! </span>
<span class='v EK44_16' data-id='EK44_16'><span class='v-num v-16'>16&nbsp;</span>“তারা আমার পবিত্র স্থানে প্রবেশ করবে আর আমাকে সেবা করবার জন্য আমার টেবিলের কাছে আসবে| আমি তাদের হাতে যা দিয়েছি তারা তা রক্ষা করবে| </span>
<span class='v EK44_17' data-id='EK44_17'><span class='v-num v-17'>17&nbsp;</span>প্রাঙ্গণের দরজা দিয়ে ভেতরে ও মন্দিরে প্রবেশ করার সময় তারা যেন মসীনার কাপড় পরে এবং ভিতরের প্রাঙ্গণের দরজায় ও মন্দিরে সেবা করার সময় তারা যেন পশমের তৈরী কোন কিছু না পরে| </span>
<span class='v EK44_18' data-id='EK44_18'><span class='v-num v-18'>18&nbsp;</span>তারা মাথায় মসীনার পাগড়ী বাঁধবে ও মসীনার জাঙ্গিযা পরবে এবং এমন কিছু পরবে না যাতে ঘাম হয়| </span>
<span class='v EK44_19' data-id='EK44_19'><span class='v-num v-19'>19&nbsp;</span>বাইরের প্রাঙ্গণে লোকদের কাছে যাবার সময় পরিচর্যা করাকালীন যে কাপড় পরতে হয় তা ছেড়ে ফেলবে| ঐ কাপড়গুলি পবিত্র ঘরেই রেখে আসবে এবং অন্য কাপড় পরবে| এই ভাবে তারা লোকদের পবিত্র কাপড়গুলির স্পর্শ লাভ করতে দেবে না| </span></div>
<div class='p'>
<span class='v EK44_20' data-id='EK44_20'><span class='v-num v-20'>20&nbsp;</span>“এই যাজকরা তাদের মাথা কামিয়ে ফেলবে না অথবা চুলও লম্বা করবে না| তা করলে মনে হবে তারা দুঃখিত, প্রভুকে সেবা করার সুযোগ পেয়ে তারা আনন্দিত নয়| যাজকরা কেবল চুল কাটতে পারবে| </span>
<span class='v EK44_21' data-id='EK44_21'><span class='v-num v-21'>21&nbsp;</span>কোন যাজকই ভেতরের প্রাঙ্গণে আসার সময় দ্রাক্ষারস পান করবে না| </span>
<span class='v EK44_22' data-id='EK44_22'><span class='v-num v-22'>22&nbsp;</span>যাজকরা কখনই বিধবা বা ত্যাগপত্র দেওয়া হয়েছে এমন কোন মহিলাকে বিয়ে করবে না| তারা কেবল ইস্রায়েল পরিবারেরই কোন কুমারীকে বিয়ে করতে পারে অথবা এমন কোন বিধবাকে যার মৃত স্বামী যাজক ছিলেন| </span></div>
<div class='p'>
<span class='v EK44_23' data-id='EK44_23'><span class='v-num v-23'>23&nbsp;</span>“যাজকরা অবশ্যই আমার লোকদের পবিত্র ও সধারণ জিনিসের মধ্যে প্রভেদ কি তা শিক্ষা দেবে| কোনটি শুচি, কোনটি অশুচি তা জানতেও তারা অবশ্য লোকদের সাহায্য করবে| </span>
<span class='v EK44_24' data-id='EK44_24'><span class='v-num v-24'>24&nbsp;</span>যাজকরা বিচারসভায় বিচারক হবে; প্রজাদের বিচার করার সময় আমার বিধি অনুসরণ করবে| তারা আমার সমস্ত পর্বে আমার বিধি নিয়মগুলি পালন করবে| তারা আমার বিশ্রামের বিশেষ দিনকে সম্মান করবে ও তা পবিত্রভাবে যাপন করবে| </span>
<span class='v EK44_25' data-id='EK44_25'><span class='v-num v-25'>25&nbsp;</span>তারা কোন মৃত ব্যক্তির কাছে গিয়ে নিজেদের অশুচি করবে না| কিন্তু মৃত ব্যক্তি যদি তাদের বাবা, মা, পুত্র, কন্যা, ভাই অথবা অবিবাহিত বোন হয় তবে তারা অশুচি হতে পারে| </span>
<span class='v EK44_26' data-id='EK44_26'><span class='v-num v-26'>26&nbsp;</span>শুচি হলে পরে যাজকদের সাত দিন অপেক্ষা করতে হবে| </span>
<span class='v EK44_27' data-id='EK44_27'><span class='v-num v-27'>27&nbsp;</span>তারপর সে সেই পবিত্রস্থানে ফিরে যেতে পারে কিন্তু যেদিন সে পবিত্রস্থানের পরিচর্যা করতে ভেতরের প্রাঙ্গণে যাবে, সেই দিন তাকে নিজের জন্য পাপার্থক বলি উৎসর্গ করতে হবে|” প্রভু আমার সদাপ্রভু এই কথাগুলি বলেছেন| </span></div>
<div class='p'>
<span class='v EK44_28' data-id='EK44_28'><span class='v-num v-28'>28&nbsp;</span>“লেবীয়দের অধিকারে যে জমি আছে তার সম্বন্ধে: আমিই তাদের সম্পত্তি; তুমি ইস্রায়েলের লেবীয়দের কোন সম্পত্তি দেবে না| ইস্রায়েলে আমিই তাদের আধিকার| </span>
<span class='v EK44_29' data-id='EK44_29'><span class='v-num v-29'>29&nbsp;</span>তারা শস্য নৈবেদ্য, পাপার্থক নৈবেদ্য ও দোষার্থক নৈবেদ্য খাবার জন্য পাবে| ইস্রায়েলের লোকে প্রভুকে যা কিছুই দেয় তা তাদেরই হবে| </span>
<span class='v EK44_30' data-id='EK44_30'><span class='v-num v-30'>30&nbsp;</span>ফসল তোলার পর, সমস্ত রকম শষ্যের প্রথম অংশ যাজকদের হয়| তোমরা ও তোমাদের প্রথম শষ্যের ভাগ যাজকদের দেবে| একাজ তোমাদের গৃহে আশীর্বাদ আনবে| </span>
<span class='v EK44_31' data-id='EK44_31'><span class='v-num v-31'>31&nbsp;</span>স্বাভাবিক ভাবে মারা গেছে বা বন্য পশুতে কামড়ে ছিঁড়েছে এমন কোন পাখি বা পশুর মাংস যাজকরা অবশ্য খাবে না| </span></div></div>
<div class='footnotes'>

</div>
<div class='footer'><div class='nav'>
<a class='prev' href='EK43.html'></a>
<a class='home' href='index.html'></a>
<a class='next' href='EK45.html'></a>
</div></div>
</body></html>
