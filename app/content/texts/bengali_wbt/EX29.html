<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>পবিত্র বাইবেল যাত্রাপুস্তক 29</title>
<link href='mukti.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location mukti' href='EX.html'> যাত্রাপুস্তক 29 </a>
<a class='prev' href='EX28.html'>  </a>
<a class='next' href='EX30.html'>  </a>
</div></div>
<div class='chapter section EX29 ben2006 ben EX mukti' dir='ltr' data-id='EX29' data-nextid='EX30' data-previd='EX28' lang='bn'> 

<div class='c'>29</div>
<div class='s'>যাজক নিয়োগের উৎসব </div>
<div class='p'>
<span class='v EX29_1' data-id='EX29_1'><span class='verse1 v-num v-1'>1&nbsp;</span>প্রভু মোশিকে বললেন, “এখন আমি তোমাকে বলব আমার সেবায় বিশেষ যাজক হিসেবে নিয়োগ করার জন্য হারোণ ও তার পুত্রদের কি কি করতে হবে| একটি নির্দোষ ছোট বলদ ও দুটি মেষশাবক জোগাড় করে আনো| </span>
<span class='v EX29_2' data-id='EX29_2'><span class='v-num v-2'>2&nbsp;</span>তারপর উৎকৃষ্ট মানের গমের আটা থেকে খামিরবিহীন রুটি তৈরী করো এবং একই আটা বা ময়দা দিয়ে জলপাইয়ের তেল মিশিয়ে পিঠে তৈরী করবে| তেলে ভাজা সরুচাকলী পিঠেও বানাবে| </span>
<span class='v EX29_3' data-id='EX29_3'><span class='v-num v-3'>3&nbsp;</span>এই রুটি ও পিঠেগুলি ঝুড়িতে ভরবে| এবার এই ঝুড়িটি এবং ষাঁড় ও মেষ দুটি সমাগম তাঁবুতে নিয়ে এসো| </span></div>
<div class='p'>
<span class='v EX29_4' data-id='EX29_4'><span class='v-num v-4'>4&nbsp;</span>“এরপর হারোণ ও তার পুত্রদের সমাগম তাঁবুর দরজায় নিয়ে আসবে| পরিষ্কার জলে তাদের স্নান করাবে| </span>
<span class='v EX29_5' data-id='EX29_5'><span class='v-num v-5'>5&nbsp;</span>বিশেষভাবে বানানো পোশাকটি হারোণকে পরাবে| তাকে বোনা সাদা পোশাকটি এবং নীল বস্ত্র সমেত এফোদ পরাবে| এফোদের সঙ্গে যুক্ত করবে বক্ষাবরণ| এরপর সুদৃশ্য কোমরবন্ধনী লাগিয়ে দেবে| </span>
<span class='v EX29_6' data-id='EX29_6'><span class='v-num v-6'>6&nbsp;</span>তার মাথায় পাগড়ি পরাও এবং পাগড়িটি ঘিরে বিশেষ পবিত্র মুকুটটি পরাও| </span>
<span class='v EX29_7' data-id='EX29_7'><span class='v-num v-7'>7&nbsp;</span>এবার অভিষেকের তেল হারোণের মাথায় ছিটিয়ে দেবে| এইভাবে হারোণ যাজকরূপে অভিষিক্ত হবে| </span></div>
<div class='p'>
<span class='v EX29_8' data-id='EX29_8'><span class='v-num v-8'>8&nbsp;</span>“এরপর হারোণের পুত্রদের ঐ স্থানে নিয়ে এসে সাদা আলখাল্লা পরাবে| </span>
<span class='v EX29_9' data-id='EX29_9'><span class='v-num v-9'>9&nbsp;</span>তাদের কোমরে বাঁধবে কোমরবন্ধনী| তাদের মাথায় পরাবে শিরোভূষণ| এইভাবে তারা যাজক হিসাবে চিহ্নিত হবে| চিরস্থায়ী অধিকার বিধি অনুযায়ী তারা যাজক পদে উত্তীর্ণ হবে| এইভাবে তুমি হারোণ ও তার পুত্রদের যাজক হিসাবে অভিষিক্ত করবে| </span></div>
<div class='p'>
<span class='v EX29_10' data-id='EX29_10'><span class='v-num v-10'>10&nbsp;</span>“এবার সেই বলদকে সমাগম তাঁবুর সামনে আনো| হারোণ ও তার পুত্ররা সেই বলদের ওপর তাদের হাত রাখবে| </span>
<span class='v EX29_11' data-id='EX29_11'><span class='v-num v-11'>11&nbsp;</span>সমাগম তাঁবুর প্রবেশপথে ঐ বলদটিকে প্রভুর উপস্থিতিতে বলি দাও| প্রভু তা দেখবেন| </span>
<span class='v EX29_12' data-id='EX29_12'><span class='v-num v-12'>12&nbsp;</span>সেই বলদ বলির কিছু পরিমাণ রক্ত নাও এবং তোমার আঙ্গুল দিয়ে বেদীর শৃঙ্গগুলির ওপরে ঐ রক্তের প্রলেপ লাগিয়ে দাও| বাকি রক্ত বেদীর নীচে ছড়িয়ে দেবে| </span>
<span class='v EX29_13' data-id='EX29_13'><span class='v-num v-13'>13&nbsp;</span>এবার বলি দেওয়া সেই বলদের শরীরের সমস্ত চর্বি, যকৃৎ এবং চর্বি এবং দুটো মুত্রগ্রন্থী ও তার চারপাশের চর্বি জড়ো করে বেদীর ওপর জ্বালাবে| </span>
<span class='v EX29_14' data-id='EX29_14'><span class='v-num v-14'>14&nbsp;</span>এবার ঐ বলদের মাংস, চামড়া এবং গোবর তাঁবুর বাইরে নিয়ে যাও এবং তা আগুনে পুড়িয়ে দাও| এই পদ্ধতিতে যাজকদের পাপমোচনের হোমবলি হবে| </span></div>
<div class='p'>
<span class='v EX29_15' data-id='EX29_15'><span class='v-num v-15'>15&nbsp;</span>“এবার হারোণ ও তার পুত্রদের বলো একটি মেষের ওপর হাত রাখতে| </span>
<span class='v EX29_16' data-id='EX29_16'><span class='v-num v-16'>16&nbsp;</span>ঐ মেষটিকে কেটে ফেল| তার এবং বলির রক্ত সংগ্রহ কর এবং ঐ রক্ত বেদীর চারপাশে লাগিয়ে দাও| </span>
<span class='v EX29_17' data-id='EX29_17'><span class='v-num v-17'>17&nbsp;</span>এরপর মেষটিকে খণ্ড খণ্ড করে কাটো| মেষের অভ্যন্তর ভাগ এবং পা-গুলি ধোও| এই অংশগুলি অন্যান্য অংশের সঙ্গে এবং মাথার সঙ্গে রাখো| </span>
<span class='v EX29_18' data-id='EX29_18'><span class='v-num v-18'>18&nbsp;</span>এবার সেগুলি বেদীতে এনে পুড়িয়ে দেবে| বেদীতে পোড়ালে তা হবে হোমবলি| প্রভুর উদ্দেশ্যে আগুনের উপহার| প্রভু এর গন্ধে খুশী হবেন| </span></div>
<div class='p'>
<span class='v EX29_19' data-id='EX29_19'><span class='v-num v-19'>19&nbsp;</span>“এবার অন্য একটি মেষ নিয়ে এসো এবং হারোণ ও তার পুত্রদের বলো মাথায় হাত রাখতে| </span>
<span class='v EX29_20' data-id='EX29_20'><span class='v-num v-20'>20&nbsp;</span>ছাগলটিকে বলি দাও ও তার একটু রক্ত নাও এবং সেটি হারোণ ও তার পুত্রদের ডান কানের লতিতে লাগিয়ে দাও| একটু রক্ত লাগাও ডান হাতের বুড়ো আঙুলে এবং কিছু রক্ত লাগাবে ডান পায়ের বুড়ো আঙুলে| এরপর বাকী রক্ত বেদীর চারদিকে ঢেলে দেবে| </span>
<span class='v EX29_21' data-id='EX29_21'><span class='v-num v-21'>21&nbsp;</span>এবার বেদী থেকে একটু রক্ত তুলে নাও এবং একটি বিশেষ অভিষেকের তেলের সঙ্গে মিশিয়ে হারোণ ও তার পুত্রদের ওপর ও তাদের পোশাকের ওপর ছিটিয়ে দেবে| এতে বোঝা যাবে যে হারোণ ও তার পুত্রদের পোশাকগুলি প্রভুর কাছে উৎসর্গীকৃত| </span></div>
<div class='p'>
<span class='v EX29_22' data-id='EX29_22'><span class='v-num v-22'>22&nbsp;</span>“এরপর সেই মেষের চর্বি ছাড়িয়ে নেবে| (এটা সেই ছাগল বা মেষ যেটা হারোণের মহাযাজকরূপে অভিষেকের সময় ব্যবহৃত হয়েছে|) বলি দেওয়া ছাগলের লেজের এবং শরীরের ভেতরের চর্বি ছাড়িয়ে নেবে| যকৃত্‌ ও মুত্রগ্রন্থীর ওপরের চর্বি এবং ডান পায়ের চর্বিও সংগ্রহ করবে| </span>
<span class='v EX29_23' data-id='EX29_23'><span class='v-num v-23'>23&nbsp;</span>এবার প্রভুর সামনে রাখার জন্য খামিরবিহীন রুটি এবং তেলে ভাজা পিঠে ভর্ত্তি ঝুড়িটিকে আনবে| ঝুড়ি থেকে একটি রুটি, একটি তেলেভাজা পিঠে ও একটি ছোট সরুচাকলী পিঠে তুলে নেবে| </span>
<span class='v EX29_24' data-id='EX29_24'><span class='v-num v-24'>24&nbsp;</span>এই জিনিসগুলি হারোণ ও তার পুত্রদের দেবে এবং ওদের বলবে এইগুলি হাতে নিতে এবং প্রভুর সামনে সেগুলি দোলাতে| এটা হবে দোলনীয় নৈবেদ্য| </span>
<span class='v EX29_25' data-id='EX29_25'><span class='v-num v-25'>25&nbsp;</span>এবার এই জিনিসগুলি তাদের কাছ থেকে নিয়ে নাও এবং তাদের বেদীর ওপর রাখো এবং এইগুলি মেষের সঙ্গে পুড়িয়ে দাও| এটি একটি হোমবলি| এর গন্ধ প্রভুকে খুশী করবে| </span></div>
<div class='p'>
<span class='v EX29_26' data-id='EX29_26'><span class='v-num v-26'>26&nbsp;</span>“এরপর বলি দেওয়া মেষটির বক্ষ কেটে নেবে| (হারোণের মহাযাজকের পদে অভিষেক উৎসবে এই মেষটিকে ব্যবহার করা হয়েছিল|) মেষটির বক্ষ প্রভুর সামনে দোলনীয় নৈবেদ্যর মত দোলাও এবং তারপরে রেখে দাও| এটি তোমার খাবার জন্য থাকবে| </span>
<span class='v EX29_27' data-id='EX29_27'><span class='v-num v-27'>27&nbsp;</span>হারোণের মহাযাজকরূপে অভিষেকের শিষ্টাচারে ব্যবহৃত ছাগলের পা ও স্তন এই বিশেষ অঙ্গ দুটি পবিত্র হল| এবার ঐ দুটি অঙ্গ হারোণ ও তার পুত্রদের দিয়ে দেবে| </span>
<span class='v EX29_28' data-id='EX29_28'><span class='v-num v-28'>28&nbsp;</span>এরপর থেকে সর্বদা ইস্রায়েলের জনগণ প্রভুকে যাজকের মাধ্যমে ঐ বিশেষ অঙ্গ দুটি উৎসর্গ করবে| তারা যখন যাজককে ঐ অঙ্গ দুটি দেবে তা হবে প্রভুকে দেওয়ারই সমান| </span></div>
<div class='p'>
<span class='v EX29_29' data-id='EX29_29'><span class='v-num v-29'>29&nbsp;</span>“বিশেষভাবে তৈরী করা বিশেষ পোশাকগুলো হারোণের জন্য তৈরী করা হলেও সেগুলো যত্ন করে রেখে দেবে| কারণ হারোণের পর যে মহাযাজক হবে সে ঐ পোশাকগুলো পরেই প্রভুর সেবা করবে| </span>
<span class='v EX29_30' data-id='EX29_30'><span class='v-num v-30'>30&nbsp;</span>হারোণের পর তার ছেলেদের মধ্যে থেকেই একজন মহাযাজকের দায়়ভার সামলাবে| সে যখন সমাগম তাঁবুতে পবিত্র স্থানের সেবায় নিযোজিত হবে তখন সে সাতদিন ঐ পোশাকগুলোই পরবে| </span></div>
<div class='p'>
<span class='v EX29_31' data-id='EX29_31'><span class='v-num v-31'>31&nbsp;</span>“হারোণের মহাযাজকরূপে অভিষেক উৎসবে ব্যবহৃত মেষের মাংস সেদ্ধ কর| পবিত্রস্থানেই ঐ মাংস রান্না হবে| </span>
<span class='v EX29_32' data-id='EX29_32'><span class='v-num v-32'>32&nbsp;</span>সমাগম তাঁবুর সামনের দরজায় বসে হারোণ ও তার পুত্ররা ঐ রান্না করা মাংস খাবে| ঝুড়ির রুটি দিয়ে তারা মাংস খাবে| </span>
<span class='v EX29_33' data-id='EX29_33'><span class='v-num v-33'>33&nbsp;</span>এই পদ্ধতিতে তাদের পাপমোচন হবে এবং তারা প্রায়শ্চিত্তের মাধ্যমে যাজক হিসেবে আত্মপ্রকাশ করবে| আর কাউকে ওগুলো খেতে দেওয়া হবে না, কারণ সেগুলি পবিত্র| </span>
<span class='v EX29_34' data-id='EX29_34'><span class='v-num v-34'>34&nbsp;</span>যদি কোন খাবার রুটি বা মাংস অবশিষ্ট থাকে তাহলে পরদিন সকালে সেগুলো পুড়িয়ে ফেলতে হবে| কেউ এ খাবার খাবে না কারণ এই খাবার বিশেষ উপায়ে বিশেষ সময়ে খেতে হয়| </span></div>
<div class='p'>
<span class='v EX29_35' data-id='EX29_35'><span class='v-num v-35'>35&nbsp;</span>“আমার আদেশ মতো তুমি হারোণ ও তার পুত্রদের এগুলি করাবে| আমি যা যা বলেছি তুমি তাদের জন্য ঠিক তাই করবে| তাদের যাজক পদে অভিষেকের শিষ্টাচার সাত দিন ধরে চলবে| </span>
<span class='v EX29_36' data-id='EX29_36'><span class='v-num v-36'>36&nbsp;</span>সাতদিন ধরে তুমি প্রত্যেকদিনে একটি করে বলদ বলি দেবে| হারোণ ও তার পুত্রদের পাপমোচনের জন্য এই উপায় অবলম্বন করতে হবে| এই প্রায়শ্চিত্ত বেদীকে পূণ্য করার জন্য করতে হবে| এবং বেদীকে পবিত্র করার জন্য জলপাইয়ের তেল ঢালবে| </span>
<span class='v EX29_37' data-id='EX29_37'><span class='v-num v-37'>37&nbsp;</span>তুমি সাত দিন ধরে প্রায়শ্চিত্ত করে সাতদিন ধরে বেদীকে পূণ্য ও পবিত্র করে তুলবে| সে সময় বেদীটি অতি পবিত্র স্থান হয়ে উঠবে| বেদীর সংস্পর্শে যা আসবে তাই-ই পবিত্র হয়ে যাবে| </span></div>
<div class='p'>
<span class='v EX29_38' data-id='EX29_38'><span class='v-num v-38'>38&nbsp;</span>“প্রত্যেকদিন তুমি বেদীতে কিছু না কিছু নৈবেদ্য দেবে| তোমাকে এক বছর বয়সের দুটো মেষ বলি দিতেই হবে| </span>
<span class='v EX29_39' data-id='EX29_39'><span class='v-num v-39'>39&nbsp;</span>একটা মেষকে সকালে ও অন্যটিকে সন্ধ্যায় বলি দেবে| </span>
<span class='v EX29_40' data-id='EX29_40'><span class='v-num v-40'>40&nbsp;</span>যখন তুমি প্রথম মেষটিকে বলি দেবে তখন তার সঙ্গে এক পোয়া খাঁটি জলপাই তেল আর তিন পোয়া দ্রাক্ষারসের সঙ্গে আট বাটি ভাল গমের আটাও উৎসর্গ করো| </span>
<span class='v EX29_41' data-id='EX29_41'><span class='v-num v-41'>41&nbsp;</span>এবার দ্বিতীয় মেষটি গোধূলি বেলায় বলি দেবে| এটির শস্য নৈবেদ্য এবং এটির পেয় নৈবেদ্য হবে সকালের নৈবেদ্যর মতোই| এটা হবে একটি সুগন্ধ সৌরভ, প্রভুকে নিবেদিত একটি হোমবলি| এবং প্রভু তা নিঃশ্বাসে গ্রহণ করবেন এবং তার গন্ধ প্রভুকে খুশী করবে| </span></div>
<div class='p'>
<span class='v EX29_42' data-id='EX29_42'><span class='v-num v-42'>42&nbsp;</span>“প্রভুর প্রতিদিনের নৈবেদ্যগুলোকেই পুড়িয়ে ফেলতে হবে| সমাগম তাঁবুর দরজাতেই এটা করবে| প্রভুকে নৈবেদ্য দেবার সময় সর্বদা এটাই করবে| আমি, প্রভু তোমাদের সঙ্গে কথা বলার জন্য ওখানেই দর্শন দেব| </span>
<span class='v EX29_43' data-id='EX29_43'><span class='v-num v-43'>43&nbsp;</span>ইস্রায়েলের লোকদের সঙ্গে সাক্ষাৎ করব ঐ স্থানেই এবং আমার মহিমা ঐ স্থানকে পবিত্র করে তুলবে| </span></div>
<div class='p'>
<span class='v EX29_44' data-id='EX29_44'><span class='v-num v-44'>44&nbsp;</span>“তাই সমাগম তাঁবুকে আমি পবিত্র করে তুলব এবং বেদীকেও পবিত্র করে তুলব| হারোণ ও তার পুত্ররা যাতে আমাকে যাজক হয়ে সেবা করতে পারে তার জন্য আমি ওদেরও পবিত্র করে তুলব| </span>
<span class='v EX29_45' data-id='EX29_45'><span class='v-num v-45'>45&nbsp;</span>ইস্রায়েলের লোকদের সঙ্গেই আমি থাকব| আমিই হব তাদের ঈশ্বর| </span>
<span class='v EX29_46' data-id='EX29_46'><span class='v-num v-46'>46&nbsp;</span>লোকরা জানবে আমিই তাদের প্রভু এবং ঈশ্বর| তারা জানতে পারবে যে আমিই ‘সেই জন’ যে তাদের নেতৃত্ব দিয়ে মিশর থেকে বাইরে এনেছে তাই আমি তাদের মাঝেই বাস করব| আমিই তাদের প্রভু, আমিই তাদের ঈশ্বর|” </span></div></div>
<div class='footnotes'>

</div>
<div class='footer'><div class='nav'>
<a class='prev' href='EX28.html'></a>
<a class='home' href='index.html'></a>
<a class='next' href='EX30.html'></a>
</div></div>
</body></html>
