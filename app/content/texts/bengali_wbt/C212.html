<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>পবিত্র বাইবেল 2 করিন্থীয় 12</title>
<link href='mukti.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location mukti' href='C2.html'> 2 করিন্থীয় 12 </a>
<a class='prev' href='C211.html'>  </a>
<a class='next' href='C213.html'>  </a>
</div></div>
<div class='chapter section C212 ben2006 ben C2 mukti' dir='ltr' data-id='C212' data-nextid='C213' data-previd='C211' lang='bn'> 

<div class='c'>12</div>
<div class='s'>পৌলের জীবনে এক বিশেষ আশীর্বাদ </div>
<div class='p'>
<span class='v C212_1' data-id='C212_1'><span class='verse1 v-num v-1'>1&nbsp;</span>গর্ব করা আমার প্রয়োজন, যদিও এর দ্বারা কোন লাভই হয় না৷ কিন্তু প্রভুর দেওয়া নানা দর্শন ও প্রকাশের সম্পর্কে আমাকে বলতে হবে৷ </span>
<span class='v C212_2' data-id='C212_2'><span class='v-num v-2'>2&nbsp;</span>আমি খ্রীষ্টে আশ্রিত একটি লোককে জানি, চোদ্দ বছর আগে যাকে তৃতীয় স্বর্গে নিয়ে যাওয়া হয়েছিল, সশরীরে না অশরীরে তা জানি না, ঈশ্বর জানেন৷ </span>
<span class='v C212_3 C212_4' data-id='C212_3'><span class='v-num v-3-4'>3-4&nbsp;</span>এই লোকটির ব্যাপার আমি জানি, সশরীরে কি অশরীরে, তা আমি জানি না, ঈশ্বর জানেন৷ সে স্বর্গোদ্যানে থাকায় এমন সব বিস্ময়কর কথা শুনেছিল, যা নিয়ে মানুষের কথা বলা উচিত নয়৷ </span>
<span class='v C212_5' data-id='C212_5'><span class='v-num v-5'>5&nbsp;</span>এমন লোকের জন্য গর্ব করব; কিন্তু নিজের জন্য গর্ব করব না৷ কেবল নানা দুর্বলতার জন্য গর্ব করব৷ </span></div>
<div class='p'>
<span class='v C212_6' data-id='C212_6'><span class='v-num v-6'>6&nbsp;</span>যদি আমি নিজের বিষয়ে গর্ব করি তাতেও মূর্খতার পরিচয় দেব না, কারণ আমি সত্যি কথাই বলব৷ তবুও নিজের বিষয়ে বড়াই করব না কারণ আমাকে তারা যেমন দেখছে এবং আমার কথা যেমন শুনছে, আমাকে যেন তার থেকে মহান বলে মনে না করে৷ </span></div>
<div class='p'>
<span class='v C212_7' data-id='C212_7'><span class='v-num v-7'>7&nbsp;</span>ঐসব অসাধারণ প্রকাশের অভিজ্ঞতার জন্য আমি যেন গর্ব না করি, সেইজন্য আমার দেহে একটা কাঁটা (কষ্টদায়ক সমস্যা) দেওয়া হল৷ যেন শয়তানের এক দূত আমাকে আঘাত করে, যাতে আমি অতি মাত্রায় গর্ব না করি৷ </span>
<span class='v C212_8' data-id='C212_8'><span class='v-num v-8'>8&nbsp;</span>এই ব্যাপারে আমি প্রভুর কাছে তিনবার প্রার্থনা করেছিলাম, যাতে ওর থেকে আমি মুক্তি পাই৷ </span>
<span class='v C212_9' data-id='C212_9'><span class='v-num v-9'>9&nbsp;</span>কিন্তু তিনি আমাকে বললেন, “আমার অনুগ্রহ তোমার জন্য যথেষ্ট; কারণ দুর্বলতার মধ্যে আমার শক্তি সম্পূর্ণতা লাভ করে৷” এজন্য আমি বরং অত্যধিক আনন্দের সঙ্গে নানা দুর্বলতার গর্ব করব, যাতে খ্রীষ্টের পরাক্রম আমার ওপরে অবস্থান করে৷ </span>
<span class='v C212_10' data-id='C212_10'><span class='v-num v-10'>10&nbsp;</span>যখন কোন সঙ্কটের মধ্য দিয়ে যাই তখনও আমি আনন্দ পাই৷ যখন অন্যরা আমায় নির্যাতন করে তাতে আমি আনন্দ পাই; যখন আমার সমস্যা থাকে তখনও আমি আনন্দ পাই৷ এইসব আমি খ্রীষ্টের জন্য সহ্য করি, কারণ যখন আমি দুর্বল, তখনই আমি বলবান৷ </span></div>
<div class='s'>করিন্থীয় খ্রীষ্টীয়ানদের জন্য পৌলের ভালবাসা </div>
<div class='p'>
<span class='v C212_11' data-id='C212_11'><span class='v-num v-11'>11&nbsp;</span>আমি বোকার মতো কথা বলছি; তোমরাই আমাকে জোর করে বোকা বানালে৷ কারণ আমার প্রশংসা করা তোমাদের উচিত ছিল, যদিও আমি কিছু নই, তবু সেই “মহান প্রেরিতদের” থেকে কোন অংশে ছোট নই৷ </span>
<span class='v C212_12' data-id='C212_12'><span class='v-num v-12'>12&nbsp;</span>আমি যে একজন প্রেরিত তার সমস্ত প্রমাণ আমি তোমাদের দিয়েছি এবং প্রকৃত প্রেরিতদের মত ধৈর্য্যের সঙ্গে নানা অলৌকিক চিহ্ন ও আশ্চর্য্য কাজ সম্পন্ন করেছি৷ </span>
<span class='v C212_13' data-id='C212_13'><span class='v-num v-13'>13&nbsp;</span>অন্য সমস্ত মণ্ডলী যা পেয়েছে তোমরাও সেই একই জিনিস পেয়েছ৷ তবে তোমরা কোন্ বিষয়ে অন্য মণ্ডলীর থেকে ছোট হলে? কেবল একটি বিষয়ে তোমরা ভিন্ন৷ আমি তোমাদের গলগ্রহ হই নি, এ যদি অন্যায় হয়ে থাকে তবে আমাকে সেই ভুলের জন্য ক্ষমা করো৷ </span></div>
<div class='p'>
<span class='v C212_14' data-id='C212_14'><span class='v-num v-14'>14&nbsp;</span>দেখ, এই তৃতীয়বার আমি তোমাদের কাছে যেতে প্রস্তুত হয়েছি৷ আমি তোমাদের বোঝা হব না, কারণ আমি তোমাদের কাছ থেকে কোন কিছু চাই না, আমি কেবল তোমাদেরই চাই৷ কারণ বাবা-মায়ের জন্য অর্থ সঞ্চয় করা ছেলেমেয়েদের কর্তব্য নয়, বরং ছেলেমেয়েদের জন্য বাবা-মায়েরই সঞ্চয় করা কর্তব্য৷ </span>
<span class='v C212_15' data-id='C212_15'><span class='v-num v-15'>15&nbsp;</span>আমার যা কিছু আছে সে সবই তোমাদের অতি আনন্দের সঙ্গে দেব, এমন কি তোমাদের জন্য আমি নিজেকেও ব্যয় করব৷ তোমাদের জন্য আমার ভালবাসা যখন বেড়েই চলেছে, তখন আমার প্রতি তোমাদের ভালবাসা কি কমে যাবে? </span></div>
<div class='p'>
<span class='v C212_16' data-id='C212_16'><span class='v-num v-16'>16&nbsp;</span>যাই হোক্, একথা ঠিক যে আমি তোমাদের ওপর খরচের বোঝা হয়ে দাঁড়াই নি; কিন্তু তোমরা বলো আমি চালাক বলে নাকি ছলেবলে তোমাদের ধরেছি৷ </span>
<span class='v C212_17' data-id='C212_17'><span class='v-num v-17'>17&nbsp;</span>আমি যাদের তোমাদের কাছে পাঠিয়েছিলাম, তাদের মধ্য দিয়ে আমি কি তোমাদের ঠকিয়েছি? তোমরা জান যে আমি তা করি নি৷ </span>
<span class='v C212_18' data-id='C212_18'><span class='v-num v-18'>18&nbsp;</span>আমি তীতকে অনুরোধ করেছিলাম এবং তাঁর সাথে অপর এক ভাইকে পাঠিয়েছিলাম৷ তীত কি তোমাদের ঠকিয়েছেন? তোমরা জান যে তীত ও আমি, আমরা একই মনোভাব নিয়ে কাজ করি, এবং একই রকম আচরণ করি৷ </span></div>
<div class='p'>
<span class='v C212_19' data-id='C212_19'><span class='v-num v-19'>19&nbsp;</span>তোমরা কি মনে কর যে, আমরা নিজেদের রক্ষা করতে তোমাদের কাছে এতদিন ধরে এইসব কথা বলেছি? না, খ্রীষ্টের অনুগামী হিসেবে আমরা এইসব কথা ঈশ্বরের সামনে থেকেই বলেছি৷ প্রিয় বন্ধুরা, তোমাদের আত্মিকভাবে সবল করার জন্য আমরা এইসব কাজ করেছি৷ </span>
<span class='v C212_20' data-id='C212_20'><span class='v-num v-20'>20&nbsp;</span>কারণ আমার ভয় হয়, পরে আমি তোমাদেরকে যেরকম দেখতে চাই, গিয়ে সেরকম দেখতে না পাই, এবং তোমরা আমাকে যেরকম দেখতে চাও না পাছে সেরকম দেখ৷ আমার ভয় হয় যে আমি গিয়ে হয়তো তোমাদের মধ্যে ঝগড়া, হিংসা, ক্রোধ, শত্রুতা, গালাগালি, জল্পনা, অহংকার ও বিশৃঙ্খলা দেখতে পাব৷ </span>
<span class='v C212_21' data-id='C212_21'><span class='v-num v-21'>21&nbsp;</span>আমার ভয় হচ্ছে পাছে আমি আবার তোমাদের ওখানে গেলে আমার ঈশ্বর তোমাদের সামনে আমার মাথা নীচু করে দেন৷ যারা আগে পাপ করেছিল, এবং নিজেদের দুষ্টতা, অশুচিতা, যৌন পাপ ও অশোভন কাজের বিষয়ে যাদের মনে কোন অনুতাপ নেই, এদের সকলের জন্য আমাকে হয়তো অনেক দুঃখ ও ব্যথা বহন করতে হবে৷ </span></div></div>
<div class='footnotes'>

</div>
<div class='footer'><div class='nav'>
<a class='prev' href='C211.html'></a>
<a class='home' href='index.html'></a>
<a class='next' href='C213.html'></a>
</div></div>
</body></html>
