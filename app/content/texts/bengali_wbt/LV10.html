<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>পবিত্র বাইবেল লেবীয় পুস্তক 10</title>
<link href='mukti.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location mukti' href='LV.html'> লেবীয় পুস্তক 10 </a>
<a class='prev' href='LV9.html'>  </a>
<a class='next' href='LV11.html'>  </a>
</div></div>
<div class='chapter section LV10 ben2006 ben LV mukti' dir='ltr' data-id='LV10' data-nextid='LV11' data-previd='LV9' lang='bn'> 

<div class='c'>10</div>
<div class='s'>ঈশ্বর নাদব ও অবীহূকে ধ্বংস করলেন </div>
<div class='p'>
<span class='v LV10_1' data-id='LV10_1'><span class='verse1 v-num v-1'>1&nbsp;</span>তারপর হারোণের পুত্ররা, নাদব ও অবীহূ ধূপ জ্বালাবার ধূপদানী নিলো| এবং ভিন্ন আগুন ব্যবহার করে সেই সুগন্ধী প্রজ্বলিত করলো| মোশি তাদের যে আগুন ব্যবহার করতে নির্দেশ দিয়েছিল সেই আগুন তারা ব্যবহার করেনি| </span>
<span class='v LV10_2' data-id='LV10_2'><span class='v-num v-2'>2&nbsp;</span>তাই প্রভুর কাছ থেকে আগুন নেমে এসে নাদব ও অবীহূকে ধ্বংস করল| প্রভুর সামনেই তারা মৃত্যু বরণ করলো| </span></div>
<div class='p'>
<span class='v LV10_3' data-id='LV10_3'><span class='v-num v-3'>3&nbsp;</span>তখন মোশি হারোণকে বলল, “প্রভু বলেন, ‘যে সমস্ত যাজক আমার নিকটে আসে, তারা অবশ্যই আমাকে শ্রদ্ধা করবে| আমি অবশ্যই তাদের কাছে পবিত্র হিসেবে মান্য হবো এবং সমস্ত মানুষের কাছে অবশ্যই মহিমান্বিত হবো|’ ” তাই তার পুত্রদের মৃত্যু নিয়ে হারোণ নীরব রইল| </span></div>
<div class='p'>
<span class='v LV10_4' data-id='LV10_4'><span class='v-num v-4'>4&nbsp;</span>হারোণের কাকা উষীয়েলের দুটি পুত্র ছিল| তারা হল মীশাযেল ও ইলীষাফণ| মোশি সেই দুই পুত্রকে বলল, “পবিত্র স্থানটির সামনে গিয়ে তোমাদের জ্য়াঠতুতো ভাইদের দেহ শিবিরের বাইরে নিয়ে ও|” </span></div>
<div class='p'>
<span class='v LV10_5' data-id='LV10_5'><span class='v-num v-5'>5&nbsp;</span>তখন মীশাযেল ও ইলীষাফণ মোশিকে মান্য করলো| তারা নাদব ও অবীহূর দেহ শিবিরের বাইরে বয়ে নিয়ে গেলো| নাদব ও অবীহূ তখনও বিশেষ ধরণের সুতোর জামা পরে ছিল| </span></div>
<div class='p'>
<span class='v LV10_6' data-id='LV10_6'><span class='v-num v-6'>6&nbsp;</span>তখন মোশি হারোণের অন্য পুত্র ইলীয়াসর ও ঈথামরকে বলল, “কোনো বিষন্নতা দেখিও না! তোমাদের পোশাক ছিঁড়ো না অথবা মাথার চুল এলোমেলো করো না| বিষন্নতা না দেখালে তোমরা নিহত হবে না| এবং প্রভু বাকী সকলের ওপর ক্রুদ্ধ হবেন না| ইস্রায়েলের সমস্ত মানুষ তোমাদের আত্মীয়| প্রভু নাদব ও অবীহূকে দগ্ধ করেছেন–এ নিয়ে তারা শোক করতে পারে| </span>
<span class='v LV10_7' data-id='LV10_7'><span class='v-num v-7'>7&nbsp;</span>কিন্তু তোমরা অবশ্যই সমাগম তাঁবু, এমনকি, তার প্রবেশ পথ ত্যাগ করবে না| ত্যাগ করলে তোমরা মারা যাবে| কারণ প্রভুর অভিষেকের তেল তোমাদের ওপর ঢালা হয়েছে|” তখন হারোণ, ইলীয়াসর এবং ঈথামর মোশিকে মান্য করল| </span></div>
<div class='p'>
<span class='v LV10_8' data-id='LV10_8'><span class='v-num v-8'>8&nbsp;</span>তারপর প্রভু হারোণকে বললেন, </span>
<span class='v LV10_9' data-id='LV10_9'><span class='v-num v-9'>9&nbsp;</span>“যখন তোমরা সমাগম তাঁবুর মধ্যে আসবে তখন তুমি আর তোমার পুত্ররা অবশ্যই দ্রাক্ষারস পান করবে না| যদি তোমরা ঐসব জিনিস পান কর, তাহলে তোমরা মারা যাবে| এই বিধি তোমাদের বংশপরম্পরায় চিরকালের জন্য চলতে থাকবে| </span>
<span class='v LV10_10' data-id='LV10_10'><span class='v-num v-10'>10&nbsp;</span>তোমাদের অবশ্যই পবিত্র ও অপবিত্র এবং শুচি ও অশুচি বিষয়ের মধ্যে পরিষ্কারভাবে পার্থক্য করে নিতে হবে| </span>
<span class='v LV10_11' data-id='LV10_11'><span class='v-num v-11'>11&nbsp;</span>প্রভু মোশির মাধ্য়মে লোকদের সেইসব বিধি জানিয়ে দিলেন, তুমি লোকদের ঐসব বিধি সম্পর্কে অবশ্যই অবহিত করবে|” </span></div>
<div class='p'>
<span class='v LV10_12' data-id='LV10_12'><span class='v-num v-12'>12&nbsp;</span>হারোণের দুই পুত্র ইলীয়াসর ও ঈথামর তখনও জীবিত ছিল| মোশি হারোণ ও তার দুই পুত্রকে বলল, “আগুনে পোড়ানো উপহারগুলির মধ্যে কিছু শস্য নৈবেদ্য পড়ে আছে| তোমরা শস্য নৈবেদ্যর সেই অংশ আহার করবে, কিন্তু অবশ্যই তাতে খামির যোগ করবে না| বেদীর কাছেই সেটা খাও, কারণ সেই নৈবেদ্য অত্যন্ত পবিত্র| </span>
<span class='v LV10_13' data-id='LV10_13'><span class='v-num v-13'>13&nbsp;</span>নৈবেদ্যর এই অংশ প্রভুর উদ্দেশ্যে আগুনে পোড়ানো হয়েছিল, এবং যে বিধি আমি তোমাদের জানিয়েছি তা শেখায় যে এই অংশ তোমার ও তোমার পুত্রদের জন্যই; কিন্তু অবশ্যই তোমরা একটা পবিত্র স্থানে তা আহার করবে| </span></div>
<div class='p'>
<span class='v LV10_14' data-id='LV10_14'><span class='v-num v-14'>14&nbsp;</span>“তাছাড়া তুমি, তোমার ছেলেরা এবং মেয়েরা দোলনীয় নৈবেদ্যসমূহের বক্ষদেশ এবং উরুর অংশ আহার করতে পারবে| এসব তোমাদের পবিত্র জায়গায় খেতে হবে না| কিন্তু তা অবশ্যই পরিচ্ছন্ন জায়গায় খেতে হবে| কারণ সেগুলি আসে মঙ্গল নৈবেদ্যসমূহ থেকে| ইস্রায়েলের লোকরা ঈশ্বরকে যে উপহার দেয় তা থেকে এই অংশ তোমার ও তোমার সন্তানদের প্রাপ্য বলে ধরা হয়েছে| </span>
<span class='v LV10_15' data-id='LV10_15'><span class='v-num v-15'>15&nbsp;</span>লোকরা অবশ্যই আগুনে পোড়ানো বলির অংশ হিসেবে জন্তুদের চর্বি, মঙ্গল নৈবেদ্যর উরু এবং দোলনীয় নৈবেদ্যর বক্ষদেশ নিয়ে আসবে| প্রভুর সামনে দোলানো হলে নৈবেদ্যর সেই অংশ প্রভুর আজ্ঞা অনুসারে চিরকাল তোমার ও তোমার সন্তানসন্ততিদের অধিকারে যাবে|” </span></div>
<div class='p'>
<span class='v LV10_16' data-id='LV10_16'><span class='v-num v-16'>16&nbsp;</span>মোশি পাপার্থক নৈবেদ্য ছাগলের খোঁজ করল, কিন্তু তা ইতিমধ্যে পোড়ানো হয়ে গিযেছিল| এতে মোশি হারোণের পুত্র ইলীয়াসর ও ঈথামরের ওপর অত্যন্ত ক্রুদ্ধ হল| মোশি বলল, </span>
<span class='v LV10_17' data-id='LV10_17'><span class='v-num v-17'>17&nbsp;</span>“সেই ছাগটিকে পবিত্র স্থানে খাওয়া তোমাদের উচিৎ‌ ছিল| এটা অত্যন্ত পবিত্র| কেন তোমরা প্রভুর সামনে তা খেলে না? প্রভু তোমাদের তা দিয়েছিলেন লোকদের দোষের প্রায়শ্চিত্ত করার জন্য, লোকদের পবিত্র করার জন্য| </span>
<span class='v LV10_18' data-id='LV10_18'><span class='v-num v-18'>18&nbsp;</span>সেই ছাগলের রক্ত পবিত্র জায়গায় (তাঁবুর মধ্যেকার পবিত্র ঘরে) আনা হয় নি| তাই তোমাদের উচিৎ‌ ছিল আমি যেমন আদেশ দিয়েছিলাম, সেইভাবে পবিত্র জায়গায় মাংস আহার করা|” </span></div>
<div class='p'>
<span class='v LV10_19' data-id='LV10_19'><span class='v-num v-19'>19&nbsp;</span>কিন্তু হারোণ মোশিকে বলল, “দেখুন আজ তারা পাপ মোচনের নৈবেদ্য ও হোমবলির নৈবেদ্য প্রভুর কাছে এনেছিল| আর আপনি জানেন আজ আমার ভাগ্যে কি ঘটেছে| আপনি কি মনে করেন আমি আজ পাপ মোচনের নৈবেদ্য খেলে তা প্রভুকে খুশী করতো? না!” </span>
<span class='v LV10_20' data-id='LV10_20'><span class='v-num v-20'>20&nbsp;</span>মোশি তা শুনল এবং মেনে নিল| </span></div></div>
<div class='footnotes'>

</div>
<div class='footer'><div class='nav'>
<a class='prev' href='LV9.html'></a>
<a class='home' href='index.html'></a>
<a class='next' href='LV11.html'></a>
</div></div>
</body></html>
