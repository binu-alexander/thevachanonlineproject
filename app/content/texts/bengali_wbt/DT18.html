<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>পবিত্র বাইবেল দ্বিতীয় বিবরণ 18</title>
<link href='mukti.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location mukti' href='DT.html'> দ্বিতীয় বিবরণ 18 </a>
<a class='prev' href='DT17.html'>  </a>
<a class='next' href='DT19.html'>  </a>
</div></div>
<div class='chapter section DT18 ben2006 ben DT mukti' dir='ltr' data-id='DT18' data-nextid='DT19' data-previd='DT17' lang='bn'> 

<div class='c'>18</div>
<div class='s'>যাজকদের এবং লেবীয়দের সমর্থন করা </div>
<div class='p'>
<span class='v DT18_1' data-id='DT18_1'><span class='verse1 v-num v-1'>1&nbsp;</span>“লেবি পরিবারগোষ্ঠীর লোকরা ইস্রায়েল জমির কোনো অংশ পাবে না| ঐ লোকরা যাজক হিসেবে কাজ করবে| যে সকল উৎসর্গীকৃত উপহার আগুনে রান্না করা হয় এবং প্রভুকে নিবেদন করা হয়, সেগুলো খেয়ে তারা জীবনধারণ করবে| লেবি পরিবারগোষ্ঠীর লোকদের এটিই হলো অংশ| </span>
<span class='v DT18_2' data-id='DT18_2'><span class='v-num v-2'>2&nbsp;</span>অন্যান্য পরিবারগোষ্ঠীর মতো লেবীয় পরিবারগোষ্ঠীর লোকরা জমির কোনো অংশ পাবে না| প্রভু তাদের যেমন বলেছিলেন সেই অনুসারে লেবীয়দের অংশ হিসেবে প্রভু নিজেই আছেন| </span></div>
<div class='p'>
<span class='v DT18_3' data-id='DT18_3'><span class='v-num v-3'>3&nbsp;</span>“যখন তোমরা বলি হিসাবে গোরু অথবা মেষ হত্যা কর, তখন তোমরা যাজকদের এই অংশগুলো অবশ্যই দেবে; কাঁধ, দুই গাল এবং পাকস্থলী| </span>
<span class='v DT18_4' data-id='DT18_4'><span class='v-num v-4'>4&nbsp;</span>তোমাদের সংগৃহীত ফসলের প্রথম অংশ তোমরা যাজকদের অবশ্যই দেবে| তোমাদের শস্যের, তোমাদের নতুন দ্রাক্ষারসের এবং তোমাদের তেলের প্রথম অংশ তোমরা তাদের অবশ্যই দেবে| তোমাদের মেষের থেকে সংগৃহীত পশমের প্রথম অংশ তোমরা লেবীয়দের অবশ্যই দেবে| </span>
<span class='v DT18_5' data-id='DT18_5'><span class='v-num v-5'>5&nbsp;</span>কেন? কারণ তোমাদের প্রভু ঈশ্বর তোমাদের সমস্ত পরিবারগোষ্ঠীর কথা বিবেচনা করেছিলেন এবং চিরকাল যাজক হিসাবে তাঁর সেবা করার জন্য তিনি লেবি এবং তার উত্তরপুরুষদের মনোনীত করেছিলেন| </span></div>
<div class='p'>
<span class='v DT18_6' data-id='DT18_6'><span class='v-num v-6'>6&nbsp;</span>“তোমাদের শহরে বাসকারী কোন লেবীয় যদি তার বাসস্থান ত্যাগ করে, প্রভু যে স্থান মনোনীত করেছেন এমন কোন স্থানে বাস করতে আসে, তখন সেখানে </span>
<span class='v DT18_7' data-id='DT18_7'><span class='v-num v-7'>7&nbsp;</span>প্রভুর সামনে কর্তব্যরত অন্যান্য লেবীয় ভাইদের মতোই এই লেবীয়ও তার প্রভু ঈশ্বরের নামে সেবা করতে পারবে| </span>
<span class='v DT18_8' data-id='DT18_8'><span class='v-num v-8'>8&nbsp;</span>পৈতৃক অধিকার বিক্রি করে সে যে মুল্য পেয়েছে সেটা ছাড়াও সে অন্যান্য লেবীয়দের সঙ্গে খাবারের সমান অংশ পাবে| </span></div>
<div class='s'>ইস্রায়েল অবশ্যই অন্যান্য জাতির মতো জীবনযাপন করবে না </div>
<div class='p'>
<span class='v DT18_9' data-id='DT18_9'><span class='v-num v-9'>9&nbsp;</span>“প্রভু, তোমাদের ঈশ্বর, তোমাদের যে দেশ দিচ্ছেন সেই দেশে তোমরা যখন আসবে, তখন সেখানে অন্যান্য জাতির লোকরা যে সকল সাংঘাতিক কাজ করে সেগুলো তোমরা শিখো না| </span>
<span class='v DT18_10' data-id='DT18_10'><span class='v-num v-10'>10&nbsp;</span>তোমাদের বেদীর ওপরের আগুনে তোমরা তোমাদের পুত্রদের অথবা কন্যাদের উৎসর্গ করবে না| কোন ভাববাদীর সঙ্গে কথা বলে অথবা কোন যাদুকর, কোন ডাইনি অথবা কোন মায়াবীর কাছে গিয়ে নিজেদের ভবিষ্যৎ‌‌ জানার চেষ্টা করবে না| </span>
<span class='v DT18_11' data-id='DT18_11'><span class='v-num v-11'>11&nbsp;</span>কাউকে অন্যান্য লোকদের ওপরে যাদুমন্ত্রের প্রয়োগ করার চেষ্টা করতে দিও না| তোমাদের কোনো লোককে ভুতুড়িয়া অথবা যাদুকর হতে দিও না; এবং মৃত লোকর আত্মার সঙ্গে কথা বলার চেষ্টা করো না| </span>
<span class='v DT18_12' data-id='DT18_12'><span class='v-num v-12'>12&nbsp;</span>ঐ সমস্ত কাজ যারা করে, সেইসব লোকদের প্রভু, তোমাদের ঈশ্বর, ঘৃণা করেন| এই কারণেই প্রভু ঐ সমস্ত জাতির লোকদের তোমাদের সামনে দেশ ছেড়ে যেতে বাধ্য করেছেন| </span>
<span class='v DT18_13' data-id='DT18_13'><span class='v-num v-13'>13&nbsp;</span>তোমরা অবশ্যই প্রভু তোমাদের ঈশ্বরের কাছে সম্পূর্ণরূপে বিশ্বস্ত থাকবে| </span></div>
<div class='s'>প্রভুর বিশেষ ভাববাদী </div>
<div class='p'>
<span class='v DT18_14' data-id='DT18_14'><span class='v-num v-14'>14&nbsp;</span>“তোমরা যে ঐ সমস্ত জাতির লোকদের তোমাদের দেশ ছেড়ে যেতে বাধ্য করছ তারা তাদের কথা শোনে যারা যাদুবিদ্যা চর্চা করে এবং ভবিষ্যৎ বলে| কিন্তু প্রভু, তোমাদের ঈশ্বর, তোমাদের এই জিনিসগুলো করতে দেবেন না| </span>
<span class='v DT18_15' data-id='DT18_15'><span class='v-num v-15'>15&nbsp;</span>প্রভু, তোমাদের ঈশ্বর, তোমাদের জন্য একজন ভাববাদী পাঠাবেন| তোমাদের নিজের লোকদের মধ্য থেকেই এই ভাববাদী আসবে| সে আমারই মতো হবে| তোমরা অবশ্যই এই ভাববাদীর কথা শুনবে| </span>
<span class='v DT18_16' data-id='DT18_16'><span class='v-num v-16'>16&nbsp;</span>তোমরা ঈশ্বরের কাছে যা চেয়েছিলে সেই অনুযায়ী তিনি এই ভাববাদীকে তোমাদের কাছে পাঠাবেন| যখন তোমরা হোরেব পর্বতে সকলে একত্রিত হয়েছিলে, তখন তোমরা ঈশ্বরের রব শুনে এবং পর্বতমালার ওপরে সেই মহৎ‌‌ আগুন দেখে ভীত হয়েছিলে| সেজন্য তোমরা বলেছিলে, ‘আমাদের প্রভু ঈশ্বরের রব আমাদের পুনরায় আর শোনাবেন না! আমাদের আর সেই মহান আগুন দেখতে দেবেন না, দেখলে আমরা মারা যাব!’ </span></div>
<div class='p'>
<span class='v DT18_17' data-id='DT18_17'><span class='v-num v-17'>17&nbsp;</span>“প্রভু আমাকে বলেছিলেন, ‘তারা যা বলেছে তা যথার্থ| </span>
<span class='v DT18_18' data-id='DT18_18'><span class='v-num v-18'>18&nbsp;</span>আমি তাদের কাছে তোমার মতোই একজন ভাববাদী পাঠাব| এই ভাববাদী তাদের লোকদের মধ্যেই একজন হবে| সে যে কথা অবশ্যই বলবে সেটা আমি তাকে বলে দেব| আমি যা আদেশ করি তার সমস্ত কিছু সে লোকদের বলবে| </span>
<span class='v DT18_19' data-id='DT18_19'><span class='v-num v-19'>19&nbsp;</span>এই ভাববাদী আমার জন্যই বলবে এবং যখন সে কথা বলবে, যদি কোন ব্যক্তি আমার আদেশ না শোনে তাহলে আমি সেই ব্যক্তিকে শাস্তি দেব|’ </span></div>
<div class='s'>কিভাবে মিথ্যে ভাববাদীকে চিনবে </div>
<div class='p'>
<span class='v DT18_20' data-id='DT18_20'><span class='v-num v-20'>20&nbsp;</span>“কিন্তু একজন ভাববাদী এমন কিছু বলতে পারে যা আমি তাকে বলার জন্য বলি নি| এবং সে লোকদের এও বলতে পারে যে সে আমার হয়েই তা বলছে| যদি এরকম ঘটনা ঘটে তাহলে সেই ভাববাদীকে অবশ্যই হত্যা করা উচিৎ‌| এছাড়াও একজন ভাববাদী আসতে পারে যে অন্যান্য দেবতার হয়ে কথা বলে| সেই ভাববাদীকেও অবশ্যই হত্যা করা উচিৎ‌| </span>
<span class='v DT18_21' data-id='DT18_21'><span class='v-num v-21'>21&nbsp;</span>তোমরা হয়তো ভাবতে পার, ‘আমরা কি করে জানতে পারবো যে ভাববাদী যা বলছে সেগুলো প্রভুর কথা নয়?’ </span>
<span class='v DT18_22' data-id='DT18_22'><span class='v-num v-22'>22&nbsp;</span>যদি কোনো ভাববাদী বলে যে সে প্রভুর জন্য বলছে, কিন্তু যা বলছে তা না ঘটে, তাহলেই তোমরা জানবে যে প্রভু সেটি বলেন নি| তোমরা বুঝতে পারবে যে, এই ভাববাদী তার নিজের ধারণার কথাই বলছে| তোমরা তাকে ভয় পেও না| </span></div></div>
<div class='footnotes'>

</div>
<div class='footer'><div class='nav'>
<a class='prev' href='DT17.html'></a>
<a class='home' href='index.html'></a>
<a class='next' href='DT19.html'></a>
</div></div>
</body></html>
