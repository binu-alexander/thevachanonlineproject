<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>পবিত্র বাইবেল দানিয়েল 9</title>
<link href='mukti.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location mukti' href='DN.html'> দানিয়েল 9 </a>
<a class='prev' href='DN8.html'>  </a>
<a class='next' href='DN10.html'>  </a>
</div></div>
<div class='chapter section DN9 ben2006 ben DN mukti' dir='ltr' data-id='DN9' data-nextid='DN10' data-previd='DN8' lang='bn'> 

<div class='c'>9</div>
<div class='s'>দানিয়েলের প্রার্থনা </div>
<div class='p'>
<span class='v DN9_1' data-id='DN9_1'><span class='verse1 v-num v-1'>1&nbsp;</span>বাবিলের রাজা দারিয়াবসের রাজত্বের প্রথম বছরে এই ঘটনাগুলি ঘটেছিল| দারিয়াবস ছিলেন মাদীয় বংশজাত| দারিয়াবস ছিলেন অহশ্বেরশের পুত্র| </span>
<span class='v DN9_2' data-id='DN9_2'><span class='v-num v-2'>2&nbsp;</span>তাঁর রাজত্বের প্রথম বছরে আমি, দানিয়েল কয়েকটি বই পড়েছিলাম| আমি বই পড়ে জানতে পেরেছিলাম যে প্রভু যিরমিয়কে বলেছিলেন 70 বছর পর আবার জেরুশালেম পুনর্নির্মাণ হবে| </span></div>
<div class='p'>
<span class='v DN9_3' data-id='DN9_3'><span class='v-num v-3'>3&nbsp;</span>তখন আমি ঈশ্বর, আমার প্রভুর কাছে সাহায্য এবং করুণার জন্য প্রার্থনা করেছিলাম| প্রার্থনার সময় আমি উপোস করে, শোক পোশাক পরে এবং মাথায় ছাই মেখে বসেছিলাম| </span>
<span class='v DN9_4' data-id='DN9_4'><span class='v-num v-4'>4&nbsp;</span>আমি আমার ঈশ্বর, প্রভুর কাছে প্রার্থনা করে সমস্ত পাপ স্বীকার করে বলেছিলাম, </span></div>
<div class='b'> &nbsp; 
<span class='v DN9_4' data-id='DN9_4'></span></div>
<div class='pi'>
<span class='v DN9_4' data-id='DN9_4'>“প্রভু, তুমিই সেই মহান ঈশ্বর| তুমি যাদের ভালোবাসো এবং যারা তোমার আদেশ পালন করে তাদের সঙ্গে তোমার করুণা ও চুক্তি অব্যাহত রাখো|” </span></div>
<div class='pi'>
<span class='v DN9_5' data-id='DN9_5'><span class='v-num v-5'>5&nbsp;</span>“কিন্তু প্রভু, আমরা পাপ করেছি, অনেক খারাপ কাজ করেছি| আমরা তোমার বিরুদ্ধাচরণ করেছি| আমরা তোমার আজ্ঞা এবং সঠিক সিদ্ধান্তের বিরোধিতা করেছি| </span>
<span class='v DN9_6' data-id='DN9_6'><span class='v-num v-6'>6&nbsp;</span>আমরা ভাববাদীদের কথা শুনিনি| আমরা কেউই তোমার সেবক, ভাববাদীদের কথা শুনিনি| তারা তোমার হয়ে কথা বলে| তারা আমাদের রাজাদের সঙ্গে, নেতাদের সঙ্গে এবং পিতামহদের সঙ্গে কথা বলেছিল| তারা ইস্রায়েলের সমস্ত লোকের সঙ্গে কথা বলেছিল| কিন্তু আমরা ঐ ভাববাদীদের কথা বিন্দুমাত্র শুনিনি| </span></div>
<div class='pi'>
<span class='v DN9_7' data-id='DN9_7'><span class='v-num v-7'>7&nbsp;</span>“প্রভু, তুমিই ঠিক এবং ধার্মিকতা তোমারই! আমাদের যিহূদা ও জেরুশালেমের লোকদের লজ্জা হওয়া উচিৎ‌| আমাদের, ইস্রায়েলের লোকদের যাদের তুমি কাছের এবং দূরের দেশগুলিতে ছড়িয়ে দিয়েছ, তাদের লজ্জা হওয়া উচিৎ‌| কেন? কারণ আমরা তোমার বিরুদ্ধে বিদ্রোহ করেছিলাম| </span></div>
<div class='pi'>
<span class='v DN9_8' data-id='DN9_8'><span class='v-num v-8'>8&nbsp;</span>“প্রভু তোমার বিরুদ্ধে পাপাচারে মেতে ওঠার জন্য আমাদের প্রত্যেকের লজ্জিত হওয়া উচিৎ‌| আমাদের রাজাদের, নেতাদের এবং পূর্বপুরুষদের লজ্জিত হওয়া উচিৎ‌| </span></div>
<div class='pi'>
<span class='v DN9_9' data-id='DN9_9'><span class='v-num v-9'>9&nbsp;</span>“কিন্তু প্রভু, তুমি সত্যিই দয়ালু| তুমি লোকদের খারাপ কাজ ক্ষমা কর| এবং আমরা সত্যিই তোমার বিরুদ্ধে চলে গিয়েছিলাম| </span>
<span class='v DN9_10' data-id='DN9_10'><span class='v-num v-10'>10&nbsp;</span>আমরা আমাদের প্রভু ঈশ্বরকে অমান্য করেছি| প্রভুর অনুগামীসমূহ, ভাববাদীদের মাধ্যমে আমাদের জন্য যা বিধি করেছিলেন তা আমরা কেউই মেনে চলিনি| আমরা প্রভুর নিয়ম এবং বিধিকে অমান্য করেছিলাম| </span>
<span class='v DN9_11' data-id='DN9_11'><span class='v-num v-11'>11&nbsp;</span>ইস্রায়েলের একজন মানুষও তোমার শিক্ষাকে মান্য করেনি| তারা প্রত্যেকে তোমাকে অমান্য করে তোমার বিরুদ্ধে চলে গিয়েছিল| প্রভুকে অমান্য করার শাস্তির বিধান সমস্ত লিখিত প্রতিশ্রুতি মোশির বিধিপুস্তকে (মোশি ঈশ্বরের দাস) লেখা ছিল| আইনকে অমান্য করার ফল আমরা ভুগছি| প্রভুর বিরুদ্ধে করা সমস্ত পাপাচারের শাস্তি অভিশাপ হিসেবে আমাদের জীবনে বর্ষিত হয়েছে| </span></div>
<div class='pi'>
<span class='v DN9_12' data-id='DN9_12'><span class='v-num v-12'>12&nbsp;</span>“প্রভু আমাদের ও আমাদের নেতাদের জীবনে যা যা ঘটাবার কথা বলেছিলেন তাই তিনি ঘটিয়েছেন| তিনি আমাদের ওপর ভয়ঙ্কর অমঙ্গল এনেছেন| জেরুশালেমের মতো দুরবস্থা আর কোন শহরের হয় নি| </span>
<span class='v DN9_13' data-id='DN9_13'><span class='v-num v-13'>13&nbsp;</span>মোশির বিধি পুস্তকে যেমনটি লেখা আছে তেমনি সমস্ত অমঙ্গল আমাদের জীবনে ঘটে গিয়েছে| কিন্তু তবু আমরা প্রভুকে সাহায্য করার জন্য প্রার্থনা করিনি| তবু আমরা পাপাচার থেকে নিজেদের সরিয়ে নিইনি| তবু আমরা প্রভুর সততার দিকে মন দিইনি| </span>
<span class='v DN9_14' data-id='DN9_14'><span class='v-num v-14'>14&nbsp;</span>প্রভু আমাদের জন্য সমস্ত অমঙ্গল তৈরী করে রেখেছিলেন| এবং সেইগুলিই আমাদের জীবনে ঘটিয়েছেন| প্রভু সঠিক কাজটাই করেছিলেন কিন্তু আমরা তবুও তাঁর কথা শুনিনি| </span></div>
<div class='pi'>
<span class='v DN9_15' data-id='DN9_15'><span class='v-num v-15'>15&nbsp;</span>“প্রভু, আমাদের ঈশ্বর তুমি তোমার ক্ষমতা প্রয়োগ করে আমাদের মিশর থেকে নিয়ে এসেছো| আমরা তোমার লোক| তুমি আজও সেই জন্য বিখ্যাত| প্রভু, আমরা পাপ করেছি এবং কুকর্ম করেছি| </span>
<span class='v DN9_16' data-id='DN9_16'><span class='v-num v-16'>16&nbsp;</span>প্রভু, তোমার পবিত্র পর্বতের ওপর অবস্থিত তোমার পবিত্র শহর জেরুশালেমের প্রতি তোমার ক্রোধ নিবৃত্ত হোক্| জেরুশালেমের ওপর ক্রোধ থেকে বিরত হও কারণ তুমি দয়ালু এবং উদার| আমরা এবং আমাদের পূর্বপুরুষরা তোমার বিরুদ্ধে পাপ করেছিলাম বলে, আমাদের চার পাশের লোকরা তোমার লোকেদের নিয়ে উপহাস করে| </span></div>
<div class='pi'>
<span class='v DN9_17' data-id='DN9_17'><span class='v-num v-17'>17&nbsp;</span>“প্রভু তোমার দাসের প্রার্থনা শোন| সাহায্যের জন্য আমার প্রার্থনা শোন| তোমার নিজের জন্য তোমার পবিত্র মন্দিরটির দিকে, যেটি ধ্বংসপ্রাপ্ত হয়েছে, অনুগ্রহের দৃষ্টি দাও|<span class='note' id='footnote-259'><a href='#note-259' class='key'>*</a></span> </span>
<span class='v DN9_18' data-id='DN9_18'><span class='v-num v-18'>18&nbsp;</span>আমার ঈশ্বর, আমার কথা শোন! চোখ খুলে দেখ আমাদের জীবনে কি কি ভয়ঙ্কর ঘটনা ঘটেছে! দেখো তোমার নামাঙ্কিত শহরের কি দুরাবস্থা! আমি বলছি না যে আমরা ভাল মানুষ| সে জন্য আমি তোমাকে এ কথাগুলি বলছি না| আমি তোমাকে এ কথাগুলো বলছি কারণ আমি জানি তুমি দয়ালু| </span>
<span class='v DN9_19' data-id='DN9_19'><span class='v-num v-19'>19&nbsp;</span>প্রভু, আমাদের কথা শোন! প্রভু আমাদের ক্ষমা করো! প্রভু আমার কথা শোন! তোমার নিজের জন্য, আর দেরী করো না কারণ তোমার লোকরা আর তোমার শহর তোমার নামে পরিচিত|” </span></div>
<div class='s'>70 সপ্তাহ সম্বন্ধে স্বপ্নদর্শন </div>
<div class='p'>
<span class='v DN9_20' data-id='DN9_20'><span class='v-num v-20'>20&nbsp;</span>এই ভাবে আমি ঈশ্বরকে আমার প্রার্থনার মধ্যে দিয়ে ওই কথাগুলি বলছিলাম| আমি আমার পাপসমূহ এবং ইস্রায়েলের লোকদের পাপসমূহ স্বীকার করছি| আমি ঈশ্বরের পবিত্র পর্বতের জন্য প্রার্থনা করছিলাম| </span>
<span class='v DN9_21' data-id='DN9_21'><span class='v-num v-21'>21&nbsp;</span>আমার প্রার্থনা কালে গাব্রিযেল নামে এক ব্যক্তি এসে উপস্থিত হয়েছিল| এ ছিল সেই গাব্রিয়েল যাকে পূর্বে আমি আমার স্বপ্নদর্শনে দেখেছিলাম| গাব্রিয়েল যেন হাওয়ায় উড়ে এসেছিল| সন্ধ্যা-কালীন নৈবেদ্যর সময় সে এসেছিল| </span>
<span class='v DN9_22' data-id='DN9_22'><span class='v-num v-22'>22&nbsp;</span>সে আমার সঙ্গে কথা বলল এবং আমি যাতে বুঝতে পারি সেই রকম ভাবে সাহায্য করল| গাব্রিয়েল বলল, “দানিয়েল, আমি তোমাকে বেশী জ্ঞান দিতে এসেছি| </span>
<span class='v DN9_23' data-id='DN9_23'><span class='v-num v-23'>23&nbsp;</span>তুমি যখন প্রথম প্রার্থনা করতে শুরু করেছিলে তখন ঈশ্বর আমাকে আজ্ঞা দিয়েছিলেন তোমাকে শেখাবার জন্য| তাই আমি তোমাকে জানাতে এসেছি কারণ ঈশ্বর তোমাকে খুব ভালবাসেন! তুমি এই আজ্ঞা বুঝবে, তারপর তুমি স্বপ্নদর্শনও বুঝতে পারবে| </span></div>
<div class='p'>
<span class='v DN9_24' data-id='DN9_24'><span class='v-num v-24'>24&nbsp;</span>“ঈশ্বর তোমার জাতি এবং তোমার পবিত্র শহরের জন্য 70 সপ্তাহ নির্ধারণ করেছেন| এই বিষয়গুলির জন্য 70 সপ্তাহ সময়ের আদেশ দেওয়া হয়েছে: সমস্ত খারাপ কাজ বন্ধ করবার জন্য, পাপ কাজ বন্ধ করবার জন্য, লোকদের শুদ্ধ করবার জন্য, ধার্মিকতাকে আনবার জন্য যেটা চিরকালের জন্য অব্যাহত থাকবে, স্বপ্নদর্শন ও ভাববাদীদের ওপর শীলমোহর করা এবং খুব পবিত্র স্থানটি উৎসর্গ করা| </span></div>
<div class='p'>
<span class='v DN9_25' data-id='DN9_25'><span class='v-num v-25'>25&nbsp;</span>“দানিয়েল এই বিষয়গুলি বুঝে নাও, জেনে নাও| জেরুশালেমকে পুনর্নির্মাণ করার জন্য একটা বার্তা আসবে| ঐ বার্তাটি আসার সাত সপ্তাহ পরে একজন নেতা নির্বাচন করা হবে| তারপর জেরুশালেম পুননির্মিত হবে| জেরুশালেমে আবার একটি উন্মুক্ত বর্গক্ষেত্র থাকবে এবং শহরের সুরক্ষার জন্য তার চারি দিকে একটি পরিখা থাকবে| 62 সপ্তাহের মধ্যে জেরুশালেম পুনরায় তৈরী হবে| কিন্তু ওই সময় অনেক সঙ্কটের মুখে পড়তে হবে| </span>
<span class='v DN9_26' data-id='DN9_26'><span class='v-num v-26'>26&nbsp;</span>বাষট্টি সপ্তাহের পর নির্বাচিত ব্যক্তিকে হত্যা করা হবে এবং তাঁর কিছুই থাকবে না| তারপর ভবিষ্যৎ নেতার লোকরা শহরটি এবং তার পবিত্র স্থান ধ্বংস করে দেবে| সমাপ্তি আসবে বন্যার মতো| সব শেষ না হওয়া পর্যন্ত যুদ্ধ চলবে| এই স্থানটি সম্পূর্ণরূপে ধ্বংসপ্রাপ্ত হবে| </span></div>
<div class='p'>
<span class='v DN9_27' data-id='DN9_27'><span class='v-num v-27'>27&nbsp;</span>“তখন ভবিষ্যতের শাসক অনেক লোকের সঙ্গে একটি চুক্তি করবে| ঐ চুক্তিটি এক সপ্তাহ পর্যন্ত অব্যাহত থাকবে| অর্ধেক সপ্তাহের জন্য উৎসর্গ এবং নৈবেদ্যসমূহ বন্ধ হবে| এবং একজন ধ্বংসকারী আসবে| কিন্তু ঈশ্বর আদেশ দিয়েছেন সে ভয়ঙ্কর ধ্বংসের কাজ করবে| যে ধ্বংসকারীটি সম্পূর্ণরূপে ধ্বংস হবে|”<span class='note' id='footnote-260'><a href='#note-260' class='key'>†</a></span> </span></div></div>
<div class='footnotes'>

<span class='footnote' id='note-259'><span class='key'>* </span><a href='#footnote-259' class='backref'>9:17</a> <span class='text'> <span class="fk">তোমার … দাও </span><span class="ft">আক্ষরিক অর্থে, “তোমার মন্দিরের প্রতি তোমার মুখ উজ্জ্বল কর|”</span></span></span>
<span class='footnote' id='note-260'><span class='key'>† </span><a href='#footnote-260' class='backref'>9:27</a> <span class='text'> <span class="fk">যে … হবে </span><span class="ft">অথবা “এই সব জিনিসগুলি ভয়ঙ্কর ধ্বংসের ডানায় ভর করে আসবে|”</span></span></span>
</div>
<div class='footer'><div class='nav'>
<a class='prev' href='DN8.html'></a>
<a class='home' href='index.html'></a>
<a class='next' href='DN10.html'></a>
</div></div>
</body></html>
