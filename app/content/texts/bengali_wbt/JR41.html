<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>পবিত্র বাইবেল যিরমিয় 41</title>
<link href='mukti.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location mukti' href='JR.html'> যিরমিয় 41 </a>
<a class='prev' href='JR40.html'>  </a>
<a class='next' href='JR42.html'>  </a>
</div></div>
<div class='chapter section JR41 ben2006 ben JR mukti' dir='ltr' data-id='JR41' data-nextid='JR42' data-previd='JR40' lang='bn'> 

<div class='c'>41</div>
<div class='p'>
<span class='v JR41_1' data-id='JR41_1'><span class='verse1 v-num v-1'>1&nbsp;</span>সাত মাসের মাথায় নথনিয়়ের পুত্র, ইলীশামার পৌত্র ইশ্মায়েল এসেছিল গদলিয়র কাছে| ইশ্মায়েল সঙ্গে নিয়ে এসেছিল আরো দশ জনকে| ঐ দশ জন লোক, ইশ্মায়েলের সঙ্গীরা এসে ছিল মিস্পা শহরে| ইশ্মায়েল ছিল রাজপরিবারের একজন সদস্য| সে ছিল যিহূদার রাজার রাজসভার একজন সভাসদ| ইশ্মায়েল ও তার সঙ্গীরা গদলিয়র সঙ্গে এক সঙ্গে খাওয়া-দাওয়া করেছিল| </span>
<span class='v JR41_2' data-id='JR41_2'><span class='v-num v-2'>2&nbsp;</span>যখন তারা এক সঙ্গে খাওয়া-দাওয়া করছিল, তখন ইশ্মায়েল ও তার দশ জন সঙ্গী তাদের তরবারি বের করেছিল এবং গদলিয়ের ওপর আক্রমণ করে তাকে হত্যা করেছিল| গদলিয় ছিল সেই জন যে বাবিলের রাজার দ্বারা যিহূদার রাজ্যপাল নিযুক্ত হয়েছিল| </span>
<span class='v JR41_3' data-id='JR41_3'><span class='v-num v-3'>3&nbsp;</span>ইশ্মায়েল হত্যা করেছিল গদলিয়ের সঙ্গে মিস্পায় বাস করা যিহূদার লোকদের এবং বাবিলের সৈন্যদেরও| </span></div>
<div class='p'>
<span class='v JR41_4 JR41_5' data-id='JR41_4'><span class='v-num v-4-5'>4-5&nbsp;</span>গদলিয় নিহত হবার পরের দিন 80 জন মানুষ মিস্পা শহরে এসেছিল| তারা প্রভুর উপাসনালয়ে এসেছিল শস্য নৈবেদ্য ও হোমবলি নিয়ে| ঐ 80 জন মানুষ তাদের দাড়ি কামিয়ে ফেলেছিল, তাদের জামাকাপড় ছিঁড়ে ছিল এবং তাদের নিজেদের ক্ষতবিক্ষত করেছিল| ঐ লোকরা এসেছিল শিখিম, শীলো এবং শমরিয়া থেকে| তাদের মধ্যে কেউই জানতো না যে গদলিয় নিহত হয়েছে| </span>
<span class='v JR41_6' data-id='JR41_6'><span class='v-num v-6'>6&nbsp;</span>ইশ্মায়েল মিস্পা ছেড়েছিল এবং ঐ লোকদের সঙ্গে দেখা করতে বেরিয়েছিল| হাঁটবার সময় সে কাঁদছিল|<span class='note' id='footnote-232'><a href='#note-232' class='key'>*</a></span> ঐ লোকদের সঙ্গে দেখা হওয়ার পর সে চিৎকার করে বলেছিল, “আমার সঙ্গে চলো তোমরা গদলিয়র সঙ্গে দেখা করতে|” </span>
<span class='v JR41_7 JR41_8' data-id='JR41_7'><span class='v-num v-7-8'>7-8&nbsp;</span>তারা যখন গদলিয়র সঙ্গে সাক্ষাতের উদ্দেশ্যে শহরে এসেছিল, ইশ্মায়েল ও তার সঙ্গীরা ঐ 80 জনকে হত্যা করে একটি গভীর জলাধারে ফেলে দিয়েছিল| কিন্তু হত্যার আগে ইশ্মায়েলকে ঐ 80 জনের 10 জন বলেছিল, “আমাদের অন্তত তুমি হত্যা কোরো না| আমরা মাঠের মধ্যে কিছু জিনিস লুকিয়ে রেখেছি| আমাদের গম আছে, য়ব আছে, তেল ও মধু আছে| এই সব তোমাকে আমরা দেব|” তাই ইশ্মায়েল অন্যদের হত্যা করার সময় ঐ 10 জনকে হত্যা করেনি| </span>
<span class='v JR41_9' data-id='JR41_9'><span class='v-num v-9'>9&nbsp;</span>(ইশ্মায়েল গভীর জলাধারটি মৃতদেহে ভরিয়ে ফেলেছিল| জলাধারটি ছিল বিশাল| জলাধারটি নির্মিত হয়েছিল যিহূদার রাজা আসার দ্বারা| আসা জলাধারটি তৈরী করেছিল যাতে যুদ্ধের সময় জলের অভাব না হয়| ইস্রায়েলের রাজা বাশার হাত থেকে রক্ষা পাওয়ার জন্য আসা ঐ জলাধারটি তৈরী করেছিল|) </span></div>
<div class='p'>
<span class='v JR41_10' data-id='JR41_10'><span class='v-num v-10'>10&nbsp;</span>ইশ্মায়েল মিস্পা শহরের লোকদের জোর করে তার সঙ্গে নিয়ে গিয়েছিল নদী পার করে অম্মোন সম্প্রদায়ের লোকদের দেশে পৌঁছবার জন্য| (ঐ লোকদের মধ্যে ছিল রাজকন্যাগণ, এবং সাধারণ মানুষ যাদের নবূখদ্রিত্‌সর বন্দী করে নি| নবূষরদন, রাজার বিশেষ রক্ষীদের আধিকারিক, গদলিয়কে এই লোকদের রাজ্যপাল করেছিল|) </span></div>
<div class='p'>
<span class='v JR41_11' data-id='JR41_11'><span class='v-num v-11'>11&nbsp;</span>কারেহের পুত্র যোহানন এবং তার সঙ্গের সেনা আধিকারিকরা ইশ্মায়েলের দুষ্ট কর্মসমূহের কথা শুনেছিল| </span>
<span class='v JR41_12' data-id='JR41_12'><span class='v-num v-12'>12&nbsp;</span>তারা যুদ্ধের জন্য সৈন্যবাহিনী নিয়ে রওনা দিয়েছিল| তারা ইশ্মায়েলকে ধরেছিল গিবিয়োনে একটি বিশাল জলাশয়ের কাছে| </span>
<span class='v JR41_13' data-id='JR41_13'><span class='v-num v-13'>13&nbsp;</span>ইশ্মায়েলের বন্দীরা যোহানন এবং তার সঙ্গে সেনা আধিকারিকদের দেখে খুব খুশী হয়েছিল| </span>
<span class='v JR41_14' data-id='JR41_14'><span class='v-num v-14'>14&nbsp;</span>তারপর মিস্পাতে ইশ্মায়েল কর্ত্তৃক যাদের বন্দী করে নেওয়া হয়েছিল সেই সমস্ত লোকরা কারেহের পুত্র যোহাননের কাছে ছুটে এলো| </span>
<span class='v JR41_15' data-id='JR41_15'><span class='v-num v-15'>15&nbsp;</span>কিন্তু ইশ্মায়েল কোন মতে তার 8 জন সঙ্গী নিয়ে দৌড়ে লুকিয়ে পড়েছিল অম্মোন দেশের মানুষদের মধ্যে| </span></div>
<div class='p'>
<span class='v JR41_16' data-id='JR41_16'><span class='v-num v-16'>16&nbsp;</span>অতএব গদলিয়কে হত্যা করবার পর ইশ্মায়েল যাদের মিস্পা থেকে বন্দী করেছিল তাদের সবাইকে যোহানন ও তার সেনা আধিকারিকরা উদ্ধার করেছিল| যারা পড়ে ছিল তারা হল সৈন্যগণ, মহিলাগণ, ছোট ছোট বাচ্চারা এবং রাজ সভার উচ্চপদস্থ কর্মচারীগণ| গিবিয়োন শহর থেকে এই সব লোকদের যোহানন ফেরৎ‌ এনেছিল| </span></div>
<div class='s'>মিশরে পলায়ন </div>
<div class='p'>
<span class='v JR41_17 JR41_18' data-id='JR41_17'><span class='v-num v-17-18'>17-18&nbsp;</span>যোহানন এবং তার সেনা প্রধানরা কল্দীয়দের ভয়ে ভীত হয়ে পড়েছিল| গদলিয় যিহূদার রাজ্যপাল হিসেবে বাবিলের রাজা নবূখদ্রিত্‌সর দ্বারা নিযুক্ত হয়েছিল, কিন্তু পরে ইশ্মায়েল তাকে হত্যা করে| তাই যোহানন ভেবেছিল যে এই খবর পেয়ে কল্দীয়রা রেগে যাবে| কারণ ইশ্মায়েল তাদের পরিচিত| তাই তারা দ্রুত মিশর ত্যাগ করার সিদ্ধান্ত নিয়েছিল| মিশর যাওয়ার পথে বৈৎ‌লেহেম শহরের কাছে গেরুথ কিমহমের যে সরাইখানা আছে সেখানে তারা থেকে গিয়েছিল| </span></div></div>
<div class='footnotes'>

<span class='footnote' id='note-232'><span class='key'>* </span><a href='#footnote-232' class='backref'>41:6</a> <span class='text'> <span class="fk">হাঁটবার … কাঁদছিল </span><span class="ft">মন্দিরের ধ্বংসের ব্যাপারে ইশ্মায়েল দুঃখিত হবার ভান করছিল|</span></span></span>
</div>
<div class='footer'><div class='nav'>
<a class='prev' href='JR40.html'></a>
<a class='home' href='index.html'></a>
<a class='next' href='JR42.html'></a>
</div></div>
</body></html>
