<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>পবিত্র বাইবেল দ্বিতীয় বিবরণ 2</title>
<link href='mukti.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location mukti' href='DT.html'> দ্বিতীয় বিবরণ 2 </a>
<a class='prev' href='DT1.html'>  </a>
<a class='next' href='DT3.html'>  </a>
</div></div>
<div class='chapter section DT2 ben2006 ben DT mukti' dir='ltr' data-id='DT2' data-nextid='DT3' data-previd='DT1' lang='bn'> 

<div class='c'>2</div>
<div class='s'>ইস্রায়েলের লোকরা মরুভূমিতে দীর্ঘদিন ধরে ঘুরেছিল </div>
<div class='p'>
<span class='v DT2_1' data-id='DT2_1'><span class='verse1 v-num v-1'>1&nbsp;</span>“তারপর প্রভু আমাকে যা করতে বলেছিলেন, সেই অনুসারে আমরা সূফ সাগরে যাওয়ার রাস্তা দিয়ে মরুভূমিতে ফিরে গিয়েছিলাম| সেয়ীর পর্বতমালাকে চক্রাকারে বেষ্টন করে আমরা দীর্ঘদিন ধরে ভ্রমণ করেছিলাম| </span>
<span class='v DT2_2' data-id='DT2_2'><span class='v-num v-2'>2&nbsp;</span>তখন প্রভু আমাকে বলেছিলেন, </span>
<span class='v DT2_3' data-id='DT2_3'><span class='v-num v-3'>3&nbsp;</span>‘এই পর্বতমালাকে ঘিরে তোমরা বহুদিন ধরে ভ্রমণ করেছ| উত্তর দিকে ঘুরে যাও| </span>
<span class='v DT2_4' data-id='DT2_4'><span class='v-num v-4'>4&nbsp;</span>লোকদের এই কথাগুলো বল: তোমরা সেয়ীর দেশের মধ্য দিয়ে যাবে| এই দেশটি তোমাদের আত্মীয় এষৌ এর উত্তরপুরুষের| তারা তোমাদের ভয় পাবে| তাই তোমরা সাবধান হবে| </span>
<span class='v DT2_5' data-id='DT2_5'><span class='v-num v-5'>5&nbsp;</span>তাদের সঙ্গে যুদ্ধ করো না| তাদের দেশের কোনো অংশই আমি তোমাদের দেবো না–এমন কি এর এক ফুট পরিমাণও নয়| কারণ আমি এষৌকে সেয়ীরের পার্বত্য প্রদেশটি তার নিজের দেশ হিসাবে দিয়েছি| </span>
<span class='v DT2_6' data-id='DT2_6'><span class='v-num v-6'>6&nbsp;</span>তোমরা তাদের কাছ থেকে টাকা দিয়ে খাবার কিনে খাবে এবং জল কিনে পান করবে| </span>
<span class='v DT2_7' data-id='DT2_7'><span class='v-num v-7'>7&nbsp;</span>মনে রাখবে যে তোমরা যা করেছো তার প্রত্যেকটি কাজে প্রভু, তোমাদের ঈশ্বর, তোমাদের আশীর্বাদ করেছেন| এই বৃহৎ‌‌ মরুভূমির মধ্য দিয়ে তোমাদের হাঁটার খবর তিনি জানেন| এই 40 বছর ধরে প্রভু, তোমাদের ঈশ্বর তোমাদের সঙ্গে আছেন| তাই তোমাদের কোন কিছুরই অভাব হয় নি|’ </span></div>
<div class='p'>
<span class='v DT2_8' data-id='DT2_8'><span class='v-num v-8'>8&nbsp;</span>“সেই কারণে আমরা সেয়ীরে বসবাসকারী এষৌ এর লোকদের অর্থাৎ‌ আমাদের আত্মীয়দের সামনে দিয়ে চলে গেলাম| যর্দন উপত্যকা থেকে এলৎ‌‌ এবং ইৎ‌‌সিয়োন গেবরের শহরে যাওয়ার রাস্তা ত্যাগ করে আমরা মোয়াবের মরুভূমিতে যাওয়ার রাস্তার দিকে ঘুরেছিলাম| </span></div>
<div class='s'>আর-এ ইস্রায়েল </div>
<div class='p'>
<span class='v DT2_9' data-id='DT2_9'><span class='v-num v-9'>9&nbsp;</span>“প্রভু আমাকে বলেছিলেন, ‘মোয়াবে লোকদের কষ্ট দিও না, তাদের বিরুদ্ধে যুদ্ধ শুরু করো না, তাদের দেশের কোনো অংশই আমি তোমাদের দেবো না| তারা লোটের উত্তরপুরুষ এবং আমিই তাদের আর্ শহর দান করেছিলাম|’ ” </span></div>
<div class='p'>
<span class='v DT2_10' data-id='DT2_10'><span class='v-num v-10'>10&nbsp;</span>(অতীতে, আর্-এ এমীয় লোকরা বাস করতো| তারা খুব শক্তিশালী ছিল এবং সেখানে তাদের সংখ্যাও ছিল প্রচুর| অনাকীয় লোকদের মতো তারা উচ্চতায় ছিল বেশ লম্বা| </span>
<span class='v DT2_11' data-id='DT2_11'><span class='v-num v-11'>11&nbsp;</span>অনাকীয় ছিল রফায়ীয় লোকদেরই অংশ বিশেষ| লোকরা ভেবেছিল যে এমীয়রাও রফায়ীয়; কিন্তু মোয়াবে লোকরা তাদের এমীয় বলত| </span>
<span class='v DT2_12' data-id='DT2_12'><span class='v-num v-12'>12&nbsp;</span>আগে সেয়ীরে হোরীয় লোকরাও থাকত, কিন্তু এষৌ এর লোকরা হোরীয়দের তাড়িয়ে দিয়েছিল এবং তাদের ধ্বংস করে দেশেই স্থায়ীভাবে বসবাস শুরু করেছিল| ইস্রায়েলের লোকরাও ঠিক এই রকমটাই করেছিল। প্রভু তাদের যে দেশ দিয়েছিলেন সেই দেশের লোকদের প্রতি এই একই কাজ করেছিল|) </span></div>
<div class='p'>
<span class='v DT2_13' data-id='DT2_13'><span class='v-num v-13'>13&nbsp;</span>“প্রভু আমাকে বলেছিলেন, ‘এখন তোমরা সেরদ উপত্যকার অপর পাশে যাও|’ সেই কারণে আমরা সেরদ উপত্যকা পার করেছিলাম| </span>
<span class='v DT2_14' data-id='DT2_14'><span class='v-num v-14'>14&nbsp;</span>কাদেশ বর্ণেয় ত্যাগের পর থেকে সেরদ উপত্যকা অতিক্রম করা পর্যন্ত মাঝখানে 38 বছরের ব্যবধান ছিল| এই সময়ের মধ্যে আমাদের শিবিরের সব পুরুষ যোদ্ধারাই মারা গিয়েছিল| প্রভু তেমনই শপথ করেছিলেন| </span>
<span class='v DT2_15' data-id='DT2_15'><span class='v-num v-15'>15&nbsp;</span>শিবিরের মধ্যে তাদের সকলের মৃত্যু না হওয়া পর্যন্ত প্রভু তাদের বিরুদ্ধে ছিলেন| </span></div>
<div class='p'>
<span class='v DT2_16' data-id='DT2_16'><span class='v-num v-16'>16&nbsp;</span>“আমাদের সমস্ত যোদ্ধারা মারা যাওয়ার পর, </span>
<span class='v DT2_17' data-id='DT2_17'><span class='v-num v-17'>17&nbsp;</span>প্রভু আমাকে এই কথা বলেছিলেন, </span>
<span class='v DT2_18' data-id='DT2_18'><span class='v-num v-18'>18&nbsp;</span>আজ তোমরা অবশ্যই আর্-এ সীমান্ত পার করবে এবং মোয়াবে প্রবেশ করবে| </span>
<span class='v DT2_19' data-id='DT2_19'><span class='v-num v-19'>19&nbsp;</span>তোমরা অম্মোনীয়দের কাছে উপস্থিত হয়ে তাদের বিরক্ত করবে না| তাদের সঙ্গে যুদ্ধ করো না, কারণ আমি তাদের দেশ তোমাদের দান করবো না| কারণ তারা লোটের উত্তরপুরুষ এবং আমিই তাদের ঐ দেশ দিয়েছি|” </span></div>
<div class='p'>
<span class='v DT2_20' data-id='DT2_20'><span class='v-num v-20'>20&nbsp;</span>(সেই দেশ রফায়ীয়র দেশ বলেও পরিচিত| অতীতে রফায়ীয় লোকরা সেখানে বাস করতো| অম্মোনের লোকরা তাদের সম্সুম্মীয় বলে ডাকত| </span>
<span class='v DT2_21' data-id='DT2_21'><span class='v-num v-21'>21&nbsp;</span>সেখানে বহু সম্সুম্মীয় ছিল এবং তারা ছিল যথেষ্ট শক্তিশালী| অনাকীয় লোকদের মতো তারা উচ্চতায় লম্বা ছিল| কিন্তু সম্সুম্মীয়দের ধ্বংস করতে প্রভু অম্মোন লোকদের সাহায্য করেছিলেন| অম্মোন লোকরা সেই দেশ অধিগ্রহণ করে সেখানেই বাস করছে| </span>
<span class='v DT2_22' data-id='DT2_22'><span class='v-num v-22'>22&nbsp;</span>এষৌ এর লোকদের জন্য ঈশ্বর এই একই কাজ করেছিলেন| অতীতে হোরীয় লোকরা সেয়ীরে (ইদোম) বাস করত; কিন্তু এষৌ এর লোকরা হোরীয়দের ধ্বংস করে আজ পর্যন্ত এষৌর উত্তরপুরুষ সেখানেই বাস করছে| </span>
<span class='v DT2_23' data-id='DT2_23'><span class='v-num v-23'>23&nbsp;</span>কপ্তোরীয়ের কিছু সংখ্যক লোকের জন্যও ঈশ্বর এই একই কাজ করেছিলেন| ঘসার চতুর্দিকের শহরে অব্বীয় লোকরা বাস করত| কিন্তু কিছু সংখ্যক লোক কপ্তোরীয় থেকে এসে অব্বীয়দের ধ্বংস করেছিল| ক্রিট্ থেক আগত ঐ সকল লোকরা সেই দেশ অধিগ্রহণ করে সেখানেই বাস করল|) </span></div>
<div class='s'>ইমোরীয় লোকদের সঙ্গে যুদ্ধ </div>
<div class='p'>
<span class='v DT2_24' data-id='DT2_24'><span class='v-num v-24'>24&nbsp;</span>“প্রভু আমাকে বলেছিলেন, ‘অর্ণোন উপত্যকা অতিক্রম করে যাওয়ার জন্য তৈরী হও| হিষ্বোনে ইমোরীয়দের রাজা সীহোনকে পরাজিত করতে আমি তোমাদের সাহায্য করবো| তার দেশ অধিগ্রহণ করতে আমি তোমাদের সাহায্য করবো| সুতরাং তার বিরুদ্ধে যুদ্ধে লিপ্ত হও এবং তার দেশ অধিগ্রহণ করো| </span>
<span class='v DT2_25' data-id='DT2_25'><span class='v-num v-25'>25&nbsp;</span>আজ আমি সমস্ত জায়গার সকল লোকের মধ্যে তোমাদের সম্পর্কে ভীতির সঞ্চার করবো| তারা তোমাদের খবর জেনে ভয়ে আতঙ্কিত এবং কম্পিত হবে|’ </span></div>
<div class='p'>
<span class='v DT2_26' data-id='DT2_26'><span class='v-num v-26'>26&nbsp;</span>“কদেমোৎ-এর মরুভূমিতে থাকাকালীন আমি হিষ্বোনের রাজা সীহোনের কাছে কয়েকজন দূত পাঠিয়েছিলাম| দূতেরা সীহোনকে শান্তির প্রস্তাব দিয়ে বলেছিল, </span>
<span class='v DT2_27' data-id='DT2_27'><span class='v-num v-27'>27&nbsp;</span>“আপনার দেশের মধ্য দিয়ে আমাদের যেতে দিন| আমরা রাস্তাতেই থাকবো| আমরা রাস্তার ডানদিক অথবা বামদিক কোনো দিকেই ঘুরব না| </span>
<span class='v DT2_28' data-id='DT2_28'><span class='v-num v-28'>28&nbsp;</span>আমরা আপনাদের কাছ থেকে খাবার ও জল রূপো দিয়ে কিনে খাব| আমরা শুধুমাত্র আপনার দেশের মধ্য দিয়ে পদব্রজে ভ্রমণ করতে চাই| </span>
<span class='v DT2_29' data-id='DT2_29'><span class='v-num v-29'>29&nbsp;</span>প্রভু, আমাদের ঈশ্বর যে দেশ দিচ্ছেন, যর্দন নদী অতিক্রম করে সেই দেশে পৌঁছানো পর্যন্ত আমাদের আপনার দেশের মধ্য দিয়ে যেতে দিন| সেয়ীরে বসবাসকারী এষৌয় লোকরা এবং আর্-এ বসবাসকারী মোয়াবীয় লোকরা তাদের দেশের মধ্য দিয়ে আমাদের যেতে দিয়েছেন|’ </span></div>
<div class='p'>
<span class='v DT2_30' data-id='DT2_30'><span class='v-num v-30'>30&nbsp;</span>“কিন্তু সীহোন, হিষ্বোনের রাজা, আমাদের তাঁর দেশের মধ্য দিয়ে যেতে দেননি| কারণ প্রভু তোমাদের ঈশ্বর তাঁর মন কঠিন ও একগুঁয়ে করলেন যেন তিনি তাঁকে তোমাদের হাতে সমর্পণ করেন, যেমন তিনি আজ পর্যন্ত রয়েছেন! </span></div>
<div class='p'>
<span class='v DT2_31' data-id='DT2_31'><span class='v-num v-31'>31&nbsp;</span>“প্রভু আমাকে বলেছিলেন, ‘আমি রাজা সীহোন এবং তার দেশ তোমাদের দিচ্ছি| এখন যাও তার দেশ অধিগ্রহণ করো!’ </span></div>
<div class='p'>
<span class='v DT2_32' data-id='DT2_32'><span class='v-num v-32'>32&nbsp;</span>“এরপর যহস নামক স্থানে রাজা সীহোন এবং তার সমস্ত লোকরা আমাদের বিরুদ্ধে যুদ্ধের জন্য বেরিয়ে এসেছিল| </span>
<span class='v DT2_33' data-id='DT2_33'><span class='v-num v-33'>33&nbsp;</span>কিন্তু প্রভু, আমাদের ঈশ্বর সীহোনকে আমাদের হাতে তুলে দিয়েছিলেন| আমরা রাজা সীহোন, তার পুত্রদের এবং তার সমস্ত লোকদের পরাজিত করেছিলাম| </span>
<span class='v DT2_34' data-id='DT2_34'><span class='v-num v-34'>34&nbsp;</span>সেই সময় রাজা সীহোনের সব শহরগুলোই আমরা অধিকার করেছিলাম| প্রত্যেক শহরের সমস্ত লোকদের, সকল পুরুষদের, স্ত্রীলোকদের এবং ছোট ছোট শিশুদের আমরা সম্পূর্ণরূপে ধ্বংস করেছিলাম| আমরা কাউকেই জীবিত ছেড়ে দিই নি! </span>
<span class='v DT2_35' data-id='DT2_35'><span class='v-num v-35'>35&nbsp;</span>ঐ সমস্ত শহরগুলো থেকে আমরা কেবলমাত্র গবাদিপশু এবং মুল্যবান দ্রব্যসামগ্রী নিয়েছিলাম| </span>
<span class='v DT2_36' data-id='DT2_36'><span class='v-num v-36'>36&nbsp;</span>অর্ণোন উপত্যকার ধারের অরোয়ের নামে একটি শহরকে এবং ঐ উপত্যকার মাঝখানের আরেকটি শহরকে আমরা পরাজিত করেছিলাম| অর্ণোন উপত্যকা এবং গিলিয়দের মাঝখানের সমস্ত শহরগুলোকে পরাজিত করতে প্রভু আমাদের সাহায্য করেছিলেন| আমাদের কাছে কোনো শহরই খুব শক্তিশালী ছিল না| </span>
<span class='v DT2_37' data-id='DT2_37'><span class='v-num v-37'>37&nbsp;</span>কিন্তু অম্মোনের লোকদের অধিকারভুক্ত দেশের কাছে তোমরা যাও নি| যব্বোক নদীর উপকূলে অথবা পার্বত্য অঞ্চলের শহরগুলোর কাছেও তোমরা যাও নি| তোমরা সেই সমস্ত স্থানে যাও নি যেখানে যেতে প্রভু আমাদের নিষেধ করেছিলেন| </span></div></div>
<div class='footnotes'>

</div>
<div class='footer'><div class='nav'>
<a class='prev' href='DT1.html'></a>
<a class='home' href='index.html'></a>
<a class='next' href='DT3.html'></a>
</div></div>
</body></html>
