<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>পবিত্র বাইবেল 1 শমূয়েল 9</title>
<link href='mukti.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location mukti' href='S1.html'> 1 শমূয়েল 9 </a>
<a class='prev' href='S18.html'>  </a>
<a class='next' href='S110.html'>  </a>
</div></div>
<div class='chapter section S19 ben2006 ben S1 mukti' dir='ltr' data-id='S19' data-nextid='S110' data-previd='S18' lang='bn'> 

<div class='c'>9</div>
<div class='s'>পিতার গাধাগুলোর খোঁজে শৌল </div>
<div class='p'>
<span class='v S19_1' data-id='S19_1'><span class='verse1 v-num v-1'>1&nbsp;</span>কীশ ছিলেন বিন্যামীন পরিবারগোষ্ঠীর একজন গণ্যমান্য ব্যক্তি| কীশের পিতার নাম অবীয়েল| অবীয়েলের পিতা সরোর| সরোরের পিতা বখোরত, বখোরতের পিতা অফীহ, তিনি বিন্যামীনের লোক| </span>
<span class='v S19_2' data-id='S19_2'><span class='v-num v-2'>2&nbsp;</span>কীশের একজন পুত্র ছিল, তার নাম শৌল| সুদর্শন যুবক শৌলের মতো এত সুন্দর আর কেউ ছিল না| ইস্রায়েলের সকলের চেয়ে সে ছিল মাথায় লম্বা| </span></div>
<div class='p'>
<span class='v S19_3' data-id='S19_3'><span class='v-num v-3'>3&nbsp;</span>একদিন কীশের গাধা হারিয়ে গেলে তিনি তাঁর পুত্র শৌলকে বললেন, “একজন ভৃত্যকে নিয়ে গাধাগুলো খুঁজে আনো|” </span>
<span class='v S19_4' data-id='S19_4'><span class='v-num v-4'>4&nbsp;</span>শৌল গাধাগুলো খুঁজতে বেরিয়ে গেল| সে ইফ্রয়িম পাহাড়ের মধ্যে এবং শালিশার আশেপাশের জায়গার মধ্যে দিয়ে গেল| কিন্তু শৌল আর তার ভৃত্য গাধাগুলো খুঁজে পেল না| এবার তারা শালীমের দিকে হাঁটা শুরু করল, সেদিকেও গাধাগুলোর খোঁজ পেল না| অগত্যা শৌল বিন্যামীনদের দেশের দিকে রওনা হল| এমনকি সেখানেও তারা গাধাগুলো খুঁজে পেল না| </span></div>
<div class='p'>
<span class='v S19_5' data-id='S19_5'><span class='v-num v-5'>5&nbsp;</span>অবশেষে শৌল ও তার ভৃত্য সূফ শহরে এল| শৌল ভৃত্যটিকে বলল, “চল আমরা বাড়ী ফিরি| আমার পিতা গাধাগুলোর জন্য চিন্তা থামিয়ে তার পরিবর্তে আমাদের নিয়ে দুশ্চিন্তা শুরু করবেন|” </span></div>
<div class='p'>
<span class='v S19_6' data-id='S19_6'><span class='v-num v-6'>6&nbsp;</span>ভৃত্যটি বলল, “এই শহরেই ঈশ্বরের একজন ভাববাদী রয়েছেন যাকে লোকরা খুবই ভক্তি করে| তিনি যা বলেন তাই সত্য হয়| চলুন আমরা শহরের ভেতরে যাই| তিনি হয়তো আমাদের বলে দিতে পারেন, এরপর আমাদের কোথায় যেতে হবে|” </span></div>
<div class='p'>
<span class='v S19_7' data-id='S19_7'><span class='v-num v-7'>7&nbsp;</span>শৌল তাকে বলল, “বেশ, আমরা নয় শহরের ভেতরে ঢুকলাম; কিন্তু তাকে আমরা কি দিতে পারি? তাকে দেবার মত কোন উপহার তো আমাদের হাতে নেই| এমন কি আমাদের ঝুলিতে খাদ্যদ্রব্যও শেষ| কি দেব তাকে?” </span></div>
<div class='p'>
<span class='v S19_8' data-id='S19_8'><span class='v-num v-8'>8&nbsp;</span>ভৃত্যটি শৌলকে বলল, “শোন, আমার কাছে যৎ‌সামান্য কিছু অর্থ আছে, সেটা আমি ঈশ্বরের লোককে দেব| তিনিই আমাদের রাস্তা বলে দেবেন|” </span></div>
<div class='p'>
<span class='v S19_9 S19_10 S19_11' data-id='S19_9'><span class='v-num v-9-11'>9-11&nbsp;</span>শৌল বলল, “ভাল কথা, তাহলে চলো|” তাই তারা সেই শহরে গেল, যেখানে ঈশ্বরের ভাববাদী থাকত| </span></div>
<div class='p'>
<span class='v S19_9 S19_10 S19_11' data-id='S19_9'>শৌল ও তার ভৃত্যটি পর্বতের পথ দিয়ে শহরের দিকে যাচ্ছিল| সেই সময় যুবতীরা জল নিতে আসছে দেখে তারা জিজ্ঞাসা করল, “দর্শনকারী কি এই জায়গায় রয়েছেন?” (অতীতে ইস্রায়েলের লোকরা ভাববাদীকে “দর্শনকারী” বলেও ডাকত| তাই ঈশ্বরের কাছে কিছু বিষয়ে প্রশ্ন করতে চাইলে তারা বলত, “চলো দর্শনকারীর কাছে যাই|”) </span></div>
<div class='p'>
<span class='v S19_12' data-id='S19_12'><span class='v-num v-12'>12&nbsp;</span>যুবতীরা উত্তর দিলো, “হ্যাঁ, দর্শনকারী এখানেই আছেন| তিনি ওখানে আছেন, তোমাদের আগে| তিনি আজ এই শহরে এসেছেন| কিছু লোক মঙ্গল নৈবেদ্য উৎসর্গ করার জন্য আজ উপাসনা স্থানে সমবেত হচ্ছে| </span>
<span class='v S19_13' data-id='S19_13'><span class='v-num v-13'>13&nbsp;</span>তাই শহরে গেলে তোমরা তাঁর দেখা পাবে| যদি তোমরা দ্রুত পথ চল তবে তিনি উপাসনার স্থানে খেতে বসার আগেই তোমরা তাঁর সঙ্গে সাক্ষাৎ করতে পারবে| দর্শনকারী নৈবেদ্য বলি আশীর্বাদ করেন| তাই তিনি সেখানে না পৌঁছানো পর্যন্ত লোকে খেতে বসবে না| তাড়াতাড়ি পথ চললে তোমরা দর্শনকারীর দেখা পাবে|” </span></div>
<div class='p'>
<span class='v S19_14' data-id='S19_14'><span class='v-num v-14'>14&nbsp;</span>শৌল ও তার ভৃত্য শহরে যাবার জন্যে পাহাড়ে উঠলে, শহরে ঢোকার সময়ই তারা দেখল শমূয়েল তাদের দিকেই আসছে| শমূয়েল তখন সবে উপাসনার স্থানে যাবার জন্যে বার হয়েছে| </span></div>
<div class='p'>
<span class='v S19_15' data-id='S19_15'><span class='v-num v-15'>15&nbsp;</span>এর আগের দিন প্রভু শমূয়েলকে বলেছিলেন, </span>
<span class='v S19_16' data-id='S19_16'><span class='v-num v-16'>16&nbsp;</span>“আগামীকাল ঠিক এই সময়েই আমি তোমার কাছে একজনকে পাঠাবো| সে বিন্যামীন পরিবারের লোক| তুমি তার অভিষেক করে তাকে ইস্রায়েলের নতুন নেতা করবে| এই লোকটিই পলেষ্টীয়দের হাত থেকে আমার লোকদের রক্ষা করবে| আমি তাদের দুঃখ দুর্দশা দেখেছি, আমি তাদের কান্না শুনেছি|” </span></div>
<div class='p'>
<span class='v S19_17' data-id='S19_17'><span class='v-num v-17'>17&nbsp;</span>শমূয়েল শৌলকে দেখতে পেল এবং প্রভু শমূয়েলকে বললেন, “আমি এই লোকটার কথাই তোমাকে বলেছিলাম| সে আমার লোকদের ওপর শাসন করবে|” </span></div>
<div class='p'>
<span class='v S19_18' data-id='S19_18'><span class='v-num v-18'>18&nbsp;</span>ফটকের কাছে শৌল একজন লোকের কাছে পথ নির্দেশ জিজ্ঞেস করতে গেল| ঘটনাচক্রে এই লোকটি ছিল শমূয়েল| শৌল তাকে জিজ্ঞাসা করল, “কোথায় সেই দর্শনকারীর বাড়ি আমায় দয়া করে বলে দিন|” </span></div>
<div class='p'>
<span class='v S19_19' data-id='S19_19'><span class='v-num v-19'>19&nbsp;</span>শমূয়েল বলল, “আমিই সেই দর্শক| আমার আগে আগে উপাসনার স্থানের দিকে এগিয়ে যাও| তুমি তোমার ভৃত্যকে নিয়ে আজ আমার সঙ্গে খাবে| কাল সকালে তোমার বাড়ি যেও| আমি তোমার সব প্রশ্নেরই উত্তর দেব| </span>
<span class='v S19_20' data-id='S19_20'><span class='v-num v-20'>20&nbsp;</span>তিন দিন আগে যে গাধাগুলো তুমি হারিয়েছ, তাদের নিয়ে আর মন খারাপ করো না; তাদের পাওয়া গেছে| এখন ইস্রায়েলের প্রত্যেকে একজনকে খুঁজছে| তুমিই সেই ব্যক্তি| তারা তোমাকে এবং তোমার পিতার পরিবারের সকলকে চায়|” </span></div>
<div class='p'>
<span class='v S19_21' data-id='S19_21'><span class='v-num v-21'>21&nbsp;</span>শৌল বলল, “কিন্তু আমি তো বিন্যামীন পরিবারের একজন| ইস্রায়েলের এটাই সবচেয়ে ছোট পরিবারগোষ্ঠী এবং এই পরিবারগোষ্ঠীর মধ্যে সবচেয়ে ছোট হচ্ছে আমার পরিবার| তবে আপনি কেন বলছেন ইস্রায়েলের আমাকে প্রয়োজন?” </span></div>
<div class='p'>
<span class='v S19_22' data-id='S19_22'><span class='v-num v-22'>22&nbsp;</span>তারপর শমূয়েল, শৌল ও তার ভৃত্যকে নিয়ে খাবার জায়গায় গেল| বলির নৈবেদ্য ভাগ করে খাবার জন্য প্রায় 30 জন লোককে পংক্তি ভোজনে নিমন্ত্রণ করা হয়েছিল| শৌল ও তার ভৃত্যটিকে শমূয়েল টেবিলের সবচেয়ে গুরুত্বপূর্ণ জায়গায় বসালো| </span>
<span class='v S19_23' data-id='S19_23'><span class='v-num v-23'>23&nbsp;</span>শমূয়েল পাচককে বলল, “সরিয়ে রাখার জন্য যে মাংস আমি তোমাকে দিয়েছিলাম সেটা এবার আমায় দাও|” </span></div>
<div class='p'>
<span class='v S19_24' data-id='S19_24'><span class='v-num v-24'>24&nbsp;</span>পাচক ঊরু দেশের মাংসটা শৌলের টেবিলের সামনে রেখে দিলে শমূয়েল শৌলকে বলল, “তোমার সামনে রাখা মাংসটা খাও| আমি এটা তোমার জন্য রেখেছি| এই বিশেষ অনুষ্ঠানের জন্য আমি এটা রেখেছিলাম|” তাই সেদিন শৌল শমূয়েলের সঙ্গে খাওয়া দাওয়া করল| </span></div>
<div class='p'>
<span class='v S19_25' data-id='S19_25'><span class='v-num v-25'>25&nbsp;</span>খাওয়ার পর তারা উপাসনার স্থান থেকে নেমে এসে শহরে ফিরে গেল| শমূয়েল শৌলের জন্য ছাদে বিছানা পেতেছিল| শৌল ঘুমোতে গেল| </span>
<span class='v S19_26' data-id='S19_26'><span class='v-num v-26'>26&nbsp;</span>পরদিন ভোরে শমূয়েল চেঁচিয়ে শৌলকে ডাকলেন| সে বলল, “উঠে পড়ো| আমি তোমায় রাস্তায় পৌঁছে দেব|” শৌল উঠে শমূয়েলের সঙ্গে বাড়ি থেকে বেরিয়ে পড়ল| </span></div>
<div class='p'>
<span class='v S19_27' data-id='S19_27'><span class='v-num v-27'>27&nbsp;</span>শমূয়েল, শৌল ও তার ভৃত্য সবাই মিলে শহরের সীমানা পর্যন্ত গেল| তখন শমূয়েল শৌলকে বলল, “তোমার ভৃত্যকে এগিয়ে যেতে বলো| তোমাকে একটা বাণী দেব| ঈশ্বরের কাছ থেকে এই বাণী এসেছে|” তাই ভৃত্যটি এগিয়ে গেল| </span></div></div>
<div class='footnotes'>

</div>
<div class='footer'><div class='nav'>
<a class='prev' href='S18.html'></a>
<a class='home' href='index.html'></a>
<a class='next' href='S110.html'></a>
</div></div>
</body></html>
