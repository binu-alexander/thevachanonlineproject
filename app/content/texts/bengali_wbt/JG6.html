<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>পবিত্র বাইবেল বিচারকর্ত্তৃগণের বিবরণ 6</title>
<link href='mukti.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location mukti' href='JG.html'> বিচারকর্ত্তৃগণের বিবরণ 6 </a>
<a class='prev' href='JG5.html'>  </a>
<a class='next' href='JG7.html'>  </a>
</div></div>
<div class='chapter section JG6 ben2006 ben JG mukti' dir='ltr' data-id='JG6' data-nextid='JG7' data-previd='JG5' lang='bn'> 

<div class='c'>6</div>
<div class='s'>মিদিয়নীয়দের সঙ্গে ইস্রায়েলীয়দের যুদ্ধ </div>
<div class='p'>
<span class='v JG6_1' data-id='JG6_1'><span class='verse1 v-num v-1'>1&nbsp;</span>আবার ইস্রায়েলবাসীরা পাপ কর্মে মেতে উঠল| তাই সাত বছর ধরে প্রভু মিদিয়নদের সহায় হয়ে রইলেন যাতে তারা ইস্রায়েলীয়দের দমিয়ে রাখতে পারে| </span></div>
<div class='p'>
<span class='v JG6_2' data-id='JG6_2'><span class='v-num v-2'>2&nbsp;</span>মিদিয়ন সম্প্রদায়ের লোকরা ছিল ভীষণ শক্তিশালী| ইস্রায়েলবাসীদের ওপর তারা বেশ অত্যাচার করত| তাই ইস্রায়েলীয়রা পর্বতের নানা গোপন জায়গায় লুকিয়ে থাকত| সেখানেই খাবার দাবার লুকিয়ে রাখত| সেসব জায়গা খুঁজে পাওয়া খুব শক্ত ছিল| </span>
<span class='v JG6_3' data-id='JG6_3'><span class='v-num v-3'>3&nbsp;</span>তারা যে এরকম সাবধান হয়ে গিয়েছিল তার কারণ মিদিয়নীয় এবং অমালেকীয় সম্প্রদায়ের লোকরা পূর্বদেশ থেকে সবসময় আক্রমণ করতো এবং তাদের ফসল নষ্ট করতো| </span>
<span class='v JG6_4' data-id='JG6_4'><span class='v-num v-4'>4&nbsp;</span>আক্রমণকারীরা ইস্রায়েলীয়দের বিরুদ্ধে যুদ্ধ শিবির গেড়েছিল| তারা অনেক দূরে ঘসা শহর পর্যন্ত ইস্রায়েলীয়দের সমস্ত শস্য নষ্ট করে দিয়েছিল| তারা ইস্রায়েলীয়দের খাবার মতো কিছুই অবশিষ্ট রাখল না| তারা তাদের মেষ, গরু, গাধা এসবও কেড়ে নিয়ে গিয়েছিল| </span>
<span class='v JG6_5' data-id='JG6_5'><span class='v-num v-5'>5&nbsp;</span>মিদিয়নী়রা ওদের দেশে তাঁবু গেড়েছিল এবং সঙ্গে এনেছিল পরিবারের লোকজন, জীবজন্তু| পঙ্গপালের ঝাঁকের মতো অগুনতি মানুষ তারা এবং তাদের আনা উটের সংখ্যা গোণা অসম্ভব ছিল| দেশটাকে ওরা একেবারে ছারখার করে দিল| </span>
<span class='v JG6_6' data-id='JG6_6'><span class='v-num v-6'>6&nbsp;</span>মিদিয়নী়দের অত্যাচারে ইস্রায়েলীয়রা একেবারে নিঃস্ব হয়ে গেল| তাই তারা প্রভুর দয়া পাবার জন্যে কেঁদে আকুল হয়ে উঠল| </span></div>
<div class='p'>
<span class='v JG6_7' data-id='JG6_7'><span class='v-num v-7'>7&nbsp;</span>মিদিয়নের লোকরা অত্যাচারে মেতে উঠেছিল| সেই জন্য ইস্রায়েলীয়রা প্রভুর কৃপার জন্য কেঁদে আকুল হয়ে উঠল| </span>
<span class='v JG6_8' data-id='JG6_8'><span class='v-num v-8'>8&nbsp;</span>তাই প্রভু তাদের কাছে একজন ভাববাদীকে পাঠালেন| ভাববাদী ইস্রায়েলবাসীদের বললেন, “প্রভু, ইস্রায়েলের ঈশ্বর কি বলেন তা শোন| তিনি বলেছেন, ‘মিশরে তোমরা ক্রীতদাস ছিলে| আমি তোমাদের মুক্ত করে সেই দেশ থেকে নিয়ে এসেছি| </span>
<span class='v JG6_9' data-id='JG6_9'><span class='v-num v-9'>9&nbsp;</span>আমি তোমাদের মিশরের এবং যারা তোমাদের নির্যাতন করেছে, তাদের সকলের হাত থেকে রক্ষা করেছি| আমি আবার সেই লোকদের তাড়িয়ে বার করে দিয়েছি এবং তাদের দেশ তোমাদের দিয়েছি|’ </span>
<span class='v JG6_10' data-id='JG6_10'><span class='v-num v-10'>10&nbsp;</span>তারপর আমি তোমাদের বলেছিলাম, ‘আমি তোমাদের প্রভু ঈশ্বর| তোমরা ইমোরীয়দের দেশে বসবাস করবে বটে, কিন্তু কখনই তোমরা তাদের মূর্ত্তির পূজা করবে না|’ কিন্তু তোমরা আমার কথা শোনো নি|” </span></div>
<div class='s'>প্রভুর দূত গিদিয়োন দর্শন করলেন </div>
<div class='p'>
<span class='v JG6_11 JG6_12' data-id='JG6_11'><span class='v-num v-11-12'>11-12&nbsp;</span>সেই সময়, প্রভুর দূত একজন লোকর কাছে এলেন| তার নাম ছিল গিদিয়োন| প্রভুর দূত অফ্রা নামক একটি জায়গায় একটি ওক গাছের নীচে বসলেন| ওক গাছটা ছিল যোয়াশ নামে একজন লোকের| যোয়াশ, গিদিয়োনের পিতা, অবীয়েষ্রীয় বংশের লোক ছিলেন| গিদিয়োন একটি দ্রাক্ষা মাড়াবার জায়গায় কিছু গম মাড়াই করছিলেন| প্রভুর দূত গিদিয়োনের কাছে বসলেন| গিদিয়োন লুকিয়েছিলেন যাতে মিদিয়নরা তাঁকে দেখতে না পায়| প্রভুর দূত গিদিয়োনের সামনে দেখা দিয়ে তাকে বললেন, “হে মহাসৈনিক প্রভু তোমার সহায়!” </span></div>
<div class='p'>
<span class='v JG6_13' data-id='JG6_13'><span class='v-num v-13'>13&nbsp;</span>গিদিয়োন বললেন, “মহাশয় আপনাকে একটা কথা বলব| প্রভু যদি সত্যিই আমাদের সহায়, তাহলে এত দুঃখ কষ্ট কেন? আমি শুনেছি আমাদের পূর্বপুরুষদের জন্য তিনি অনেক আশ্চর্য্য কাজ করেছিলেন| তাঁরা বলেছিলেন যে প্রভু তাঁদের মিশর থেকে সরিয়ে এনেছিলেন| কিন্তু তিনি আমাদের ছেড়ে চলে গেছেন| কেবলমাত্র প্রভুর জন্যই মিদিয়নরা আমাদের পরাজিত করতে পেরেছে|” </span></div>
<div class='p'>
<span class='v JG6_14' data-id='JG6_14'><span class='v-num v-14'>14&nbsp;</span>প্রভু গিদিয়োনের দিকে ফিরে বললেন, “তোমার নিজের শক্তিকে কাজে লাগাও| যাও, মিদিয়নের হাত থেকে ইস্রায়েলবাসীদের রক্ষা করো| এ কাজে আমি তোমাকেই পাঠাচ্ছি|” </span></div>
<div class='p'>
<span class='v JG6_15' data-id='JG6_15'><span class='v-num v-15'>15&nbsp;</span>গিদিয়োন বলল, “ক্ষমা করবেন| কি করে আমি ইস্রায়েলকে রক্ষা করব? মনঃশি পরিবারগোষ্ঠীর মধ্যে আমার পরিবারই হচ্ছে সবচেয়ে দুর্বল| তাছাড়া এই পরিবারে আমিই সবচেয়ে ছোট|” </span></div>
<div class='p'>
<span class='v JG6_16' data-id='JG6_16'><span class='v-num v-16'>16&nbsp;</span>প্রভু বললেন, “আমি তোমার সঙ্গে আছি| সুতরাং মিদিয়নদের তুমি সহজেই পরাজিত করতে পারবে| এতই সহজ যে, মনে হবে তুমি যেন শুধু একজনের সঙ্গেই যুদ্ধ করছ|” </span></div>
<div class='p'>
<span class='v JG6_17' data-id='JG6_17'><span class='v-num v-17'>17&nbsp;</span>তখন গিদিয়োন প্রভুকে বলল, “যদি আপনি সত্যিই আমার ওপর প্রসন্ন হন তাহলে আপনি যে স্বয়ং প্রভু তার একটা প্রমাণ দিন| </span>
<span class='v JG6_18' data-id='JG6_18'><span class='v-num v-18'>18&nbsp;</span>দয়া করে একটু অপেক্ষা করুন| আমি ফিরে না আসা পর্যন্ত যেন চলে যাবেন না| আমি আপনার জন্য নৈবেদ্য আনতে যাচ্ছি| সেই নৈবেদ্য আপনার কাছে নিবেদন করব| আপনি দয়া করে অনুমতি দিন|” </span></div>
<div class='p'>
<span class='v JG6_18' data-id='JG6_18'>প্রভু বললেন, “আমি তোমার ফিরে আসা পর্যন্ত অপেক্ষা করবো|” </span></div>
<div class='p'>
<span class='v JG6_19' data-id='JG6_19'><span class='v-num v-19'>19&nbsp;</span>গিদিয়োন ভেতরে গিয়ে একটি কচি পাঁঠা গরম জলে ফোটালো| তাছাড়া সে প্রায় 20 পাউণ্ড ময়দা দিয়ে খামিরবিহীন রুটি তৈরী করালো| তারপর মাংসটা সে একটা ঝুড়িতে আর ঝোলটা একটা পাত্রে রাখলো| সে মাংস, ঝোল আর রুটি নিয়ে ওক গাছের নীচে প্রভুকে পরিবেশন করল| </span></div>
<div class='p'>
<span class='v JG6_20' data-id='JG6_20'><span class='v-num v-20'>20&nbsp;</span>প্রভুর দূত গিদিয়োনকে বললেন, “মাংস, রুটি ঐখানে পাথরের ওপর রাখো| ঝোলটা ঢেলে দাও|” গিদিয়োন তাই করলো| </span></div>
<div class='p'>
<span class='v JG6_21' data-id='JG6_21'><span class='v-num v-21'>21&nbsp;</span>প্রভুর দূতের হাতে একটি ছড়ি ছিল| মাংস আর রুটির ওপর ছড়িটার ডগা ছোঁয়াতেই পাথর থেকে আগুন ছিটকে বেরল| মাংস রুটি একেবারে পুড়ে গেল| তারপর প্রভুর দূত কোথায় মিলিয়ে গেলেন| </span></div>
<div class='p'>
<span class='v JG6_22' data-id='JG6_22'><span class='v-num v-22'>22&nbsp;</span>তখন গিদিয়োন বুঝতে পারলেন যে তিনি এতক্ষণ প্রভুর দূতের সঙ্গেই কথা বলছিলেন| গিদিয়োন চেঁচিয়ে উঠল, “সর্বশক্তিমান প্রভু! আমি প্রভুর দূতকে মুখোমুখি দেখেছি|” </span></div>
<div class='p'>
<span class='v JG6_23' data-id='JG6_23'><span class='v-num v-23'>23&nbsp;</span>প্রভু বললেন, “শান্ত হও! এর জন্য ভয় পেও না, তুমি মরবে না!” </span></div>
<div class='p'>
<span class='v JG6_24' data-id='JG6_24'><span class='v-num v-24'>24&nbsp;</span>অতঃপর গিদিয়োন সেই জায়গায় প্রভুর উপাসনার জন্য একটি বেদী তৈরী করলেন| সে বেদীর নাম দিলেন, “প্রভুই শান্তি|” অফ্রা শহরে সেই বেদী আজও রয়েছে| এখানেই অবীয়েষ্রীয়দের বংশের লোকরা বসবাস করে| </span></div>
<div class='s'>গিদিয়োন বালের বেদী ভেঙ্গে ফেললেন </div>
<div class='p'>
<span class='v JG6_25' data-id='JG6_25'><span class='v-num v-25'>25&nbsp;</span>সেই রাত্রেই প্রভু গিদিয়োনকে বললেন, “তোমার পিতার একটা সাত বছরের বেশ শক্তসমর্থ ষাঁড় আছে, তাকে সঙ্গে নাও| বালের মূর্ত্তি পূজার জন্য একটি বেদী আছে যেটা তোমার পিতা তৈরী করেছিলেন| বেদীর পাশে একটা কাঠের খুঁটি রয়েছে| খুঁটিটা আশেরার মূর্ত্তিকে পূজা করার জন্য| এবার ঐ ষাঁড়টিকে কাজে লাগাও, যাতে সে ঐ বালের বেদী, আশেরার খুঁটি ভেঙ্গে ফেলতে পারে| </span>
<span class='v JG6_26' data-id='JG6_26'><span class='v-num v-26'>26&nbsp;</span>ভাঙ্গার পর তোমাদের প্রভু ঈশ্বরের জন্য উপযুক্ত বেদী তৈরী করো| এই উঁচু জায়গাতেই সেটা তৈরি করো| তারপর এই বেদীতেই ঐ ষাঁড়টিকে বলি দিয়ে পুড়িয়ে দাও| জ্বালানোর জন্য আশেরার খুঁটিটাকে ব্যবহার করো|” </span></div>
<div class='p'>
<span class='v JG6_27' data-id='JG6_27'><span class='v-num v-27'>27&nbsp;</span>গিদিয়োন প্রভুর কথামতো দশ জন ভৃত্য নিয়ে কাজটি করলেন| কিন্তু তাঁর মনে ভয় হল যে, বাড়ির লোকরা আর শহরের সবাই তাঁর কাণ্ড দেখে ফেলবে| অথচ প্রভুর নির্দেশ তাঁকে পালন করতেই হবে| কাজটা তিনি দিনের বেলায় নয়, রাত্রিতেই করলেন| </span></div>
<div class='p'>
<span class='v JG6_28' data-id='JG6_28'><span class='v-num v-28'>28&nbsp;</span>পরদিন সকালে শহরের লোকরা ঘুম থেকে উঠে দেখল, বালের বেদীটা শেষ হয়ে গেছে| তারা এটাও দেখল যে আশেরার খুঁটিও কেটে ফেলা হয়েছে| বালের বেদীর পাশেই ছিল সেই খুঁটি| সেই সঙ্গে তারা দেখলো গিদিয়োনের তৈরি সেই বেদীটা| বেদীর উপর বলি দেওয়া ষাঁড়টিও তাদের চোখে পড়লো| </span></div>
<div class='p'>
<span class='v JG6_29' data-id='JG6_29'><span class='v-num v-29'>29&nbsp;</span>লোকরা এ ওর দিকে তাকিয়ে জিজ্ঞাসা করল, “কে আমাদের বেদীটা ভেঙ্গেছে? কে আশেরার খুঁটি কেটেছে? কে এই নতুন বেদীটায ষাঁড় বলি দিয়েছে?” এই রকম নানা প্রশ্ন তারা নিজেদের মধ্যে করতে থাকল| </span></div>
<div class='p'>
<span class='v JG6_29' data-id='JG6_29'>একজন বলল, “যোয়াশের পুত্র গিদিয়োন এসব করেছে|” </span></div>
<div class='p'>
<span class='v JG6_30' data-id='JG6_30'><span class='v-num v-30'>30&nbsp;</span>তারা যোয়াশের কাছে এল| তারা তাঁকে বলল, “তোমার পুত্রকে নিয়ে এসো| সে বালের বেদী ভেঙ্গেছে| সেই বেদীর পাশে আশেরার খুঁটি সে কেটে ফেলেছে| তার মরণ কেউ ঠেকাতে পারবে না| তাকে মরতে হবেই|” </span></div>
<div class='p'>
<span class='v JG6_31' data-id='JG6_31'><span class='v-num v-31'>31&nbsp;</span>ঘিরে থাকা লোকদের সামনে যোয়াশ বলল, “তোমরা কি বালের পক্ষ নিতে যাচ্ছ? তোমরা কি বালকে রক্ষা করতে যাচ্ছ? যদি কেউ তার পক্ষ নাও তাহলে কাল সকালের মধ্যেই তাকে মরতে হবে| বাল যদি সত্যিই দেবতা হয় তাহলে যে তার বেদী ভেঙ্গেছে তার বিরুদ্ধে সে নিজেকে রক্ষা করুক|” </span>
<span class='v JG6_32' data-id='JG6_32'><span class='v-num v-32'>32&nbsp;</span>যোয়াশ বলল, “যদি গিদিয়োন বালের বেদী ভেঙ্গে থাকে তবে বাল তার সঙ্গে বিবাদ করুক|” সেদিন থেকে যোয়াশ গিদিয়োনের একটা নতুন নাম দিলেন| যিরুব্বাল হচ্ছে সেই নতুন নাম| </span></div>
<div class='s'>গিদিয়োনের হাতে মিদিয়নীয়দের পরাজয় </div>
<div class='p'>
<span class='v JG6_33' data-id='JG6_33'><span class='v-num v-33'>33&nbsp;</span>মিদিয়নীয়, অমালেকীয় এবং পুর্বদেশের অন্যান্য লোকরা একসঙ্গে মিলে ইস্রায়েলীয়দের বিরুদ্ধে যুদ্ধ করতে গেল| যর্দন নদী পেরিয়ে তারা যিষ্রিয়েল উপত্যকায় শিবির গাড়ল| </span>
<span class='v JG6_34' data-id='JG6_34'><span class='v-num v-34'>34&nbsp;</span>প্রভুর আত্মা গিদিয়োনের ওপর ভর করলেন| তিনি তাকে প্রচণ্ড শক্তি দিলেন| গিদিয়োন অবীয়েষ্রীয় পরিবারকে আহ্বান করার জন্য শিঙা বাজাল| </span>
<span class='v JG6_35' data-id='JG6_35'><span class='v-num v-35'>35&nbsp;</span>মনঃশি পরিবারগোষ্ঠী সকলের কাছে সে বার্তাবাহক পাঠাল| বার্তাবাহকরা তাদের অস্ত্রশস্ত্র নিয়ে যুদ্ধের জন্য তৈরি হতে বলল| তাছাড়া গিদিয়োন আশের, সবুলূন আর নপ্তালি পরিবারগোষ্ঠীর কাছেও বার্তাবাহক পাঠালেন| এই কথা বার্তাবাহকরা তাদের বললে তারাও গিদিয়োন ও তাঁর সঙ্গীদের সঙ্গে দেখা করলো| </span></div>
<div class='p'>
<span class='v JG6_36' data-id='JG6_36'><span class='v-num v-36'>36&nbsp;</span>তখন গিদিয়োন ঈশ্বরকে বললেন, “আপনি আমাকে সাহায্য করবেন বলেছিলেন যাতে ইস্রায়েলবাসীরা রক্ষা পায়| এ কথা যে সত্যি তা প্রমাণ করুন| </span>
<span class='v JG6_37' data-id='JG6_37'><span class='v-num v-37'>37&nbsp;</span>যে জায়গায় শস্য ঝাড়াই হয় সেখানে আমি একটা মেষের ছাল রেখে দেব| যদি দেখি সব জায়গাই শুকনো অথচ সেই মেষের ছালে শিশির পড়েছে তাহলে বুঝব আপনি আমাকে দিয়ে ইস্রায়েল রক্ষা করবেন| এরকম কথাই তো আপনি বলেছিলেন|” </span></div>
<div class='p'>
<span class='v JG6_38' data-id='JG6_38'><span class='v-num v-38'>38&nbsp;</span>ঠিক সে রকমই ঘটল| পরদিন খুব ভোরে গিদিয়োন ঘুম থেকে উঠে মেষের ছাল নিংড়ে নিলে ছাল থেকে এক বাটি ভর্ত্তি জল বার হল| </span></div>
<div class='p'>
<span class='v JG6_39' data-id='JG6_39'><span class='v-num v-39'>39&nbsp;</span>গিদিয়োন ঈশ্বরকে বলল, “হে প্রভু আমার প্রতি ক্রুদ্ধ হবেন না| আমি আপনার কাছে শুধু আর একটি জিনিস চাইব| মেষের ছাল নিয়ে আর একবার আপনাকে পরীক্ষা করতে দিন| এবারে ছালটা যেন শুকিয়ে যায় আর চারিদিকের মাটি যেন শিশিরে ভিজে থাকে|” </span></div>
<div class='p'>
<span class='v JG6_40' data-id='JG6_40'><span class='v-num v-40'>40&nbsp;</span>সেদিন রাত্রে ঈশ্বর সে রকমই করলেন| মেষের ছালটাই শুধু শুকিয়ে গেলো আর চারপাশের সমস্ত মাটি শিশিরে শিশিরে ভেজা ভেজা হয়ে রইল| </span></div></div>
<div class='footnotes'>

</div>
<div class='footer'><div class='nav'>
<a class='prev' href='JG5.html'></a>
<a class='home' href='index.html'></a>
<a class='next' href='JG7.html'></a>
</div></div>
</body></html>
