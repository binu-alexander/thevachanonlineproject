<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>পবিত্র বাইবেল যিহোশূয়ের পুস্তক 24</title>
<link href='mukti.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location mukti' href='JS.html'> যিহোশূয়ের পুস্তক 24 </a>
<a class='prev' href='JS23.html'>  </a>
<a class='next' href='JG1.html'>  </a>
</div></div>
<div class='chapter section JS24 ben2006 ben JS mukti' dir='ltr' data-id='JS24' data-nextid='JG1' data-previd='JS23' lang='bn'> 

<div class='c'>24</div>
<div class='s'>যিহোশূয় বিদায় জানালেন </div>
<div class='p'>
<span class='v JS24_1' data-id='JS24_1'><span class='verse1 v-num v-1'>1&nbsp;</span>ইস্রায়েলের সমস্ত পরিবারগোষ্ঠীকে যিহোশূয় এক সঙ্গে শিখিমে জড়ো করলেন| প্রবীণ নেতাদের, পরিবারের কর্তাদের, বিচারকদের এবং পদস্থ কর্মচারীদের তিনি ডাকলেন| তারা সকলেই ঈশ্বরের সামনে দাঁড়ালো| </span></div>
<div class='p'>
<span class='v JS24_2' data-id='JS24_2'><span class='v-num v-2'>2&nbsp;</span>তারপর যিহোশূয় সকলকে বললেন, “প্রভু ইস্রায়েলের ঈশ্বর তোমাদের যা যা বলছেন আমি সেসব বলছি| ‘বহুকাল আগে তোমাদের পূর্বপুরুষরা থাকতেন ফরাৎ নদীর ওপারে| আমি অব্রাহামের পিতা, নাহোরের পিতা এবং তেরহ এঁদের মতো লোকদের কথাই বলছি| তখন তাঁরা অন্যান্য দেবতাদের আরাধনা করতেন| </span>
<span class='v JS24_3' data-id='JS24_3'><span class='v-num v-3'>3&nbsp;</span>কিন্তু আমি প্রভু স্বয়ং তোমাদের পূর্বপুরুষ অব্রাহামকে ফরাৎ নদীর ওপারের দেশ থেকে নেতৃত্ব দিয়েছিলাম এবং তাঁকে কনানের ভেতর দিয়ে নিয়ে এসেছিলাম এবং তাঁর বংশবৃদ্ধি করেছিলাম| তারপর তাঁকে দিলাম অসংখ্য সন্তান| অব্রাহামকে আমি একটি সন্তান দিলাম| তার নাম ইসহাক| </span>
<span class='v JS24_4' data-id='JS24_4'><span class='v-num v-4'>4&nbsp;</span>ইসহাককে আমি যাকোব এবং এষৌ নামে দুটি সন্তান দিলাম| এষৌকে দিলাম সেয়ীর পর্বতের চারিদিকের জমি| সেখানে যাকোব আর তার পুত্ররা থাকত না| তারা চলে গিয়েছিল মিশরে| </span></div>
<div class='p'>
<span class='v JS24_5' data-id='JS24_5'><span class='v-num v-5'>5&nbsp;</span>“ ‘তারপর আমি মোশি আর হারোণকে মিশরে পাঠালাম| পাঠানোর উদ্দেশ্য মিশর থেকে আমার লোকদের বার করে আনা| আমি মিশরের লোকদের ভয়ঙ্কর কষ্টের মুখে ফেলেছিলাম| আর এই ভাবেই আমি তোমাদের লোকদের মিশর থেকে বার করে আনলাম| </span>
<span class='v JS24_6' data-id='JS24_6'><span class='v-num v-6'>6&nbsp;</span>এভাবেই তোমাদের পূর্বপুরুষদের আমি মিশর থেকে নিয়ে এসেছিলাম| লোহিত সাগরের দিকে তারা চলে এসেছিল আর তাদের পিছু নিয়েছিল মিশরীয়রা| তাদের ছিল কত রথ, কত ঘোড়া আর কত লোক| </span>
<span class='v JS24_7' data-id='JS24_7'><span class='v-num v-7'>7&nbsp;</span>তাই লোকরা আমার কাছে অর্থাৎ‌ প্রভুর কাছে সাহায্য ভিক্ষা করল| আমি মিশরের লোকদের ঘোর কষ্টের মধ্যে ফেললাম| আমি প্রভু সমুদ্র দিয়ে তাদের আড়াল করলাম| তোমরা তো নিজেরাই দেখেছিলে মিশরের সৈন্যবাহিনীর কি অবস্থা আমি করেছিলাম| </span></div>
<div class='p'>
<span class='v JS24_7' data-id='JS24_7'>“ ‘তারপর তোমরা বহুদিন মরুভূমিতে কাটিয়েছিলে| </span>
<span class='v JS24_8' data-id='JS24_8'><span class='v-num v-8'>8&nbsp;</span>এরপর আমি তোমাদের নিয়ে এসেছিলাম ইমোরীয়দের দেশে| দেশটা ছিল যর্দনের পূর্বতীরে| ওরা তোমাদের সঙ্গে যুদ্ধ করেছিল বটে, কিন্তু আমি তাদের হারাবার জন্য তোমাদের শক্তি দিয়েছিলাম| তাদের বিনাশ করার মতো ক্ষমতা আমি তোমাদের দিয়েছিলাম| তারপর তোমরা সেই দেশের দখল নিলে| </span></div>
<div class='p'>
<span class='v JS24_9' data-id='JS24_9'><span class='v-num v-9'>9&nbsp;</span>“ ‘তারপর মোয়াবের রাজা বালাক সিপ্পোরের পুত্র ইস্রায়েলবাসীদের বিরুদ্ধে যুদ্ধের জন্য তোড়জোড় করতে লাগল| সে ডেকে পাঠাল বালামকে| বালাম হচ্ছে বিয়োরের পুত্র| সে বালামকে তোমাদের অভিশাপ দিতে বলল| </span>
<span class='v JS24_10' data-id='JS24_10'><span class='v-num v-10'>10&nbsp;</span>কিন্তু আমি প্রভু, বালামের অভিশাপ শুনতে সম্মত হলাম না| অভিশাপের বদলে সে তোমাদের করল আশীর্বাদ| একবার নয়, বারবার| এভাবেই আমি তোমাদের বাঁচিয়েছিলাম| আমি তোমাদের বিপদ থেকে রক্ষা করেছিলাম| </span></div>
<div class='p'>
<span class='v JS24_11' data-id='JS24_11'><span class='v-num v-11'>11&nbsp;</span>“ ‘তারপর তোমরা যর্দন নদী পেরিয়ে যিরীহোয এলে| যিরীহোর লোকরা তোমাদের সঙ্গে যুদ্ধ করল| তাছাড়া ইমোরীয়, পরিষীয়, কনানীয়, হিত্তীয়, গির্গাশীয়, হিব্বীয় আর যিবূষীয় লোকরাও তোমাদের বিরুদ্ধে যুদ্ধ করেছিল| কিন্তু সমস্ত যুদ্ধেই আমি তোমাদের জিতিয়ে দিলাম| </span>
<span class='v JS24_12' data-id='JS24_12'><span class='v-num v-12'>12&nbsp;</span>তোমাদের সৈন্যরা যখন এগিয়ে যাচ্ছিল তখন আমি তাদের আগে আগে ভীমরুল পাঠালাম| ভীমরুলের ভয়েই লোকরা পালিয়ে গেল| তাই তরবারি, তীরধনুক ছাড়া তোমরা সেই দেশ জয় করে নিলে| </span></div>
<div class='p'>
<span class='v JS24_13' data-id='JS24_13'><span class='v-num v-13'>13&nbsp;</span>“ ‘আমি প্রভু তোমাদের সেই জমি-জায়গা দিয়েছিলাম| তোমরা ঐসব শহর তৈরী কর নি, আমিই সেসব তোমাদের হাতে তুলে দিয়েছিলাম| আজ তোমরা সেই সব জায়গায় আর শহরে বসবাস করছ| দ্রাক্ষার বাগান, জলপাইগাছ সবই তোমাদের আছে| কিন্তু একটা গাছের চারাও তোমাদের পুঁতে দিতে হয় নি|’ ” </span></div>
<div class='p'>
<span class='v JS24_14' data-id='JS24_14'><span class='v-num v-14'>14&nbsp;</span>তখন যিহোশূয় লোকদের বললেন, “এখন শুনলে তো প্রভুর বাণী| তাই বলছি তোমরা অবশ্যই প্রভুকে শ্রদ্ধাভক্তি করবে এবং আন্তরিকভাবে তাঁর সেবা করবে| তোমাদের পূর্বপুরুষরা যে সব মূর্ত্তির পূজা করেছিল, তাদের তোমরা ছুঁড়ে ফেলে দাও| বহুকাল আগে এইসব ঘটনা ঘটেছিল ফরাৎ নদীর ওপারে আর মিশরে| এখন থেকে তোমরা শুধু প্রভুরই সেবা করবে| </span></div>
<div class='p'>
<span class='v JS24_15' data-id='JS24_15'><span class='v-num v-15'>15&nbsp;</span>“কিন্তু এমনও তো হতে পারে যে, তোমরা চাও না এই প্রভুর সেবা করতে| তাহলে আজই তোমরা নিজেরাই ঠিক করো কাকে তোমরা সেবা করবে| ফরাৎ নদীর অন্য পারে তোমাদের পূর্বপুরুষরা যেসব দেবতাদের পূজা করত তোমরা কি তাদের সেবা করবে, নাকি এদেশের ইমোরীয়রা যে সব দেবতাদের উপাসনা করত তাদের সেবা করবে? নিজেরাই সেটা ঠিক করো| কিন্তু আমি আর আমার পরিবার সম্পর্কে বলতে পারি, আমরা প্রভুরই সেবা করব|” </span></div>
<div class='p'>
<span class='v JS24_16' data-id='JS24_16'><span class='v-num v-16'>16&nbsp;</span>তখন লোকরা উত্তর দিল, “আমরা প্রভুর সেবা থেকে কখনই বিরত হবো না| আমরা কখনই অন্য দেবতাদের পূজা করবো না| </span>
<span class='v JS24_17' data-id='JS24_17'><span class='v-num v-17'>17&nbsp;</span>আমরা জানি প্রভু আমাদের ঈশ্বরই মিশর থেকে আমাদের বার করে এনেছিলেন| সে দেশে আমরা ছিলাম ক্রীতদাস| কিন্তু প্রভু সেখানে আমাদের জন্য মহাকার্য সাধন করেছিলেন| সে দেশ থেকে তিনিই আমাদের উদ্ধার করেছিলেন| অন্যান্য দেশে যাবার সময় তিনিই আমাদের রক্ষা করেছিলেন| </span>
<span class='v JS24_18' data-id='JS24_18'><span class='v-num v-18'>18&nbsp;</span>সেই সব দেশে বসবাসকারী লোকদের পরাজিত করতে প্রভুই আমাদের সাহায্য করেছিলেন| আমরা আজ যেখানে রয়েছি সেখানে ইমোরীয়দের পরাজিত করতে তিনিই আমাদের সাহায্য করেছিলেন| তাই আমরা তাঁর সেবা করতে থাকব| কেন? কারণ তিনিই আমাদের ঈশ্বর|” </span></div>
<div class='p'>
<span class='v JS24_19' data-id='JS24_19'><span class='v-num v-19'>19&nbsp;</span>যিহোশূয় বললেন, “মিথ্যা কথা| তোমরা প্রভুর সেবা চিরকাল করতে পারবে না| প্রভু ঈশ্বর পরম পবিত্র| প্রভুর লোকরা যদি অন্য দেবতার পূজা করে ঈশ্বর তাদের ঘৃণা করেন| এই ভাবে তোমরা যদি ঈশ্বরের ইচ্ছের বিরুদ্ধে যাও তাহলে তিনি তোমাদের ক্ষমা করবেন না| </span>
<span class='v JS24_20' data-id='JS24_20'><span class='v-num v-20'>20&nbsp;</span>কিন্তু তোমরা তো প্রভুকে ছেড়ে অন্যান্য দেবতাদেরই আরাধনা করবে| তাহলে প্রভু তোমাদের সাংঘাতিক দুর্ভোগ দেবেন এবং তিনি তোমাদের বিনাশ করবেন| প্রভু তোমাদের মঙ্গল সাধন করেছেন, কিন্তু তাঁর বিরুদ্ধাচরণ করলে তিনি তোমাদের ধ্বংস করবেন|” </span></div>
<div class='p'>
<span class='v JS24_21' data-id='JS24_21'><span class='v-num v-21'>21&nbsp;</span>লোকরা যিহোশূয়কে বলল, “না! আমরা তাঁর বিরুদ্ধে যাব না| আমরা প্রভুরই সেবা করব|” </span></div>
<div class='p'>
<span class='v JS24_22' data-id='JS24_22'><span class='v-num v-22'>22&nbsp;</span>যিহোশূয় বললেন, “তোমরা নিজেদের দিকে তাকাও| এখানে যারা এসেছে তাদের দিকে তাকাও| তোমরা কি সব জেনে শুনে সম্মত আছে যে তোমরা প্রভুর সেবা করবে? তোমরা সকলে এই ঘোষণার সাক্ষী আছ তো?” </span></div>
<div class='p'>
<span class='v JS24_22' data-id='JS24_22'>তারা বলল, “হ্যাঁ, আমরা সাক্ষী হলাম| আমরা প্রভুর সেবা করব বলে যে কথা দিলাম, তা যাতে পালন করতে পারি সে বিষয়ে আমরা লক্ষ্য রাখব|” </span></div>
<div class='p'>
<span class='v JS24_23' data-id='JS24_23'><span class='v-num v-23'>23&nbsp;</span>তখন যিহোশূয় বললেন, “সুতরাং তোমাদের মধ্যে যে মূর্ত্তিগুলো আছে তা তোমরা ছুঁড়ে ফেলে দাও| ইস্রায়েলের প্রভু ঈশ্বরকে তোমাদের সমস্ত অন্তঃকরণ দিয়ে ভালোবাসো|” </span></div>
<div class='p'>
<span class='v JS24_24' data-id='JS24_24'><span class='v-num v-24'>24&nbsp;</span>তারা যিহোশূয়কে বলল, “আমরা আমাদের প্রভু ঈশ্বরের সেবা করব| আমরা তাঁর আদেশ পালন করব|” </span></div>
<div class='p'>
<span class='v JS24_25' data-id='JS24_25'><span class='v-num v-25'>25&nbsp;</span>তাই সেদিন যিহোশূয় শিখিম শহরে তাদের সঙ্গে এক চুক্তি করলেন| শিখিম শহরে এই চুক্তি হল তাদের কাছে নিয়মের মতো, যে নিয়ম তারা পালন করবে| </span>
<span class='v JS24_26' data-id='JS24_26'><span class='v-num v-26'>26&nbsp;</span>যিহোশূয় সে সব <span class='bk'>ঈশ্বরের বিধির পুস্তকে</span> লিখে রাখলেন| তারপর যিহোশূয় একটা বিরাট পাথর দেখতে পেলেন| সেই পাথরটাই হচ্ছে চুক্তির সাক্ষ্য প্রমাণ| প্রভুর পবিত্র তাঁবুর কাছে ওক গাছের নীচে সেই পাথরটিকে তিনি স্থাপন করলেন| </span></div>
<div class='p'>
<span class='v JS24_27' data-id='JS24_27'><span class='v-num v-27'>27&nbsp;</span>তখন যিহোশূয় সমস্ত লোকদের বললেন, “আজ আমরা তোমাদের যা বললাম এই পাথর সে সব তোমাদের মনে করিয়ে দেবে| এই পাথরটি হবে সেই বস্তু যা তোমাদের মনে করিয়ে দেবে আজ কি হল এবং এটি তোমাদের কাছে তোমাদের প্রভু, ঈশ্বরের বিরুদ্ধাচরণ করতে বিরত করবার জন্য একটি সাক্ষী হয়ে থাকবে|” </span></div>
<div class='p'>
<span class='v JS24_28' data-id='JS24_28'><span class='v-num v-28'>28&nbsp;</span>তারপর যিহোশূয় সকলকে বাড়ী চলে যেতে বললেন| সকলে যে যার জায়গায় ফিরে গেল| </span></div>
<div class='s'>যিহোশূয়র মৃত্যু </div>
<div class='p'>
<span class='v JS24_29' data-id='JS24_29'><span class='v-num v-29'>29&nbsp;</span>তারপর নূনের পুত্র যিহোশূয় মারা গেলেন| মৃত্যুকালে তাঁর বয়স হয়েছিল 110 বছর| </span>
<span class='v JS24_30' data-id='JS24_30'><span class='v-num v-30'>30&nbsp;</span>তাঁর নিজের জায়গা তিন্নত্‌-সেরহে তাঁকে কবর দেওয়া হয়েছিল| গাশ পর্বতের উত্তরে পাহাড়ী শহর ইফ্রয়িমে এই তিন্নত্‌ সেরহ অবস্থিত| </span></div>
<div class='p'>
<span class='v JS24_31' data-id='JS24_31'><span class='v-num v-31'>31&nbsp;</span>যিহোশূয় যতদিন বেঁচে ছিলেন ইস্রায়েলবাসীরা প্রভুর সেবা করেছিল| এমনকি যিহোশূয়র মৃত্যুর পরও তারা প্রভুর সেবা চালিয়ে গেল| যতদিন তাদের নেতারা বেঁচেছিলেন লোকরা প্রভুর সেবা করেছিল| এই নেতারা ইস্রায়েলের জন্য প্রভুর সমস্ত কর্মকাণ্ড সচক্ষে দেখেছিলেন| </span></div>
<div class='s'>যোষেফের গৃহে প্রত্যাবর্তন </div>
<div class='p'>
<span class='v JS24_32' data-id='JS24_32'><span class='v-num v-32'>32&nbsp;</span>মিশর ছেড়ে চলে আসার সময় ইস্রায়েলবাসীরা সঙ্গে করে এনেছিল যোষেফের অস্থি| তারা শিখিমে তাঁর অস্থিগুলি সমাহিত করল| তারা সেই জায়গায় কবর দিল যে জায়গাটি যাকোব 100টি খাঁটি রূপোর মুদ্রা দিয়ে শিখিমের পিতা হমোরের কাছ থেকে কিনেছিলেন| এই জায়গাটিতে যোষেফের সন্তান সন্ততিরা বাস করছে| </span></div>
<div class='p'>
<span class='v JS24_33' data-id='JS24_33'><span class='v-num v-33'>33&nbsp;</span>হারোণের পুত্র ইলিয়াসর মারা গেলে গিবিয়ায় তাঁকে কবর দেওয়া হয়েছিল| গিবিয়া ইফ্রয়িমের পাহাড়ী অঞ্চলে অবস্থিত| ইলিয়াসরের পুত্র পীনহসকে গিবিয়া দান করা হয়েছিল| </span></div></div>
<div class='footnotes'>

</div>
<div class='footer'><div class='nav'>
<a class='prev' href='JS23.html'></a>
<a class='home' href='index.html'></a>
<a class='next' href='JG1.html'></a>
</div></div>
</body></html>
