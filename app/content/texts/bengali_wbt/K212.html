<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>পবিত্র বাইবেল 2 রাজাবলি 12</title>
<link href='mukti.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location mukti' href='K2.html'> 2 রাজাবলি 12 </a>
<a class='prev' href='K211.html'>  </a>
<a class='next' href='K213.html'>  </a>
</div></div>
<div class='chapter section K212 ben2006 ben K2 mukti' dir='ltr' data-id='K212' data-nextid='K213' data-previd='K211' lang='bn'> 

<div class='c'>12</div>
<div class='s'>যোয়াশের শাসনকার্য শুরু </div>
<div class='p'>
<span class='v K212_1' data-id='K212_1'><span class='verse1 v-num v-1'>1&nbsp;</span>ইস্রায়েলে যেহূর রাজত্বের সপ্তম বছরে সিংহাসনে আরোহণ করার পর, যোয়াশ 40 বছর জেরুশালেমে রাজত্ব করেন| যোয়াশের মা ছিলেন বের্-শেবা নিবাসিনী সিবিয়া| </span>
<span class='v K212_2' data-id='K212_2'><span class='v-num v-2'>2&nbsp;</span>যোয়াশ প্রভুর নির্দেশিত পথে জীবনযাপন করেন| রাজা যোয়াশ ঈশ্বরের সামনে ঠিক কাজগুলি করেছিলেন যতদিন তাঁকে যিহোয়াদা নির্দেশ দিয়েছিলেন| </span>
<span class='v K212_3' data-id='K212_3'><span class='v-num v-3'>3&nbsp;</span>তবে তিনিও ভিন্ন মূর্ত্তির পূজোর জন্য উঁচু জায়গায় বানানো বেদীগুলো ধ্বংস করেন নি| লোকরা সেই সব বেদীগুলিতে বলিদান করা ও ধুপধূনো দেওয়া চালিয়ে গেল| </span></div>
<div class='s'>যোয়াশ মন্দির সংস্কারের নির্দেশ দিলেন </div>
<div class='p'>
<span class='v K212_4 K212_5' data-id='K212_4'><span class='v-num v-4-5'>4-5&nbsp;</span>যোয়াশ যাজকদের বললেন, “প্রভুর মন্দিরে কোন অর্থাভাব নেই| মন্দিরে জিনিসপত্র দান করা ছাড়াও, সময় সময় লোকরা মন্দির করও দিয়ে এসেছে| খুশি মত উপহার তারা দিয়েছে| আপনারা, যাজকরা মন্দির মেরামতের জন্য ঐ অর্থ ব্যবহার করবেন| প্রত্যেক যাজক লোকেদের জন্য কাজ করে, তাদের কাছ থেকে যে দক্ষিণা পান সেই টাকা দিয়েই তাদের প্রভুর মন্দির সংস্কার করা উচিৎ‌|” </span></div>
<div class='p'>
<span class='v K212_6' data-id='K212_6'><span class='v-num v-6'>6&nbsp;</span>কিন্তু যাজকরা মন্দির সংস্কার করলেন না| যোয়াশের রাজত্বের 23 বছরের মাথায়ও যখন যাজকরা মন্দির সারালেন না, </span>
<span class='v K212_7' data-id='K212_7'><span class='v-num v-7'>7&nbsp;</span>তখন রাজা যোয়াশ যাজক যিহোয়াদা ও অন্যান্য যাজকদের ডেকে পাঠিয়ে জানতে চাইলেন, “আপনারা কেন এখনও মন্দিরটা সারান নি? অবিলম্বে আপনারা লোকদের কাজ করে দক্ষিণা নেওয়া বন্ধ করুন| দক্ষিণার টাকাও আর বাজে খরচ করবেন না| ঐ টাকা অবশ্যই মন্দির সংস্কারের কাজে যাওয়া উচিৎ‌|” </span></div>
<div class='p'>
<span class='v K212_8' data-id='K212_8'><span class='v-num v-8'>8&nbsp;</span>যাজকরা লোকদের কাছ থেকে দক্ষিণা নেওয়া বন্ধ করবেন বলে রাজী হলেও, তাঁরা ঠিক করলেন যে মন্দির তাঁরা সারাবেন না| </span>
<span class='v K212_9' data-id='K212_9'><span class='v-num v-9'>9&nbsp;</span>তখন যাজক যিহোয়াদা একটা বাক্স বানিয়ে বাক্সটার ওপরে একটা ফুটো করে সেটাকে বেদীর দক্ষিণ দিকে, যে দরজা দিয়ে দর্শনার্থীরা মন্দিরে ঢোকে, রেখে দিলেন| কিছু যাজক মন্দিরের দরজা আগলে বসে থাকতেন| তারা প্রভুকে প্রণামী হিসেবে দেওয়া টাকা পয়সাগুলো ঐ বাক্সটায় পুরে দিলেন| </span></div>
<div class='p'>
<span class='v K212_10' data-id='K212_10'><span class='v-num v-10'>10&nbsp;</span>এরপর থেকে লোকরাও মন্দিরে এলে ঐ বাক্সটার মধ্যে টাকা পয়সা ফেলতে শুরু করল| যখনই মহারাজের সচিব এবং যাজক দেখতেন বাক্সটার মধ্যে অনেক টাকা পয়সা জমে গিয়েছে, তাঁরা তখন সমস্ত টাকা পয়সা বাক্স থেকে বের করে গুণে গেঁথে ব্যাগে ভরে রাখতেন| </span>
<span class='v K212_11' data-id='K212_11'><span class='v-num v-11'>11&nbsp;</span>তাঁরা ঐ অর্থ দিয়ে প্রভুর মন্দিরের কাঠের মিস্ত্রি, রাজমিস্ত্রি, </span>
<span class='v K212_12' data-id='K212_12'><span class='v-num v-12'>12&nbsp;</span>পাথর-কাটিয়ে, খোদাইকর ও অন্যান্য যেসব মিস্ত্রিরা প্রভুর মন্দিরে কাজ করত তাদের মাইনে দিতেন| এছাড়াও ঐ টাকা দিয়ে মন্দির সারানোর জন্য কাঠের গুঁড়ি, পাথর থেকে শুরু করে যা যা প্রয়োজন কিনতেন| </span></div>
<div class='p'>
<span class='v K212_13 K212_14' data-id='K212_13'><span class='v-num v-13-14'>13-14&nbsp;</span>প্রভুর মন্দিরের জন্য লোকরা যে টাকা দিতেন তা দিয়ে কিন্তু যাজকরা সোনা ও রূপোর পাত্র, বাতিদান, বাদ্যযন্ত্র এসব কিনতে পারতেন না| কারণ কারিগররা যারা মন্দির সারাচ্ছিল তাদের মাইনে ঐ অর্থ থেকে দেওয়া হত| </span>
<span class='v K212_15' data-id='K212_15'><span class='v-num v-15'>15&nbsp;</span>কেউই পাই পয়সার হিসেব নিতেন না বা টাকা কিভাবে খরচ হল – এ প্রশ্ন মিস্ত্রিদের করতেন না| কারণ সমস্ত মিস্ত্রিরা খুব বিশ্বাসী ছিল| </span></div>
<div class='p'>
<span class='v K212_16' data-id='K212_16'><span class='v-num v-16'>16&nbsp;</span>দোষ মোচন ও পাপমোচনের নৈবেদ্যর থেকে পাওয়া টাকা কারিগরদের মাইনে দেবার জন্য ব্যবহৃত হত না কারণ ওটাতে ছিল যাজকদের অধিকার| </span></div>
<div class='s'>যোয়াশ হসায়েলের হাত থেকে জেরুশালেমকে রক্ষা করলেন </div>
<div class='p'>
<span class='v K212_17' data-id='K212_17'><span class='v-num v-17'>17&nbsp;</span>অরামের রাজা হসায়েল গাৎ‌ শহরের বিরুদ্ধে যুদ্ধ করতে গিয়েছিলেন| গাতদের হারানোর পর হসায়েল জেরুশালেমের বিরুদ্ধে যুদ্ধ করার পরিকল্পনা করেছিলেন| </span></div>
<div class='p'>
<span class='v K212_18' data-id='K212_18'><span class='v-num v-18'>18&nbsp;</span>যিহোশাফট, যিহোরাম, অহসিয় প্রমুখ যিহূদার রাজারা ছিলেন যোরামের পূর্বপুরুষ| এরা সকলেই প্রভুকে অনেক কিছু দান করেছিলেন| সে সব জিনিসই মন্দিরে রাখা ছিল| যোয়াশ নিজেও প্রভুকে বহু জিনিসপত্র দিয়েছিলেন| জেরুশালেমকে অরামের হাত থেকে বাঁচানোর জন্য যোয়াশ এই সমস্ত জিনিসপত্র এবং তাঁর বাড়িতে ও মন্দিরে যত সোনা ছিল, সব কিছুই অরামের রাজা হসায়েলকে পাঠিয়ে দেন| </span></div>
<div class='s'>যোয়াশের মৃত্যু </div>
<div class='p'>
<span class='v K212_19' data-id='K212_19'><span class='v-num v-19'>19&nbsp;</span>যোয়াশ যে সমস্ত গুরুত্বপূর্ণ কাজ করেছিলেন সে সমস্ত <span class='bk'>যিহূদার রাজাদের ইতিহাস</span> গ্রন্থে লিপিবদ্ধ আছে| </span></div>
<div class='p'>
<span class='v K212_20' data-id='K212_20'><span class='v-num v-20'>20&nbsp;</span>যোয়াশের কর্মচারীরা তাঁর বিরুদ্ধে চক্রান্ত করে তাঁকে সিল্লা যাবার পথে মিল্লো বলে একটা বাড়িতে হত্যা করে| </span>
<span class='v K212_21' data-id='K212_21'><span class='v-num v-21'>21&nbsp;</span>শিমিয়তের পুত্র যোষাখর ও শোমরের পুত্র যিহোষাবদ আধিকারিক ছিল| এই দুজন মিলে যোয়াশকে হত্যা করেছিল| </span></div>
<div class='p'>
<span class='v K212_21' data-id='K212_21'>যোয়াশকে দায়ুদ নগরীতে তাঁর পূর্বপুরুষদের সঙ্গে সমাধিস্থ করার পর তাঁর পুত্র অমৎসিয় নতুন রাজা হলেন| </span></div></div>
<div class='footnotes'>

</div>
<div class='footer'><div class='nav'>
<a class='prev' href='K211.html'></a>
<a class='home' href='index.html'></a>
<a class='next' href='K213.html'></a>
</div></div>
</body></html>
