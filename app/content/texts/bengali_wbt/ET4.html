<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>পবিত্র বাইবেল ইষ্টের 4</title>
<link href='mukti.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location mukti' href='ET.html'> ইষ্টের 4 </a>
<a class='prev' href='ET3.html'>  </a>
<a class='next' href='ET5.html'>  </a>
</div></div>
<div class='chapter section ET4 ben2006 ben ET mukti' dir='ltr' data-id='ET4' data-nextid='ET5' data-previd='ET3' lang='bn'> 

<div class='c'>4</div>
<div class='s'>ইষ্টেরের সাহায্য চেয়ে অনুনয় করলেন মর্দখয় </div>
<div class='p'>
<span class='v ET4_1' data-id='ET4_1'><span class='verse1 v-num v-1'>1&nbsp;</span>মর্দখয় এসব কথা জানতে পারলেন| তিনি ইহুদীদের বিরুদ্ধে রাজার দেওয়া নির্দেশের কথা জানতে পেরে, নিজের প্রকৃত পোশাক ছিঁড়ে ফেলে শোকের পোশাক পরলেন| তারপর সারা মাথায় ভস্ম মেখে উচ্চস্বরে কাঁদতে কাঁদতে শহরে বেড়ালেন| </span>
<span class='v ET4_2' data-id='ET4_2'><span class='v-num v-2'>2&nbsp;</span>তিনি এভাবে রাজদ্বার পর্যন্ত গেলেন কারণ শোকের পোশাক পরে কাউকে এভাবে দরজার ভেতরে যেতে দেওয়া হতো না| </span>
<span class='v ET4_3' data-id='ET4_3'><span class='v-num v-3'>3&nbsp;</span>প্রত্যেকটি প্রদেশে যেখানে যেখানে রাজার নির্দেশ জারি করা হয়েছিল যেখানে ইহুদী সম্প্রদায়ের মধ্যে শোকের ছায়া পড়ে গিয়েছিল| তারা সকলে অভুক্ত থেকে উচ্চস্বরে কান্নাকাটি করছিল| অনেক ইহুদী মাথায় ভস্ম মেখে মাটিতে গড়াগড়ি দিচ্ছিল| </span></div>
<div class='p'>
<span class='v ET4_4' data-id='ET4_4'><span class='v-num v-4'>4&nbsp;</span>ইষ্টেরের পরিচারিকা ও নপুংসক পরিচারকরা এসে তাঁকে মর্দখয়ের কথা জানালো| সেকথা শুনে ইষ্টের মর্মাহত ও বিষণ্ন হলেন| তিনি শোকের পোশাক ছেড়ে ফেলতে অনুরোধ জানিয়ে মর্দখয়ের জন্য জামাকাপড় পাঠালেন| কিন্তু মর্দখয় তা পরতে রাজী হলেন না| </span>
<span class='v ET4_5' data-id='ET4_5'><span class='v-num v-5'>5&nbsp;</span>তখন ইষ্টের হথক নামে রাজার এক নপুংসক পরিচারককে ডেকে পাঠালেন| হথককে রাজা ইষ্টেরের পরিচর্যার কাজে নিয়োগ করেছিলেন| তাকে ইষ্টের মর্দখয়ের দুঃখের কারণ অনুসন্ধান করতে বললেন| </span>
<span class='v ET4_6' data-id='ET4_6'><span class='v-num v-6'>6&nbsp;</span>তখন হথক রাজপ্রাসাদের ফটকের সামনে শহরের উন্মুক্ত প্রাঙ্গণে যেখানে মর্দখয় অপেক্ষা করছিল সেখানে গেল| </span>
<span class='v ET4_7' data-id='ET4_7'><span class='v-num v-7'>7&nbsp;</span>মর্দখয় হথককে যা যা ঘটেছে সে সব কথাই বললেন| এমনকি ইহুদীদের নিধনের জন্য হামন রাজকোষাগারে যে অর্থ দেবার প্রতিশ্রুতি দিয়েছিলেন, তার সঠিক পরিমাণও মর্দখয় তাকে জানালেন| </span>
<span class='v ET4_8' data-id='ET4_8'><span class='v-num v-8'>8&nbsp;</span>মর্দখয় তাকে ইহুদী হত্যার জন্য রাজার দেওয়া নির্দেশ-নামার একটি প্রতিলিপিও দিলেন| এই নির্দেশ-নামাটি শূশনের সর্বত্র পাঠানো হয়েছিল| তিনি হথককে নির্দেশ-নামাটি ইষ্টেরকে দেখিয়ে যা ঘটেছিল তা ব্যাখ্যা করতে বললেন| উপরন্তু তিনি তাকে ইষ্টেরকে রাজার কাছে গিয়ে তাঁর স্বজাতীয়দের জন্য ও মর্দখয়ের জন্য ক্ষমা ভিক্ষা করার জন্য বলতে বললেন| </span></div>
<div class='p'>
<span class='v ET4_9' data-id='ET4_9'><span class='v-num v-9'>9&nbsp;</span>হথক ফিরে গিয়ে ইষ্টেরকে মর্দখযের সব কথাই জানাল| </span></div>
<div class='p'>
<span class='v ET4_10' data-id='ET4_10'><span class='v-num v-10'>10&nbsp;</span>ইষ্টের তখন হথককে বললেন, মর্দখয়কে জানাতে: </span>
<span class='v ET4_11' data-id='ET4_11'><span class='v-num v-11'>11&nbsp;</span>“রাজ্যের সমস্ত বাসিন্দা ও রাজার সমস্ত নেতারাই জানেন, যে ডাক না পড়লে পুরুষ বা নারী যেই হোক্ না কেন রাজার কাছে যেতে পারে না| যদি কেউ রাজার কাছে যায় তবে তার মৃত্যুদণ্ড হয়| এক্ষেত্রে একমাত্র ব্যতিএম হল: রাজা যদি কারো হাতে তাঁর সোনার রাজদণ্ডটি দেন, তাহলে এক্ষেত্রে সে ব্যক্তি মৃত্যুদণ্ড থেকে নিষ্কৃতি পায়| কিন্তু আমাকে রাজা গত 30 দিনের মধ্যে একবারও ডেকে পাঠান নি|” </span></div>
<div class='p'>
<span class='v ET4_12 ET4_13' data-id='ET4_12'><span class='v-num v-12-13'>12-13&nbsp;</span>মর্দখয়কে ইষ্টেরের বার্তা জানানো হলে তিনি ইষ্টেরকে বলে পাঠালেন: “ইষ্টের, এমন ভেবো না যে যদিও তুমি রাজপ্রাসাদে বাস করছো, ইহুদী হয়েও নিজে বেঁচে যাবে| </span>
<span class='v ET4_14' data-id='ET4_14'><span class='v-num v-14'>14&nbsp;</span>তুমি যদি এখন চুপ করে থাকো, ইহুদীদের জন্য সাহায্য ও স্বাধীনতা কোথাও না কোথাও থেকে আসবে, কিন্তু তুমি ও তোমার পিতার পরিবারের সকলে মারা যাবে| কে জানে, হয়তো ঠিক এরকম কোন একটা সময়ের জন্যই তোমাকে রাণী করা হয়েছে!” </span></div>
<div class='p'>
<span class='v ET4_15 ET4_16' data-id='ET4_15'><span class='v-num v-15-16'>15-16&nbsp;</span>ইষ্টের এর উত্তরে মর্দখয়কে জানালেন: “শূশনের সমস্ত ইহুদীদের সঙ্গে আমার জন্য উপবাস করো| তিন দিন, তিন রাত্রি তোমরা কোন খাদ্য ও পানীয় গ্রহণ করো না| আমি ও আমার পরিচারিকারাও তোমাদের মতোই উপবাস করবো| তারপর আমি রাজার কাছে যাবো| আমি জানি, না ডাকতে রাজার কাছে যাওয়াটা নিয়ম বিরুদ্ধ| কিন্তু আমি তাও যাবো, তাতে যদি আমার মৃত্যুও হয়, তো হবে|” </span></div>
<div class='p'>
<span class='v ET4_17' data-id='ET4_17'><span class='v-num v-17'>17&nbsp;</span>মর্দখয় তখন গিয়ে ইষ্টের তাঁকে যা যা করতে বলেছিলেন সবই করলেন| </span></div></div>
<div class='footnotes'>

</div>
<div class='footer'><div class='nav'>
<a class='prev' href='ET3.html'></a>
<a class='home' href='index.html'></a>
<a class='next' href='ET5.html'></a>
</div></div>
</body></html>
