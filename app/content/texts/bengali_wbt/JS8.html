<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>পবিত্র বাইবেল যিহোশূয়ের পুস্তক 8</title>
<link href='mukti.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location mukti' href='JS.html'> যিহোশূয়ের পুস্তক 8 </a>
<a class='prev' href='JS7.html'>  </a>
<a class='next' href='JS9.html'>  </a>
</div></div>
<div class='chapter section JS8 ben2006 ben JS mukti' dir='ltr' data-id='JS8' data-nextid='JS9' data-previd='JS7' lang='bn'> 

<div class='c'>8</div>
<div class='s'>অয়ের বিনাশ প্রাপ্তি </div>
<div class='p'>
<span class='v JS8_1' data-id='JS8_1'><span class='verse1 v-num v-1'>1&nbsp;</span>প্রভু যিহোশূয়কে বললেন, “ভয় পেও না| আশা ছেড়ো না| তোমার সমস্ত যোদ্ধাকে নিয়ে অয়ে চলে যাও| অয়ের রাজাকে পরাজিত করার জন্য আমি তোমাদের সাহায্য করব| আমি তোমাদের কাছে রাজা, রাজার লোকদের, তার শহর এবং তার দেশ সবকিছু দিচ্ছি| </span>
<span class='v JS8_2' data-id='JS8_2'><span class='v-num v-2'>2&nbsp;</span>তোমরা যিরীহো আর সে দেশের রাজার প্রতি যা করেছিলে ঠিক সেই রকমই তোমরা অয় এবং সেই শহরের রাজার প্রতি করবে| শুধু এইবার তোমরা সব ধনসম্পদ এবং পশুসমুহ নিয়ে যাবে এবং ওগুলো তোমাদের জন্যই রাখবে| এখন তোমাদের কয়েকজন সৈন্যকে শহরের পিছনে লুকিয়ে থাকতে বলো|” </span></div>
<div class='p'>
<span class='v JS8_3' data-id='JS8_3'><span class='v-num v-3'>3&nbsp;</span>তাই যিহোশূয় সমস্ত সৈন্যবাহিনীকে অয়ের দিকে নিয়ে গেলেন| তিনি তাঁর সেরা 30,000 যোদ্ধাকে বেছে নিলেন| রাত্রে তিনি তাদের পাঠালেন| </span>
<span class='v JS8_4' data-id='JS8_4'><span class='v-num v-4'>4&nbsp;</span>যিহোশূয় তাদের এই আদেশ দিলেন: “তোমাদের যা বলছি তা মন দিয়ে শোন| শহরের পেছন দিকে তোমরা লুকিয়ে থাকবে| আক্রমণের জন্য অপেক্ষা করবে| শহর থেকে বেশী দূরে যাবে না| সবসময় লক্ষ্য রাখবে আর তৈরী থাকবে| </span>
<span class='v JS8_5' data-id='JS8_5'><span class='v-num v-5'>5&nbsp;</span>আমি সকলকে নিয়ে শহরের দিকে যাত্রা করব| শহরের লোকরা আমাদের সঙ্গে যুদ্ধ করতে বেরিয়ে আসবে| ঠিক আগের মতো আমরা ছুটে পালিয়ে আসব| </span>
<span class='v JS8_6' data-id='JS8_6'><span class='v-num v-6'>6&nbsp;</span>তারা আমাদের শহর থেকে তাড়িয়ে দেবে| তারা ভাববে যে আমরা ঠিক আগের মতোই ওদের কাছ থেকে পালিয়ে যাচ্ছি| সেই ভাবে আমরা পালিয়ে যাব| </span>
<span class='v JS8_7' data-id='JS8_7'><span class='v-num v-7'>7&nbsp;</span>তারপর তোমরা গুপ্তস্থান থেকে বেরিয়ে আসবে আর শহর অধিকার করবে| প্রভু, তোমাদের ঈশ্বর স্বয়ং তোমাদের জয় করার শক্তি দান করবেন| </span></div>
<div class='p'>
<span class='v JS8_8' data-id='JS8_8'><span class='v-num v-8'>8&nbsp;</span>“প্রভু যা যা বলেন সেই অনুসারে কাজ করবে| আমার দিকে লক্ষ্য রেখো| আমি তোমাদের শহর দখলের আদেশ দেব| শহরের দখল নিয়ে একে তোমরা জ্বালিয়ে দেবে|” </span></div>
<div class='p'>
<span class='v JS8_9' data-id='JS8_9'><span class='v-num v-9'>9&nbsp;</span>তারপর যিহোশূয় তাদের লুকানোর জায়গায় পাঠিয়ে দিয়ে অপেক্ষা করতে লাগলেন| তারা বৈথেল এবং অয়ের মধ্যবর্তী একটি জায়গায় গেল| জায়গাটি অয়ের পশ্চিম দিকে| যিহোশূয় তাঁর লোকদের সঙ্গে রাত কাটালেন| </span></div>
<div class='p'>
<span class='v JS8_10' data-id='JS8_10'><span class='v-num v-10'>10&nbsp;</span>পরদিন খুব সকালে যিহোশূয় সব লোকদের এক সঙ্গে জড়ো করলেন| তারপর যিহোশূয় এবং ইস্রায়েলের দলপতিরা তাদের অয়ের দিকে নিয়ে গেলেন| </span>
<span class='v JS8_11' data-id='JS8_11'><span class='v-num v-11'>11&nbsp;</span>যিহোশূয়ের সঙ্গে যে সব সৈন্য ছিল, তারা অয় অভিযান করল| শহরের সামনে এসে তারা দাঁড়াল| সৈন্যরা শহরের উত্তরে তাঁবু খাটাল| অয় এবং সৈন্যবাহিনীর মধ্যে ছিল একটি উপত্যকা| </span></div>
<div class='p'>
<span class='v JS8_12' data-id='JS8_12'><span class='v-num v-12'>12&nbsp;</span>তারপর যিহোশূয় প্রায় 5000 সৈন্য বেছে নিলেন| তিনি তাদের শহরের পশ্চিমে বৈথেল এবং অয়ের মাঝখানে লুকিয়ে থাকার জন্য পাঠিয়ে দিলেন| </span>
<span class='v JS8_13' data-id='JS8_13'><span class='v-num v-13'>13&nbsp;</span>এই ভাবে যিহোশূয় যুদ্ধের জন্য তাদের প্রস্তুত করলেন| শহরের উত্তরে তাদের প্রধান ঘাঁটি| অন্যান্যরা লুকোল পশ্চিম দিকে| সেই রাত্রে যিহোশূয় উপত্যকায় গেলেন| </span></div>
<div class='p'>
<span class='v JS8_14' data-id='JS8_14'><span class='v-num v-14'>14&nbsp;</span>পরে অয়ের রাজা ইস্রায়েলীয় সৈন্যবাহিনীকে দেখতে পেলেন| ইস্রায়েলীয় সৈন্যবাহিনীর বিরুদ্ধে যুদ্ধ করতে রাজা এবং তাঁর লোকরা বেরিয়ে পড়ল| অয়ের রাজা যর্দন উপত্যকার কাছে শহরের পূর্বদিকে গেলেন| তাই তিনি শহরের পেছন দিকে লুকিয়ে থাকা ইস্রায়েলীয় সৈন্যদের দেখতে পেলেন না| </span></div>
<div class='p'>
<span class='v JS8_15' data-id='JS8_15'><span class='v-num v-15'>15&nbsp;</span>অয়ের সৈন্যবাহিনী যিহোশূয় এবং ইস্রায়েলের সমস্ত মানুষকে তাড়িয়ে দিল| তারা যেখানে মরুভূমি সেই পূর্বদিকে ছুট লাগাল| </span>
<span class='v JS8_16' data-id='JS8_16'><span class='v-num v-16'>16&nbsp;</span>শহরের সকলে হৈ-হৈ করে যিহোশূয় ও তাঁর সৈন্যবাহিনীকে তাড়া করতে লাগল| সব লোক শহর ছেড়ে চলে গেল| </span>
<span class='v JS8_17' data-id='JS8_17'><span class='v-num v-17'>17&nbsp;</span>অয় এবং বৈথেলের সব লোক ইস্রায়েলীয় সৈন্যবাহিনীকে তাড়িয়ে দিল| শহর ফাঁকা পড়ে রইল| শহর রক্ষা করার জন্য কেউ রইল না| </span></div>
<div class='p'>
<span class='v JS8_18' data-id='JS8_18'><span class='v-num v-18'>18&nbsp;</span>তারপর প্রভু যিহোশূয়কে বললেন, “অয় শহরের দিকে বর্শা উঁচিয়ে ধরো| এই শহর আমি তোমাদের হাতে তুলে দেব|” তাঁর কথা মতো যিহোশূয় অয় শহরের দিকে বর্শা উঁচিয়ে ধরলেন| </span>
<span class='v JS8_19' data-id='JS8_19'><span class='v-num v-19'>19&nbsp;</span>ইস্রায়েলের যে সব লোকরা লুকিয়েছিল তারা তা দেখল| তারা তাদের লুকোবার জায়গা থেকে দ্রুত বেরিয়ে শহরের দিকে ছুটে গেল, শহরে ঢুকে পড়ল আর শহরটা দখল করে নিল| তারপর সৈন্যরা শহর পুড়িয়ে দেবার জন্য আগুন লাগিয়ে দিল| </span></div>
<div class='p'>
<span class='v JS8_20' data-id='JS8_20'><span class='v-num v-20'>20&nbsp;</span>অয়ের লোকরা পেছনে তাকিয়ে দেখল তাদের শহর জ্বলছে| তারা দেখল শহর থেকে আকাশের দিকে ধোঁয়া উঠছে| এই দেখে তারা দুর্বল হয়ে পড়ল, সাহস হারিয়ে ফেলল| তারা ইস্রায়েলীয়দের তাড়াবার প্রচেষ্টা ছেড়ে দিল| ইস্রায়েলীয়রাও আর ছোটাছুটি না করে ফিরে দাঁড়াল আর অয়ের লোকদের সঙ্গে যুদ্ধ করতে লাগল| অয়ের লোকদের পালাবার মতো কোন নিরাপদ জায়গা ছিল না| </span>
<span class='v JS8_21' data-id='JS8_21'><span class='v-num v-21'>21&nbsp;</span>যিহোশূয় এবং তাঁর লোকরা দেখল যে ঐ সৈন্যরা শহর দখল করে নিয়েছে| তারা দেখল শহর থেকে ধোঁয়া ওপরে উঠছে| এই সময় তারা পালিয়ে না গিয়ে ঘুরে দাঁড়াল, অয়ের লোকদের দিকে ছুটে গিয়ে যুদ্ধ করল| </span>
<span class='v JS8_22' data-id='JS8_22'><span class='v-num v-22'>22&nbsp;</span>তারপর যারা লুকিয়েছিল তারাও ফিরে এসে যুদ্ধে সাহায্য করল| অয়ের লোকদের সামনে পিছনে সব দিকেই ইস্রায়েলীয় সৈন্যবাহিনী| তারা ফাঁদে আটকা পড়ল| ইস্রায়েলীয়রা তাদের পরাজিত করল| অয়ের সমস্ত লোক নিশ্চিহ্ন না হওয়া পর্যন্ত তারা যুদ্ধ করতে লাগল| শত্রু পক্ষের একটা লোকও পালাতে পারল না| </span>
<span class='v JS8_23' data-id='JS8_23'><span class='v-num v-23'>23&nbsp;</span>কিন্তু অয়ের রাজাকে বাঁচিয়ে রাখা হল| যিহোশূয়ের লোকরা তাকে যিহোশূয়ের কাছে নিয়ে এল| </span></div>
<div class='s'>যুদ্ধের সমীক্ষা </div>
<div class='p'>
<span class='v JS8_24' data-id='JS8_24'><span class='v-num v-24'>24&nbsp;</span>যুদ্ধের সময় ইস্রায়েলীয় সৈন্যবাহিনী অয়ের লোকদের মাঠে-ঘাটে মরুভূমির মধ্যে তাড়িয়ে নিয়ে গিয়েছিল| তারপর তারা সেই সব জায়গায় তাদের হত্যা করেছিল| তারপর তারা অয়ে ফিরে গিয়ে সেখানে যেসব লোক তখনও বেঁচে ছিল তাদের হত্যা করল| </span>
<span class='v JS8_25' data-id='JS8_25'><span class='v-num v-25'>25&nbsp;</span>সেদিন অয়ের সমস্ত লোক মারা গেল| 12,000 পুরুষ ও স্ত্রীলোক মারা গিয়েছিল| </span>
<span class='v JS8_26' data-id='JS8_26'><span class='v-num v-26'>26&nbsp;</span>যিহোশূয় তাঁর লোকদের শহর ধ্বংস করার সংকেত দিতেই অয় শহরের দিকে বল্লম উঁচু করে ধরেছিলেন| শহরের সমস্ত লোক বিনষ্ট না হওয়া পর্যন্ত যিহোশূয় এভাবেই দাঁড়িয়েছিলেন| </span>
<span class='v JS8_27' data-id='JS8_27'><span class='v-num v-27'>27&nbsp;</span>ইস্রায়েলের লোকরা শহরের সমস্ত জীবজন্তু এবং অন্যান্য জিনিসপত্র নিজেদের ব্যবহারের জন্য রেখে দিয়েছিল| প্রভু যিহোশূয়কে নির্দেশ দেবার সময় তাদের এই সব রেখে দিতেই বলেছিলেন| </span></div>
<div class='p'>
<span class='v JS8_28' data-id='JS8_28'><span class='v-num v-28'>28&nbsp;</span>যিহোশূয় অয় শহরকে জ্বালিয়ে দিলেন| শহরটা কতকগুলি পাথরের স্তূপে পরিণত হল| আর কিছুই সেখানে ছিল না| আজও শহরটা সেই রকমই পড়ে আছে| </span>
<span class='v JS8_29' data-id='JS8_29'><span class='v-num v-29'>29&nbsp;</span>যিহোশূয় অয়ের রাজাকে একটা গাছে ফাঁসি দিলেন| সন্ধ্যে পর্যন্ত তাকে ঝুলিয়ে রাখলেন| সূর্য অস্ত গেলে যিহোশূয় তাদের গাছ থেকে দেহটাকে নামাতে বললেন| শহরের ফটকের কাছে তারা দেহটাকে ছুঁড়ে দিল| তারপর প্রচুর পাথর দিয়ে তারা দেহটাকে চাপা দিল| সেই পাথরের স্তূপ আজও দেখা যাবে| </span></div>
<div class='s'>আশীর্বাদ আর অভিশাপ পঠন </div>
<div class='p'>
<span class='v JS8_30' data-id='JS8_30'><span class='v-num v-30'>30&nbsp;</span>তারপর যিহোশূয় ইস্রায়েলের প্রভু, ঈশ্বরের স্মরণে একটি বেদী নির্মাণ করলেন| এবল পর্বতের চূড়ায় তিনি এই বেদী তৈরী করেছিলেন| </span>
<span class='v JS8_31' data-id='JS8_31'><span class='v-num v-31'>31&nbsp;</span>প্রভুর দাস মোশি ইস্রায়েলের লোকদের জানিয়েছিলেন কি ভাবে বেদী তৈরী করতে হবে| <span class='bk'>মোশির বিধিপুস্তকে</span> পরিষ্কার করে লেখা ছিল বেদীর প্রস্তুত প্রণালী| সেই ভাবেই যিহোশূয় বেদী তৈরী করলেন| কাটা হয়নি এমন পাথর দিয়েই বেদী তৈরী হয়েছিল| ঐ পাথরগুলির ওপর কোন লৌহস্তম্ভ কখনও ব্যবহার করা হয় নি| সেই বেদীতে তারা প্রভুর উদ্দেশ্যে হোমবলি উৎসর্গ করল| তারা মঙ্গল নৈবেদ্য উৎসর্গ করল| </span></div>
<div class='p'>
<span class='v JS8_32' data-id='JS8_32'><span class='v-num v-32'>32&nbsp;</span>ঐখানে যিহোশূয় পাথরগুলোর ওপরে মোশির বিধিগুলো লিখে দিলেন| ইস্রায়েলের সমস্ত লোক যাতে সেগুলো পড়ে সেই জন্যই তিনি লিখে দিয়েছিলেন| </span>
<span class='v JS8_33' data-id='JS8_33'><span class='v-num v-33'>33&nbsp;</span>প্রবীণরা, উচ্চপদস্থ কর্মীরা, বিচারকরা এবং সমস্ত মানুষ পবিত্র সিন্দুকটিকে ঘিরে দাঁড়াল| প্রভুর পবিত্র সাক্ষ্যসিন্দুক বহনকারী লেবীয় যাজকদের সামনে তারা দাঁড়িয়েছিল| অর্ধেক লোক দাঁড়িয়েছিল এবল পর্বতের চূড়ার সামনে আর বাকী অর্ধেক দাঁড়িয়েছিল গরিষীম পর্বতের চূড়ার সামনে| প্রভুর দাস মোশি তাদের এভাবেই দাঁড়াতে বলেছিলেন| তারা যাতে প্রভুর আশীর্বাদ পায় সেই জন্য তিনি তাদের এই নির্দেশ দিয়েছিলেন| </span></div>
<div class='p'>
<span class='v JS8_34' data-id='JS8_34'><span class='v-num v-34'>34&nbsp;</span>তারপর যিহোশূয় বিধির প্রতিটি কথা পড়ে শোনালেন| তিনি সমস্ত আশীর্বাদ আর সমস্ত অভিশাপ <span class='bk'>বিধিপুস্তকে </span> যে ভাবে লেখা আছে সেই ভাবেই পড়ে শোনালেন| </span>
<span class='v JS8_35' data-id='JS8_35'><span class='v-num v-35'>35&nbsp;</span>ইস্রায়েলের সমস্ত লোক সেখানে জড়ো হয়েছিল| সমস্ত স্ত্রীলোক, শিশু আর তাদের সঙ্গে বাস করত যেসব বিদেশী মানুষ তারাও সেখানে ছিল| মোশির প্রতিটি নির্দেশ যিহোশূয় পড়ে শোনালেন| </span></div></div>
<div class='footnotes'>

</div>
<div class='footer'><div class='nav'>
<a class='prev' href='JS7.html'></a>
<a class='home' href='index.html'></a>
<a class='next' href='JS9.html'></a>
</div></div>
</body></html>
