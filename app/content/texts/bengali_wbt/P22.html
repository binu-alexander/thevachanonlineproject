<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>পবিত্র বাইবেল 2 পিতর 2</title>
<link href='mukti.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location mukti' href='P2.html'> 2 পিতর 2 </a>
<a class='prev' href='P21.html'>  </a>
<a class='next' href='P23.html'>  </a>
</div></div>
<div class='chapter section P22 ben2006 ben P2 mukti' dir='ltr' data-id='P22' data-nextid='P23' data-previd='P21' lang='bn'> 

<div class='c'>2</div>
<div class='s'>ভণ্ড শিক্ষক </div>
<div class='p'>
<span class='v P22_1' data-id='P22_1'><span class='verse1 v-num v-1'>1&nbsp;</span>অতীতে ঈশ্বরের লোকদের মধ্যে ভণ্ড ভাববাদীরা ছিল৷ একইভাবে তোমাদের দলের মধ্যে কিছু কিছু ভণ্ড শিক্ষক প্রবেশ করবে৷ তারা ভুল শিক্ষা দেবে, যে শিক্ষা গ্রহণ করলে লোকেদের সর্বনাশ হবে৷ সেই ভণ্ড শিক্ষকরা এমন কৌশলে তোমাদের শিক্ষা দেবে যাতে তারা যে ভ্রান্ত শিক্ষা দিচ্ছে সেটা তোমরা ধরতে পারবে না৷ তারা, এমন কি প্রভু যিনি মুক্তি এনে দিয়েছেন তাঁকে পর্যন্ত অস্বীকার করবে৷ তাই তাদের নিজেদের ধ্বংস তারা সত্বর ডেকে আনবে৷ </span>
<span class='v P22_2' data-id='P22_2'><span class='v-num v-2'>2&nbsp;</span>তারা যে সমস্ত মন্দ বিষয়ে লিপ্ত, বহুলোক সেই বিষয়গুলিতে তাদের অনুসরণ করবে৷ ঐ লোকদের প্ররোচনায় বহুলোক সত্যের পথের বিষয়ে নিন্দা করবে৷ </span>
<span class='v P22_3' data-id='P22_3'><span class='v-num v-3'>3&nbsp;</span>এই ভণ্ড শিক্ষকরা তোমাদের কাছ থেকে কেবল অর্থলাভ করতে চাইবে৷ তাই তারা অসত্য কল্পিত কাহিনী বানিয়ে বলবে৷ অনেকদিন ধরেই ঐ ভণ্ড শিক্ষকদের জন্য শাস্তি অপেক্ষা করছে এবার আর তারা ঈশ্বরের হাত এড়িয়ে যেতে পারবে না; তিনি তাদের ধ্বংস করবেন৷ </span></div>
<div class='p'>
<span class='v P22_4' data-id='P22_4'><span class='v-num v-4'>4&nbsp;</span>যারা পাপ করেছিল সেই স্বর্গদূতদেরও ঈশ্বর ছাড়েন নি; তিনি তাদের নরকে পাঠিয়েছিলেন৷ ঈশ্বর বিচারের দিন পর্যন্ত অন্ধকারময় গহ্বরে তাদের ফেলে রাখলেন৷ </span></div>
<div class='p'>
<span class='v P22_5' data-id='P22_5'><span class='v-num v-5'>5&nbsp;</span>ঈশ্বর প্রাচীন জগতকে ছেড়ে কথা বলেন নি৷ ঈশ্বরবিরোধী লোকদের জন্য ঈশ্বর জগতে জলপ্লাবন আনলেন৷ তিনি কেবলমাত্র নোহ এবং তার সঙ্গে অন্য সাতজনকে রক্ষা করেছিলেন৷ এই নোহ ঠিক পথে চলবার জন্য মানুষকে শিক্ষা দিয়েছিলেন৷ </span></div>
<div class='p'>
<span class='v P22_6' data-id='P22_6'><span class='v-num v-6'>6&nbsp;</span>সদোম ও ঘমোরা নগরকে ঈশ্বর দণ্ডিত করেছিলেন৷ ঈশ্বর সেই দুটি নগরকে ধ্বংস করে যাঁরা তাঁর বিরোধিতা করে তাদের জন্য শেষ ফলের এক উদাহরণ হিসেবে তা স্থাপন করেছিলেন৷ </span>
<span class='v P22_7' data-id='P22_7'><span class='v-num v-7'>7&nbsp;</span>ঐ ধ্বংসপ্রাপ্ত নগরী থেকে ঈশ্বর লোটকে উদ্ধার করেছিলেন৷ লোট ভাল লোক ছিলেন এবং ঐ নগরের দুষ্ট লোকদের অনৈতিক চালচলনে তিনি পীড়িত হতেন৷ </span>
<span class='v P22_8' data-id='P22_8'><span class='v-num v-8'>8&nbsp;</span>সেই নীতিপরায়ণ মানুষ ঐ দুষ্ট লোকদের মধ্যে দিনের পর দিন বাস করতেন৷ তাঁর ধার্মিক আত্মা এই সকল লোকদের বেআইনী কাজকর্ম দেখে এবং এগুলির কথা শুনে যন্ত্রণা ভোগ করতেন৷ </span></div>
<div class='p'>
<span class='v P22_9' data-id='P22_9'><span class='v-num v-9'>9&nbsp;</span>হ্যাঁ, ঈশ্বরই এই সকল কার্য সাধন করলেন৷ তাই প্রভু ঈশ্বর জানেন যারা তাঁর সেবা করে, তাদের কিভাবে উদ্ধার করতে হয়৷ তিনি তাদের সমস্ত কষ্টের সময়ে তাদের উদ্ধার করেন৷ প্রভু এও জানেন কিভাবে দুষ্ট লোকদের সেই বিচারের দিনে শাস্তি দিতে হয়৷ </span>
<span class='v P22_10' data-id='P22_10'><span class='v-num v-10'>10&nbsp;</span>ঐ দণ্ড বিশেষভাবে তাদের জন্য, যাঁরা দুর্নীতিপরায়ণ ও কামাতুর, অধার্মিক স্বভাবের অনুসারী এবং যারা প্রভুর কর্তৃত্ত্বকে সম্মান করে না৷ </span></div>
<div class='p'>
<span class='v P22_10' data-id='P22_10'>এই সকল ভণ্ড শিক্ষকরা দুঃসাহসী ও একগুঁয়ে এবং মহিমান্বিত স্বর্গদূতের বিরুদ্ধে মন্দ কথা বলতে ভয় পায় না৷ </span>
<span class='v P22_11' data-id='P22_11'><span class='v-num v-11'>11&nbsp;</span>ঐ সব ভণ্ড শিক্ষকদের চেয়ে স্বর্গদূতরা শক্তিতে ও পরাক্রমে বড় হয়েও প্রভুর কাছে তাদের বিষয়ে কুৎসাজনক অভিযোগ আনেন না৷ </span></div>
<div class='p'>
<span class='v P22_12' data-id='P22_12'><span class='v-num v-12'>12&nbsp;</span>এই ভণ্ড শিক্ষকরা বিচার বুদ্ধিহীন পশুর মতো, যারা তাদের সহজাত প্রবৃত্তির বশে কাজ করে৷ এরা জন্মেছে ধরা পড়তে ও নিহত হবার জন্য৷ বন্য পশুদের মতোই এই শিক্ষকরা ধ্বংস হয়ে যাবে৷ </span>
<span class='v P22_13' data-id='P22_13'><span class='v-num v-13'>13&nbsp;</span>এই ভণ্ড শিক্ষকরা বহুলোকের ক্ষতি করেছে, তাই তারাও কষ্টভোগ করবে, তাদের কুকাজের জন্য প্রাপ্তিস্বরূপ সেই হবে তাদের বেতন৷ এই ভণ্ড শিক্ষকরা প্রকাশ্যে মন্দ কাজ করতে ভালবাসে যাতে সমস্ত লোক তা দেখতে পায়৷ </span></div>
<div class='p'>
<span class='v P22_13' data-id='P22_13'>তারা তোমাদের মধ্যে নোংরা দাগ ও কলঙ্কের মত৷ যেসব মন্দ কাজ তাদের খুশী করে, সেগুলি করে তারা তা উপভোগ করে৷ যখন তারা তোমাদের সঙ্গে পান ভোজন করে তখন তোমাদের পক্ষে তা লজ্জাজনক হয়৷ </span>
<span class='v P22_14' data-id='P22_14'><span class='v-num v-14'>14&nbsp;</span>কোন নারীকে দেখলে এই শিক্ষকরা তার প্রতি কামাসক্ত হয়৷ এরা এইভাবে পাপ করেই চলেছে৷ যারা বিশ্বাসে দুর্বল তাদের তারা পাপের ফাঁদে ফেলে ফুসলিয়ে নিয়ে যায়৷ তাদের অন্তঃকরণ লোভে অভ্যস্ত, তারা অভিশপ্ত৷ </span></div>
<div class='p'>
<span class='v P22_15' data-id='P22_15'><span class='v-num v-15'>15&nbsp;</span>এই ভণ্ড শিক্ষকরা সোজা পথ ছেড়ে ভুল পথে ভ্রমণ করছে৷ তারা বিয়োরের পুত্র বিলিয়মকে অনুসরণ করে, যিনি মন্দ কাজের পারিশ্রমিক পেলে আনন্দ পেতেন৷ </span>
<span class='v P22_16' data-id='P22_16'><span class='v-num v-16'>16&nbsp;</span>কিন্তু একটি গাধা বিলিয়মকে বলেছিল যে সে ভুল কাজ করেছে৷ গাধা পশু বলে কথা বলতে পারে না; কিন্তু এই গাধা মানুষের গলায় কথা বলে ভাববাদীকে মুর্খের মত কাজ করতে দেয় নি৷ </span></div>
<div class='p'>
<span class='v P22_17' data-id='P22_17'><span class='v-num v-17'>17&nbsp;</span>এই ভণ্ড শিক্ষকরা জলবিহীন ঝরণার মতো৷ ঝোড়ো হাওয়ায় বয়ে যাওয়া মেঘের মতো৷ এক ঘোর অন্ধকার কূপ এই ভণ্ড শিক্ষকদের জন্য সংরক্ষিত আছে৷ </span>
<span class='v P22_18' data-id='P22_18'><span class='v-num v-18'>18&nbsp;</span>এরা শূন্যগর্ভ বড় বড় কথা বলে নিজেদের নিয়ে গর্ব করে৷ যারা সম্প্রতি ভুল পথে চলা লোকদের সংসর্গ থেকে বেরিয়ে এসেছে তাদের দৈহিক আকর্ষণ ও বাসনায় প্রলুদ্ধ করে৷ এইসব লোকদের তারা পাপের ফাঁদে ফেলে৷ </span>
<span class='v P22_19' data-id='P22_19'><span class='v-num v-19'>19&nbsp;</span>এরা তাদের স্বাধীনতার প্রলোভন দেখায়; কিন্তু নিজেরা সেইসব মন্দের দাস যেগুলি ধ্বংসের পথগামী, কারণ মানুষ তারই দাস যা তাকে চালনা করে৷ </span></div>
<div class='p'>
<span class='v P22_20' data-id='P22_20'><span class='v-num v-20'>20&nbsp;</span>যারা আমাদের প্রভু ও ত্রাণকর্তা যীশু খ্রীষ্ট সম্পর্কে জ্ঞান লাভ করে সংসারের অশুচি বিষয়গুলি থেকে মুক্ত হয়েছিল, তারা যদি তাদের পুরানো পাপের জীবনে ফিরে যায় তবে তাদের পরের অবস্থা আগের অবস্থা থেকে আরো খারাপ হবে৷ </span>
<span class='v P22_21' data-id='P22_21'><span class='v-num v-21'>21&nbsp;</span>যে পবিত্র শিক্ষা তারা লাভ করেছিল, তারা যদি সেই পবিত্র শিক্ষা থেকে সরে যায় তবে তাদের পক্ষে সেই সত্য পথ না জানাই ভাল ছিল৷ </span>
<span class='v P22_22' data-id='P22_22'><span class='v-num v-22'>22&nbsp;</span>একটি প্রবাদ আছে যা তাদের ক্ষেত্রে খাটে, “কুকুর ফেরে নিজের বমির দিকে,”<span class='note' id='footnote-502'><a href='#note-502' class='key'>✡</a></span> এবং “শুয়োরকে স্নান করালেও সে আবার যায় কাদায় গড়াগড়ি দিতে৷” </span></div></div>
<div class='footnotes'>

<span class='footnote' id='note-502'><span class='key'>✡ </span><a href='#footnote-502' class='backref'>2:22</a> <span class='text'> <span class="xt">উদ্ধৃতি হিতো 26:11</span></span></span>
</div>
<div class='footer'><div class='nav'>
<a class='prev' href='P21.html'></a>
<a class='home' href='index.html'></a>
<a class='next' href='P23.html'></a>
</div></div>
</body></html>
