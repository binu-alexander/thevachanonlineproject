<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>পবিত্র বাইবেল 2 রাজাবলি 25</title>
<link href='mukti.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location mukti' href='K2.html'> 2 রাজাবলি 25 </a>
<a class='prev' href='K224.html'>  </a>
<a class='next' href='R11.html'>  </a>
</div></div>
<div class='chapter section K225 ben2006 ben K2 mukti' dir='ltr' data-id='K225' data-nextid='R11' data-previd='K224' lang='bn'> 

<div class='c'>25</div>
<div class='p'>
<span class='v K225_1' data-id='K225_1'><span class='verse1 v-num v-1'>1&nbsp;</span>তাই বাবিল-রাজ নবূখদনিৎ‌সর, তাঁর সমস্ত সেনাবাহিনী নিয়ে জেরুশালেমের বিরুদ্ধে যুদ্ধ করতে এলেন| সিদিকিয়র রাজত্ব কালের নবম বছরের 10 মাসের 10 দিনে এই ঘটনা ঘটেছিল| জেরুশালেম শহরে যাতায়াত বন্ধ করতে নবূখদনিৎ‌সর শহরের চারপাশে তাঁর সেনাবাহিনী মোতায়েন করে একটা দেওয়াল বানিয়ে শহরটা অবরোধ করেছিলেন| </span>
<span class='v K225_2' data-id='K225_2'><span class='v-num v-2'>2&nbsp;</span>এই ভাবে তাঁর সেনাবাহিনী সিদিকিয়র রাজত্বের একাদশ বছর পর্যন্ত জেরুশালেম ঘিরে রেখেছিল| </span>
<span class='v K225_3' data-id='K225_3'><span class='v-num v-3'>3&nbsp;</span>এদিকে শহরের ভেতরে খাদ্যাভাব উত্তরোত্তর বৃদ্ধি পাচ্ছিল| চতুর্থ মাসের 9তম দিনের পর থেকে শহরে সাধারণ মানুষের খাবার মত এককণা খাবারও আর অবশিষ্ট ছিল না| </span></div>
<div class='p'>
<span class='v K225_4' data-id='K225_4'><span class='v-num v-4'>4&nbsp;</span>শেষ পর্যন্ত নবূখদনিৎ‌সরের সেনাবাহিনী শহরের প্রাচীর ভেঙে ভেতরে ঢুকে পড়লে, সে রাতেই বাগানের গুপ্তপথের ফাঁপা দেওয়ালের মধ্যে দিয়ে রাজা সিদিকিয় ও তাঁর সেনাবাহিনীর লোকরা পালিয়ে যায়| যদিও শত্রুপক্ষের সেনাবাহিনী সারা শহর ঘিরে রেখেছিল, কিন্তু তবুও সিদিকিয় ও তাঁর পার্শ্বচররা মরুভূমির পথে পালিয়ে যেতে সক্ষম হন| </span>
<span class='v K225_5' data-id='K225_5'><span class='v-num v-5'>5&nbsp;</span>কিন্তু বাবিলের সেনাবাহিনী তাঁদের ধাওয়া করে যিরীহোর কাছে রাজা সিদিকিয়কে বন্দী করে| সিদিকিয়র সমস্ত সেনা তাঁকে একলা ফেলে রেখে পালিয়ে যায়| </span></div>
<div class='p'>
<span class='v K225_6' data-id='K225_6'><span class='v-num v-6'>6&nbsp;</span>বাবিলীয়রা তাঁকে বন্দী করে বাবিলে রাজার কাছে নিয়ে যায় যা এখন ছিল রিব্লাতে, যিনি তাকে শাস্তি দেন| </span>
<span class='v K225_7' data-id='K225_7'><span class='v-num v-7'>7&nbsp;</span>তারা সিদিকিয়র সামনেই তাঁর চার পুত্রকে হত্যা করে, তাঁর চোখ গেলে দিয়ে শিকল পরিয়ে তাঁকে বাবিলে নিয়ে গিয়েছিল| </span></div>
<div class='s'>জেরুশালেম ধ্বংস হল </div>
<div class='p'>
<span class='v K225_8' data-id='K225_8'><span class='v-num v-8'>8&nbsp;</span>নবূখদনিৎ‌সরের বাবিল শাসনের উনিশ বছরের পঞ্চম মাসের 7তম দিনে নবূষরদন জেরুশালেমে আসেন| নবূষরদন ছিলেন তাঁর সর্বাপেক্ষা রণকুশলী সৈন্যদের সেনাপতি| </span>
<span class='v K225_9' data-id='K225_9'><span class='v-num v-9'>9&nbsp;</span>তিনি প্রভুর মন্দির এবং রাজপ্রাসাদ পুড়িয়ে ফেললেন| তিনি ছোট বড় সমস্ত ঘর বাড়ীও ধ্বংস করে দিয়েছিলেন| </span></div>
<div class='p'>
<span class='v K225_10' data-id='K225_10'><span class='v-num v-10'>10&nbsp;</span>এরপর, নবূখদনিৎ‌সরের সৈন্যবাহিনীর সেনারা জেরুশালেমের চারপাশের প্রাচীর ভেঙ্গে ফেলে </span>
<span class='v K225_11' data-id='K225_11'><span class='v-num v-11'>11&nbsp;</span>অবশিষ্ট যে কজন লোক তখন পড়ে ছিল তাদের বন্দী করে নিয়ে যায়| এমনকি যে সমস্ত লোক আত্মসমর্পণ করতে চেয়েছিল তাদেরও রেহাই দেওয়া হয় নি| </span>
<span class='v K225_12' data-id='K225_12'><span class='v-num v-12'>12&nbsp;</span>নবূষরদন একমাত্র দীনদরিদ্র লোকদের দ্রাক্ষা ক্ষেত ও শস্য ক্ষেতের দেখাশোনা করার জন্য ফেলে রেখে গিয়েছিলেন| </span></div>
<div class='p'>
<span class='v K225_13' data-id='K225_13'><span class='v-num v-13'>13&nbsp;</span>বাবিলীয় সেনাবাহিনী প্রভুর মন্দিরের পিতলের সমস্ত জিনিসপত্র ভেঙে টুকরো টুকরো করে| পিতলের জলাশয়, সেই ঠেলাগাড়িটা কিছুই তারা ভাঙতে বাকি রাখেনি| তারপর সেই পিতলের ভাঙা টুকরোগুলো তারা বাবিলে নিয়ে যায়| </span>
<span class='v K225_14' data-id='K225_14'><span class='v-num v-14'>14&nbsp;</span>গাছের টব, কোদাল, বাতিদানের শিখা উস্কানোর যন্ত্র থেকে শুরু করে পিতলের থালা, চামচ, কড়াই, পাত্র, </span>
<span class='v K225_15' data-id='K225_15'><span class='v-num v-15'>15&nbsp;</span>সোনা ও রূপোর সমস্ত জিনিসপত্রই নবূষরদন সঙ্গে করে নিয়ে যান| </span>
<span class='v K225_16 K225_17' data-id='K225_16'><span class='v-num v-16-17'>16-17&nbsp;</span>তিনি যা নিয়েছিলেন তার তালিকা নীচে দেওয়া হল: 27 ফুট দৈর্ঘ্যের 2টি পিতলের স্তম্ভ, স্তম্ভের মাথার ওপরের কারুকার্যখচিত 4/1-2 ফুট উঁচু গম্বুজ, পিতলের বড় জলাধার, প্রভুর মন্দিরের জন্য শলোমনের তৈরী করা ঠেলাগাড়িটা; সব মিলিয়ে এগুলোর ওজন সঠিক কত ছিল তা বলাও কঠিন! </span></div>
<div class='s'>যিহূদার লোকদের বন্দী করা হল </div>
<div class='p'>
<span class='v K225_18' data-id='K225_18'><span class='v-num v-18'>18&nbsp;</span>মন্দির থেকে নবূষরদন, প্রধান যাজক সরায়, সহকারী যাজক সফনিয়, প্রবেশদ্বারের তিন জন দারোয়ানকে বন্দী করে নিয়ে গিয়েছিলেন| </span></div>
<div class='p'>
<span class='v K225_19' data-id='K225_19'><span class='v-num v-19'>19&nbsp;</span>আর শহর থেকে তিনি 1 জন সেনাসচিব, রাজার 5 জন পরামর্শদাতা, সেনাপ্রধানের ব্যক্তিসচিব যিনি লোকদের মধ্যে থেকে বাছাই করে সেনা নিয়োগ করতেন, এরা ছাড়াও 60 জন সাধারণ মানুষকে বন্দী করেন| </span></div>
<div class='p'>
<span class='v K225_20 K225_21' data-id='K225_20'><span class='v-num v-20-21'>20-21&nbsp;</span>তারপর নবূষরদন এদের সবাইকে হমাতের রিব্লায বাবিল-রাজের কাছে নিয়ে গেলে, বাবিল-রাজ সেখানেই তাদের হত্যা করেন| আর যিহূদার লোকদের বন্দী করে তাঁরা সঙ্গে নিয়ে যান| </span></div>
<div class='s'>যিহূদার রাজ্যপাল গদলিয় </div>
<div class='p'>
<span class='v K225_22' data-id='K225_22'><span class='v-num v-22'>22&nbsp;</span>বাবিল-রাজ নবূখদনিৎ‌সর কিছু লোককে যিহূদায় রেখে গিয়েছিলেন| তিনি শাফনের পৌত্র অহীকামের পুত্র গদলিয়কে এই সমস্ত লোকদের শাসন করার জন্য শাসক হিসেবে যিহূদায় বসিয়ে যান| </span></div>
<div class='p'>
<span class='v K225_23' data-id='K225_23'><span class='v-num v-23'>23&nbsp;</span>এদিকে এ খবর পেয়ে নথনিয়়ের পুত্র ইশ্মায়েল, কারেযের পুত্র যোহানন, নটোফাতীয় তনহূমতের পুত্র সরায় আর মাখাথীয়ের পুত্র যাসনিয় প্রমুখ সেনাবাহিনীর প্রধানরা তাদের দলবল নিয়ে মিস্পাতে গদলিয়র সঙ্গে দেখা করতে গেলেন| </span>
<span class='v K225_24' data-id='K225_24'><span class='v-num v-24'>24&nbsp;</span>গদলিয় তাদের আশ্বস্ত করে বললেন, “বাবিলীয় রাজকর্মচারীদের ভয় পাবার কোন কারণ নেই| তোমরা যদি এখানে থেকে বাবিল-রাজের অধীনে কাজ কর তাহলেই সব ঠিক হয়ে যাবে|” </span></div>
<div class='p'>
<span class='v K225_25' data-id='K225_25'><span class='v-num v-25'>25&nbsp;</span>কিন্তু নথনিয়়ের পুত্র ইশ্মায়েল ছিলেন রাজপরি-বারের সদস্য এভাবে সাতমাস কাটার পর তিনি ও তাঁর দলের দশ জন মিলে গদলিয় ও সমস্ত ইহুদীদের হত্যা করলেন| মিস্পাতে গদলিয়র সঙ্গে যে সমস্ত বাবিলীয়রা বাস করছিল তারাও রক্ষা পেল না| </span>
<span class='v K225_26' data-id='K225_26'><span class='v-num v-26'>26&nbsp;</span>তারপর সেনাবাহিনীর লোক থেকে শুরু করে ছোট বড় সবাই বাবিলীয়দের ভয়ে মিশরে পালিয়ে গেল| </span></div>
<div class='p'>
<span class='v K225_27' data-id='K225_27'><span class='v-num v-27'>27&nbsp;</span>পরবর্তীকালে ইবিল-মরোদক বাবিলের রাজা হলেন| তিনি যিহূদার রাজা যিহোয়াকীমকে তাঁর বন্দীত্বের 37 বছরের মাথায় জেল থেকে মুক্ত করলেন| মরোদকের রাজত্বের বারো মাসের 27 দিনের মাথায় এই ঘটনা ঘটেছিল| </span>
<span class='v K225_28' data-id='K225_28'><span class='v-num v-28'>28&nbsp;</span>তিনি যিহোয়াকীমের সঙ্গে ভাল ব্যবহার করেছিলেন এবং রাজসভায় অন্যান্য রাজাদের তুলনায় তাঁকে আরও গুরুত্বপূর্ণ জায়গায় বসার অধিকার দিয়েছিলেন| </span>
<span class='v K225_29' data-id='K225_29'><span class='v-num v-29'>29&nbsp;</span>মরোদক, যিহোয়াকীমের আসামীর পোশাক খুলে দিয়েছিলেন| এবং জীবনের বাকী কটা দিন যিহোয়াকীম মরোদকের সঙ্গে একই টেবিলে বসে খাওয়া দাওয়া করেন| </span>
<span class='v K225_30' data-id='K225_30'><span class='v-num v-30'>30&nbsp;</span>রাজা ইবিল-মরোদক যিহোয়াকীমকে এরপর থেকে পোষণ করছিলেন| </span></div></div>
<div class='footnotes'>

</div>
<div class='footer'><div class='nav'>
<a class='prev' href='K224.html'></a>
<a class='home' href='index.html'></a>
<a class='next' href='R11.html'></a>
</div></div>
</body></html>
