<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>পবিত্র বাইবেল 1 বংশাবলি 19</title>
<link href='mukti.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location mukti' href='R1.html'> 1 বংশাবলি 19 </a>
<a class='prev' href='R118.html'>  </a>
<a class='next' href='R120.html'>  </a>
</div></div>
<div class='chapter section R119 ben2006 ben R1 mukti' dir='ltr' data-id='R119' data-nextid='R120' data-previd='R118' lang='bn'> 

<div class='c'>19</div>
<div class='s'>অম্মোনীয়দের হাতে দায়ুদের লোকদের লাঞ্ছনা </div>
<div class='p'>
<span class='v R119_1' data-id='R119_1'><span class='verse1 v-num v-1'>1&nbsp;</span>অম্মোনীয়দের রাজা নাহশের মৃত্যু হলে তাঁর জায়গায় তাঁর পুত্র হানূন রাজা হলেন| </span>
<span class='v R119_2' data-id='R119_2'><span class='v-num v-2'>2&nbsp;</span>দায়ুদ তখন বললেন, “নাহশের সঙ্গে আমার বন্ধুর সম্পর্ক ছিল, এই শোকের সময় তাঁর পুত্র হানূনকে আমার সহানুভূতি দেখানো কর্তব্য|” এই বলে তিনি অম্মোনে হানূনকে সমবেদনা জানাতে বার্তাবাহক পাঠালেন| </span></div>
<div class='p'>
<span class='v R119_3' data-id='R119_3'><span class='v-num v-3'>3&nbsp;</span>কিন্তু অম্মোনীয় নেতারা নতুন রাজাকে কুমন্ত্রণা দিয়ে বললেন, “মোটেই ভাববেন না যে দায়ুদ সহানুভূতি জানানোর জন্য এই সব লোকদের পাঠিয়েছে| এরা আসলে দায়ুদের গুপ্তচর| দায়ুদ আপনার রাজ্য ধ্বংস করতে চায় তাই আপনার ও আপনার রাজত্বের গোপন খবর সংগ্রহ করতে এদের পাঠিয়েছে|” </span>
<span class='v R119_4' data-id='R119_4'><span class='v-num v-4'>4&nbsp;</span>হানূন তখন দায়ুদের কর্মচারীদের গ্রেপ্তার করে তাদের দাড়ি কেটে পরণের পোশাক ছিঁড়ে তাদের ফেরত পাঠিয়ে দিলেন| </span></div>
<div class='p'>
<span class='v R119_5' data-id='R119_5'><span class='v-num v-5'>5&nbsp;</span>দায়ুদের কর্মচারীরা এভাবে ঘরে ফিরতে খুবই লজ্জা পাচ্ছিলেন| কয়েকজন গিয়ে দায়ুদকে তাঁর কর্মচারীদের দুর্গতির কথা জানালে তিনি খবর পাঠালেন, “দাড়ি আবার বড় না হওয়া পর্যন্ত তোমরা যিরীহোতে থাকো| দাড়ি বড় হবার পর ঘরে ফিরে এসো|” </span></div>
<div class='p'>
<span class='v R119_6' data-id='R119_6'><span class='v-num v-6'>6&nbsp;</span>অম্মোনীয়রা বুঝলেন যে তাঁরা নিজ দোষে নিজেদের দায়ুদের ঘৃণিত শত্রুতে পরিণত করেছেন| হানূন ও অম্মোনীয়রা তখন 75,000 পাউণ্ড রূপো মূল্যস্বরূপ দিলেন এবং মেসোপটেমিয়া, মাখার শহরগুলি ও অরামের সোবা থেকে রথ আর তার জন্য সারথী ভাড়া করে আনলেন| </span>
<span class='v R119_7' data-id='R119_7'><span class='v-num v-7'>7&nbsp;</span>অম্মোনীয়রা 32,000 রথ আনলেন, এছাড়াও তাঁরা অর্থের বিনিময়ে মাখার রাজার সেনাবাহিনীর সাহায্য চাইলেন| মাখার রাজা আর তাঁর সৈন্যসামন্ত এসে মেদবা শহরের কাছে শিবির গেড়ে বসল| আম্মোনীয়রাও শহর থেকে বেরিয়ে যুদ্ধের জন্য প্রস্তুত হতে লাগল| </span></div>
<div class='p'>
<span class='v R119_8' data-id='R119_8'><span class='v-num v-8'>8&nbsp;</span>দায়ুদ খবর পেলেন অম্মোনীয়রা যুদ্ধের তোড়জোড় করছে| তিনি তখন অম্মোনীয়দের বিরুদ্ধে যুদ্ধ করার জন্য সেনাপতি যোয়াবের নেতৃত্বে ইস্রায়েলের সমগ্র সেনাবাহিনী পাঠালেন| </span>
<span class='v R119_9' data-id='R119_9'><span class='v-num v-9'>9&nbsp;</span>তখন অম্মোনীয়রা যুদ্ধের জন্য তৈরী হয়ে শহরের সিংহ দরজা পর্যন্ত এলেন| কিন্তু রাজারা যুদ্ধক্ষেত্রে যাননি এবং নিজেরা মাঠে রয়ে গিয়েছিলেন| </span></div>
<div class='p'>
<span class='v R119_10' data-id='R119_10'><span class='v-num v-10'>10&nbsp;</span>যোয়াব দেখলেন তাঁর বিরুদ্ধে যুদ্ধ করার জন্য সামনে ও পেছনে সশস্ত্র দুদল সেনাবাহিনী প্রস্তুত হয়ে আছে| যোয়াব তখন ইস্রায়েলের কিছু সেরা সৈনিককে বেছে নিয়ে তাদের অরামের সেনাবাহিনীর বিরুদ্ধে যুদ্ধ করতে পাঠালেন| </span>
<span class='v R119_11' data-id='R119_11'><span class='v-num v-11'>11&nbsp;</span>আর বাদবাকি সৈনিকদের তাঁর ভাই অবীশযের নেতৃত্বে অম্মোনীয় সেনাবাহিনীর বিরুদ্ধে যুদ্ধ করতে পাঠালেন| </span>
<span class='v R119_12' data-id='R119_12'><span class='v-num v-12'>12&nbsp;</span>যোয়াব অবীশয়কে বললেন, “অরামের সেনারা যদি আমার পক্ষে বেশি শক্তিশালী হয় তো তুমি আমায় সাহায্য করতে এসো| আর যদি ওরা তোমার চেয়ে বেশি শক্তিশালী হয় তো আমি তোমায় সাহায্য করব! </span>
<span class='v R119_13' data-id='R119_13'><span class='v-num v-13'>13&nbsp;</span>চলো এবার বীরত্ব ও সাহসের সঙ্গে আমাদের ঈশ্বরের শহরগুলোর জন্য ও আমাদের দেশের লোকদের জন্য ওদের ওপর ঝাঁপিয়ে পড়ি| তারপর তো সবই প্রভুর ইচ্ছে!” </span></div>
<div class='p'>
<span class='v R119_14' data-id='R119_14'><span class='v-num v-14'>14&nbsp;</span>এই না বলে, যোয়াব অরামীয় সেনাবাহিনীর ওপর ঝাঁপিয়ে পড়লেন| অরামীয় সেনারা তখন পালাতে শুরু করল| </span>
<span class='v R119_15' data-id='R119_15'><span class='v-num v-15'>15&nbsp;</span>আর অম্মোনীয় সেনারা যখন তাদের পালাতে দেখল, তখন তারা নিজেরাও অবীশয় আর তাঁর সেনাবাহিনীর হাত থেকে প্রাণ বাঁচানোর জন্য পালাতে শুরু করল| অম্মোনীয়রা নিজেদের শহরে আর যোয়াব জেরুশালেমে ফিরে গেলেন| </span></div>
<div class='p'>
<span class='v R119_16' data-id='R119_16'><span class='v-num v-16'>16&nbsp;</span>অরামীয় নেতারা, তাঁরা ইস্রায়েলীয়দের কাছে হেরে গিয়েছেন দেখে ফরাৎ নদীর পূর্বদিকের অরামীয়দের কাছে সাহায্য চেয়ে দূত পাঠালেন| শোফক ছিলেন অরামের রাজা হদরেষরের সেনাবাহিনীর সেনাপতি| শোফক অন্য অরামীয় বাহিনীরও নেতৃত্ব দিয়েছিলেন| </span></div>
<div class='p'>
<span class='v R119_17' data-id='R119_17'><span class='v-num v-17'>17&nbsp;</span>দায়ুদ যখন অরামের সেনাবাহিনীদের যুদ্ধের জন্য একত্র হবার খবর পেলেন, তিনিও ইস্রায়েলের লোকদের একত্র করে তাদের যর্দন নদীর ওপারে পাঠিয়ে দিলেন এবং অরামীয় সেনাবাহিনীর মুখোমুখি হয়ে তাদের আক্রমণ করলেন| </span>
<span class='v R119_18' data-id='R119_18'><span class='v-num v-18'>18&nbsp;</span>তারা প্রাণ বাঁচাতে পালাতে শুরু করল| দায়ুদ ও তাঁর সেনাবাহিনী 7000 অরামীয় সারথী, 40,000 অরামীয় সেনা ও অরামীয়দের সেনাপতি শোফককে হত্যা করলেন| </span></div>
<div class='p'>
<span class='v R119_19' data-id='R119_19'><span class='v-num v-19'>19&nbsp;</span>হদরেষরের পদস্থ রাজকর্মচারীরা যখন দেখলেন তাঁরা ইস্রায়েলের হাতে পরাজিত হয়েছেন তাঁরা তখন দায়ুদের সঙ্গে সন্ধি স্থাপন করে তাঁর বশ্যতা স্বীকার করলেন এবং অম্মোনীয়দের আর কখনও সাহায্য না করতে স্বীকৃত হলেন| </span></div></div>
<div class='footnotes'>

</div>
<div class='footer'><div class='nav'>
<a class='prev' href='R118.html'></a>
<a class='home' href='index.html'></a>
<a class='next' href='R120.html'></a>
</div></div>
</body></html>
