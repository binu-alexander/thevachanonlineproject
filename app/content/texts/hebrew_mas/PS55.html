<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש תְּהִלִּים 55</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='PS.html'> תְּהִלִּים 55 </a>
<a class='prev' href='PS54.html'> &#9664; </a>
<a class='next' href='PS56.html'> &#9654; </a>
</div></div>
<div class='chapter section PS55 hbo PS ezra_sil' dir='rtl' data-id='PS55' data-nextid='PS56' data-previd='PS54' lang='hbo'> 

<br><div class='c'> 55</div>
<div class='p'>
<span class='v PS55_1' data-id='PS55_1'><span class='verse1 v-num v-1'>1&nbsp;</span>לַמְנַצֵּ֥חַ בִּנְגִינֹ֗ת מַשְׂכִּ֥יל לְדָוִֽד׃ </span>
<span class='v PS55_2' data-id='PS55_2'><span class='v-num v-2'>2&nbsp;</span>הַאֲזִ֣ינָה אֱ֭לֹהִים תְּפִלָּתִ֑י וְאַל־תִּ֝תְעַלַּ֗ם מִתְּחִנָּתִֽי׃ </span>
<span class='v PS55_3' data-id='PS55_3'><span class='v-num v-3'>3&nbsp;</span>הַקְשִׁ֣יבָה לִּ֣י וַעֲנֵ֑נִי אָרִ֖יד בְּשִׂיחִ֣י וְאָהִֽימָה׃ </span>
<span class='v PS55_4' data-id='PS55_4'><span class='v-num v-4'>4&nbsp;</span>מִקֹּ֤ול אֹויֵ֗ב מִפְּנֵ֣י עָקַ֣ת רָשָׁ֑ע כִּי־יָמִ֥יטוּ עָלַ֥י אָ֝֗וֶן וּבְאַ֥ף יִשְׂטְמֽוּנִי׃ </span>
<span class='v PS55_5' data-id='PS55_5'><span class='v-num v-5'>5&nbsp;</span>לִ֭בִּי יָחִ֣יל בְּקִרְבִּ֑י וְאֵימֹ֥ות מָ֝֗וֶת נָפְל֥וּ עָלָֽי׃ </span>
<span class='v PS55_6' data-id='PS55_6'><span class='v-num v-6'>6&nbsp;</span>יִרְאָ֣ה וָ֭רַעַד יָ֣בֹא בִ֑י וַ֝תְּכַסֵּ֗נִי פַּלָּצֽוּת׃ </span>
<span class='v PS55_7' data-id='PS55_7'><span class='v-num v-7'>7&nbsp;</span>וָאֹמַ֗ר מִֽי־יִתֶּן־לִּ֣י אֵ֭בֶר כַּיֹּונָ֗ה אָע֥וּפָה וְאֶשְׁכֹּֽנָה׃ </span>
<span class='v PS55_8' data-id='PS55_8'><span class='v-num v-8'>8&nbsp;</span>הִ֭נֵּה אַרְחִ֣יק נְדֹ֑ד אָלִ֖ין בַּמִּדְבָּ֣ר סֶֽלָה׃ </span>
<span class='v PS55_9' data-id='PS55_9'><span class='v-num v-9'>9&nbsp;</span>אָחִ֣ישָׁה מִפְלָ֣ט לִ֑י מֵר֖וּחַ סֹעָ֣ה מִסָּֽעַר׃ </span>
<span class='v PS55_10' data-id='PS55_10'><span class='v-num v-10'>10&nbsp;</span>בַּלַּ֣ע אֲ֭דֹנָי פַּלַּ֣ג לְשֹׁונָ֑ם כִּֽי־רָאִ֨יתִי חָמָ֖ס וְרִ֣יב בָּעִֽיר׃ </span>
<span class='v PS55_11' data-id='PS55_11'><span class='v-num v-11'>11&nbsp;</span>יֹומָ֤ם וָלַ֗יְלָה יְסֹובְבֻ֥הָ עַל־חֹומֹתֶ֑יהָ וְאָ֖וֶן וְעָמָ֣ל בְּקִרְבָּֽהּ׃ </span>
<span class='v PS55_12' data-id='PS55_12'><span class='v-num v-12'>12&nbsp;</span>הַוֹּ֥ות בְּקִרְבָּ֑הּ וְֽלֹא־יָמִ֥ישׁ מֵ֝רְחֹבָ֗הּ תֹּ֣ךְ וּמִרְמָֽה׃ </span>
<span class='v PS55_13' data-id='PS55_13'><span class='v-num v-13'>13&nbsp;</span>כִּ֤י לֹֽא־אֹויֵ֥ב יְחָֽרְפֵ֗נִי וְאֶ֫שָּׂ֥א לֹֽא־מְ֭שַׂנְאִי עָלַ֣י הִגְדִּ֑יל וְאֶסָּתֵ֥ר מִמֶּֽנּוּ׃ </span>
<span class='v PS55_14' data-id='PS55_14'><span class='v-num v-14'>14&nbsp;</span>וְאַתָּ֣ה אֱנֹ֣ושׁ כְּעֶרְכִּ֑י אַ֝לּוּפִ֗י וּמְיֻדָּֽעִי׃ </span>
<span class='v PS55_15' data-id='PS55_15'><span class='v-num v-15'>15&nbsp;</span>אֲשֶׁ֣ר יַ֭חְדָּו נַמְתִּ֣יק סֹ֑וד בְּבֵ֥ית אֱ֝לֹהִ֗ים נְהַלֵּ֥ךְ בְּרָֽגֶשׁ׃ </span>
<span class='v PS55_16' data-id='PS55_16'><span class='v-num v-16'>16&nbsp;</span>*יַשִּׁימָוֶת (יַשִּׁ֤י מָ֨וֶת) ׀ עָלֵ֗ימֹו יֵרְד֣וּ שְׁאֹ֣ול חַיִּ֑ים כִּֽי־רָעֹ֖ות בִּמְגוּרָ֣ם בְּקִרְבָּֽם׃ </span>
<span class='v PS55_17' data-id='PS55_17'><span class='v-num v-17'>17&nbsp;</span>אֲ֭נִי אֶל־אֱלֹהִ֣ים אֶקְרָ֑א וַ֝יהוָ֗ה יֹושִׁיעֵֽנִי׃ </span>
<span class='v PS55_18' data-id='PS55_18'><span class='v-num v-18'>18&nbsp;</span>עֶ֤רֶב וָבֹ֣קֶר וְ֭צָהֳרַיִם אָשִׂ֣יחָה וְאֶהֱמֶ֑ה וַיִּשְׁמַ֥ע קֹולִֽי׃ </span>
<span class='v PS55_19' data-id='PS55_19'><span class='v-num v-19'>19&nbsp;</span>פָּ֘דָ֤ה בְשָׁלֹ֣ום נַ֭פְשִׁי מִקֲּרָב־לִ֑י כִּֽי־בְ֝רַבִּ֗ים הָי֥וּ עִמָּדִֽי׃ </span>
<span class='v PS55_20' data-id='PS55_20'><span class='v-num v-20'>20&nbsp;</span>יִשְׁמַ֤ע ׀ אֵ֨ל ׀ וֽ͏ְיַעֲנֵם֮ וְיֹ֤שֵׁ֥ב קֶ֗דֶם סֶ֥לָה אֲשֶׁ֤ר אֵ֣ין חֲלִיפֹ֣ות לָ֑מֹו וְלֹ֖א יָרְא֣וּ אֱלֹהִֽים׃ </span>
<span class='v PS55_21' data-id='PS55_21'><span class='v-num v-21'>21&nbsp;</span>שָׁלַ֣ח יָ֭דָיו בִּשְׁלֹמָ֗יו חִלֵּ֥ל בְּרִיתֹֽו׃ </span>
<span class='v PS55_22' data-id='PS55_22'><span class='v-num v-22'>22&nbsp;</span>חָלְק֤וּ ׀ מַחְמָאֹ֣ת פִּיו֮ וּֽקֲרָב־לִ֫בֹּ֥ו רַכּ֖וּ דְבָרָ֥יו מִשֶּׁ֗מֶן וְהֵ֣מָּה פְתִחֹֽות׃ </span>
<span class='v PS55_23' data-id='PS55_23'><span class='v-num v-23'>23&nbsp;</span>הַשְׁלֵ֤ךְ עַל־יְהוָ֨ה ׀ יְהָבְךָ֮ וְה֪וּא יְכַ֫לְכְּלֶ֥ךָ לֹא־יִתֵּ֖ן לְעֹולָ֥ם מֹ֗וט לַצַּדִּֽיק׃ </span>
<span class='v PS55_24' data-id='PS55_24'><span class='v-num v-24'>24&nbsp;</span>וְאַתָּ֤ה אֱלֹהִ֨ים ׀ תֹּורִדֵ֬ם ׀ לִבְאֵ֬ר שַׁ֗חַת אַנְשֵׁ֤י דָמִ֣ים וּ֭מִרְמָה לֹא־יֶחֱצ֣וּ יְמֵיהֶ֑ם וַ֝אֲנִ֗י אֶבְטַח־בָּֽךְ׃ </span></div></div>
<div class='footnotes'>

</div>
<div class='footer'><div class='nav'>
<a class='prev' href='PS54.html'>&#9664;</a>
<a class='home' href='index.html'>&#9776;</a>
<a class='next' href='PS56.html'>&#9654;</a>
</div></div>
</body></html>
