<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש שִׁיר הַשִּׁירִים 6</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='SS.html'> שִׁיר הַשִּׁירִים 6 </a>
<a class='prev' href='SS5.html'> &#9664; </a>
<a class='next' href='SS7.html'> &#9654; </a>
</div></div>
<div class='chapter section SS6 hbo SS ezra_sil' dir='rtl' data-id='SS6' data-nextid='SS7' data-previd='SS5' lang='hbo'> 

<div class='c'>6</div>
<div class='p'>
<span class='v SS6_1' data-id='SS6_1'><span class='verse1 v-num v-1'>1&nbsp;</span>אָ֚נָה הָלַ֣ךְ דֹּודֵ֔ךְ הַיָּפָ֖ה בַּנָּשִׁ֑ים אָ֚נָה פָּנָ֣ה דֹודֵ֔ךְ וּנְבַקְשֶׁ֖נּוּ עִמָּֽךְ׃ </span>
<span class='v SS6_2' data-id='SS6_2'><span class='v-num v-2'>2&nbsp;</span>דֹּודִי֙ יָרַ֣ד לְגַנֹּ֔ו לַעֲרוּגֹ֖ות הַבֹּ֑שֶׂם לִרְעֹות֙ בַּגַּנִּ֔ים וְלִלְקֹ֖ט שֹֽׁושַׁנִּֽים׃ </span>
<span class='v SS6_3' data-id='SS6_3'><span class='v-num v-3'>3&nbsp;</span>אֲנִ֤י לְדֹודִי֙ וְדֹודִ֣י לִ֔י הָרֹעֶ֖ה בַּשֹּׁושַׁנִּֽים׃ ס </span>
<span class='v SS6_4' data-id='SS6_4'><span class='v-num v-4'>4&nbsp;</span>יָפָ֨ה אַ֤תְּ רַעְיָתִי֙ כְּתִרְצָ֔ה נָאוָ֖ה כִּירוּשָׁלָ֑͏ִם אֲיֻמָּ֖ה כַּנִּדְגָּלֹֽות׃ </span>
<span class='v SS6_5' data-id='SS6_5'><span class='v-num v-5'>5&nbsp;</span>הָסֵ֤בִּי עֵינַ֙יִךְ֙ מִנֶּגְדִּ֔י שֶׁ֥הֵ֖ם הִרְהִיבֻ֑נִי שַׂעְרֵךְ֙ כְּעֵ֣דֶר הָֽעִזִּ֔ים שֶׁגָּלְשׁ֖וּ מִן־הַגִּלְעָֽד׃ </span>
<span class='v SS6_6' data-id='SS6_6'><span class='v-num v-6'>6&nbsp;</span>שִׁנַּ֙יִךְ֙ כְּעֵ֣דֶר הֽ͏ָרְחֵלִ֔ים שֶׁעָל֖וּ מִן־הָרַחְצָ֑ה שֶׁכֻּלָּם֙ מַתְאִימֹ֔ות וְשַׁכֻּלָ֖ה אֵ֥ין בָּהֶֽם׃ </span>
<span class='v SS6_7' data-id='SS6_7'><span class='v-num v-7'>7&nbsp;</span>כְּפֶ֤לַח הָרִמֹּון֙ רַקָּתֵ֔ךְ מִבַּ֖עַד לְצַמָּתֵֽךְ׃ </span>
<span class='v SS6_8' data-id='SS6_8'><span class='v-num v-8'>8&nbsp;</span>שִׁשִּׁ֥ים הֵ֙מָּה֙ מְּלָכֹ֔ות וּשְׁמֹנִ֖ים פִּֽילַגְשִׁ֑ים וַעֲלָמֹ֖ות אֵ֥ין מִסְפָּֽר׃ </span>
<span class='v SS6_9' data-id='SS6_9'><span class='v-num v-9'>9&nbsp;</span>אַחַ֥ת הִיא֙ יֹונָתִ֣י תַמָּתִ֔י אַחַ֥ת הִיא֙ לְאִמָּ֔הּ בָּרָ֥ה הִ֖יא לְיֹֽולַדְתָּ֑הּ רָא֤וּהָ בָנֹות֙ וַֽיְאַשְּׁר֔וּהָ מְלָכֹ֥ות וּפִֽילַגְשִׁ֖ים וַֽיְהַלְלֽוּהָ׃ ס </span>
<span class='v SS6_10' data-id='SS6_10'><span class='v-num v-10'>10&nbsp;</span>מִי־זֹ֥את הַנִּשְׁקָפָ֖ה כְּמֹו־שָׁ֑חַר יָפָ֣ה כַלְּבָנָ֗ה בָּרָה֙ כַּֽחַמָּ֔ה אֲיֻמָּ֖ה כַּנִּדְגָּלֹֽות׃ ס </span>
<span class='v SS6_11' data-id='SS6_11'><span class='v-num v-11'>11&nbsp;</span>אֶל־גִּנַּ֤ת אֱגֹוז֙ יָרַ֔דְתִּי לִרְאֹ֖ות בְּאִבֵּ֣י הַנָּ֑חַל לִרְאֹות֙ הֲפָֽרְחָ֣ה הַגֶּ֔פֶן הֵנֵ֖צוּ הָרִמֹּנִֽים׃ </span>
<span class='v SS6_12' data-id='SS6_12'><span class='v-num v-12'>12&nbsp;</span>לֹ֣א יָדַ֔עְתִּי נַפְשִׁ֣י שָׂמַ֔תְנִי מַרְכְּבֹ֖ות עַמִּי־נָדִֽיב׃ </span></div></div>
<div class='footnotes'>

</div>
<div class='footer'><div class='nav'>
<a class='prev' href='SS5.html'>&#9664;</a>
<a class='home' href='index.html'>&#9776;</a>
<a class='next' href='SS7.html'>&#9654;</a>
</div></div>
</body></html>
