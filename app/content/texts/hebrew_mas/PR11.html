<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש מִשְׁלֵי 11</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='PR.html'> מִשְׁלֵי 11 </a>
<a class='prev' href='PR10.html'> &#9664; </a>
<a class='next' href='PR12.html'> &#9654; </a>
</div></div>
<div class='chapter section PR11 hbo PR ezra_sil' dir='rtl' data-id='PR11' data-nextid='PR12' data-previd='PR10' lang='hbo'> 

<br><div class='c'>11</div>
<div class='p'>
<span class='v PR11_1' data-id='PR11_1'><span class='verse1 v-num v-1'>1&nbsp;</span>מֹאזְנֵ֣י מִ֭רְמָה תֹּועֲבַ֣ת יְהוָ֑ה וְאֶ֖בֶן שְׁלֵמָ֣ה רְצֹונֹֽו׃ </span>
<span class='v PR11_2' data-id='PR11_2'><span class='v-num v-2'>2&nbsp;</span>בָּֽא־זָ֭דֹון וַיָּבֹ֣א קָלֹ֑ון וְֽאֶת־צְנוּעִ֥ים חָכְמָֽה׃ </span>
<span class='v PR11_3' data-id='PR11_3'><span class='v-num v-3'>3&nbsp;</span>תֻּמַּ֣ת יְשָׁרִ֣ים תַּנְחֵ֑ם וְסֶ֖לֶף בֹּוגְדִ֣ים *וְשַׁדָּם (יְשָׁדֵּֽם)׃ </span>
<span class='v PR11_4' data-id='PR11_4'><span class='v-num v-4'>4&nbsp;</span>לֹא־יֹועִ֣יל הֹ֭ון בְּיֹ֣ום עֶבְרָ֑ה וּ֝צְדָקָ֗ה תַּצִּ֥יל מִמָּֽוֶת׃ </span>
<span class='v PR11_5' data-id='PR11_5'><span class='v-num v-5'>5&nbsp;</span>צִדְקַ֣ת תָּ֭מִים תְּיַשֵּׁ֣ר דַּרְכֹּ֑ו וּ֝בְרִשְׁעָתֹ֗ו יִפֹּ֥ל רָשָֽׁע׃ </span>
<span class='v PR11_6' data-id='PR11_6'><span class='v-num v-6'>6&nbsp;</span>צִדְקַ֣ת יְ֭שָׁרִים תַּצִּילֵ֑ם וּ֝בְהַוַּ֗ת בֹּגְדִ֥ים יִלָּכֵֽדוּ׃ </span>
<span class='v PR11_7' data-id='PR11_7'><span class='v-num v-7'>7&nbsp;</span>בְּמֹ֤ות אָדָ֣ם רָ֭שָׁע תֹּאבַ֣ד תִּקְוָ֑ה וְתֹוחֶ֖לֶת אֹונִ֣ים אָבָֽדָה׃ </span>
<span class='v PR11_8' data-id='PR11_8'><span class='v-num v-8'>8&nbsp;</span>צַ֭דִּיק מִצָּרָ֣ה נֶחֱלָ֑ץ וַיָּבֹ֖א רָשָׁ֣ע תַּחְתָּֽיו׃ </span>
<span class='v PR11_9' data-id='PR11_9'><span class='v-num v-9'>9&nbsp;</span>בְּפֶ֗ה חָ֭נֵף יַשְׁחִ֣ת רֵעֵ֑הוּ וּ֝בְדַ֗עַת צַדִּיקִ֥ים יֵחָלֵֽצוּ׃ </span>
<span class='v PR11_10' data-id='PR11_10'><span class='v-num v-10'>10&nbsp;</span>בְּט֣וּב צַ֭דִּיקִים תַּעֲלֹ֣ץ קִרְיָ֑ה וּבַאֲבֹ֖ד רְשָׁעִ֣ים רִנָּֽה׃ </span>
<span class='v PR11_11' data-id='PR11_11'><span class='v-num v-11'>11&nbsp;</span>בְּבִרְכַּ֣ת יְ֭שָׁרִים תָּר֣וּם קָ֑רֶת וּבְפִ֥י רְ֝שָׁעִ֗ים תֵּהָרֵֽס׃ </span>
<span class='v PR11_12' data-id='PR11_12'><span class='v-num v-12'>12&nbsp;</span>בָּז־לְרֵעֵ֥הוּ חֲסַר־לֵ֑ב וְאִ֖ישׁ תְּבוּנֹ֣ות יַחֲרִֽישׁ׃ </span>
<span class='v PR11_13' data-id='PR11_13'><span class='v-num v-13'>13&nbsp;</span>הֹולֵ֣ךְ רָ֭כִיל מְגַלֶּה־סֹּ֑וד וְנֶאֱמַן־ר֝֗וּחַ מְכַסֶּ֥ה דָבָֽר׃ </span>
<span class='v PR11_14' data-id='PR11_14'><span class='v-num v-14'>14&nbsp;</span>בְּאֵ֣ין תַּ֭חְבֻּלֹות יִפָּל־עָ֑ם וּ֝תְשׁוּעָ֗ה בְּרֹ֣ב יֹועֵֽץ׃ </span>
<span class='v PR11_15' data-id='PR11_15'><span class='v-num v-15'>15&nbsp;</span>רַע־יֵ֭רֹועַ כִּי־עָ֣רַב זָ֑ר וְשֹׂנֵ֖א תֹקְעִ֣ים בֹּוטֵֽחַ׃ </span>
<span class='v PR11_16' data-id='PR11_16'><span class='v-num v-16'>16&nbsp;</span>אֵֽשֶׁת־חֵ֭ן תִּתְמֹ֣ךְ כָּבֹ֑וד וְ֝עָרִיצִ֗ים יִתְמְכוּ־עֹֽשֶׁר׃ </span>
<span class='v PR11_17' data-id='PR11_17'><span class='v-num v-17'>17&nbsp;</span>גֹּמֵ֣ל נַ֭פְשֹׁו אִ֣ישׁ חָ֑סֶד וְעֹכֵ֥ר שְׁ֝אֵרֹ֗ו אַכְזָרִֽי׃ </span>
<span class='v PR11_18' data-id='PR11_18'><span class='v-num v-18'>18&nbsp;</span>רָשָׁ֗ע עֹשֶׂ֥ה פְעֻלַּת־שָׁ֑קֶר וְזֹרֵ֥עַ צְ֝דָקָ֗ה שֶׂ֣כֶר אֱמֶֽת׃ </span>
<span class='v PR11_19' data-id='PR11_19'><span class='v-num v-19'>19&nbsp;</span>כֵּן־צְדָקָ֥ה לְחַיִּ֑ים וּמְרַדֵּ֖ף רָעָ֣ה לְמֹותֹֽו׃ </span>
<span class='v PR11_20' data-id='PR11_20'><span class='v-num v-20'>20&nbsp;</span>תֹּועֲבַ֣ת יְ֭הוָה עִקְּשֵׁי־לֵ֑ב וּ֝רְצֹונֹ֗ו תְּמִ֣ימֵי דָֽרֶךְ׃ </span>
<span class='v PR11_21' data-id='PR11_21'><span class='v-num v-21'>21&nbsp;</span>יָ֣ד לְ֭יָד לֹא־יִנָּ֣קֶה רָּ֑ע וְזֶ֖רַע צַדִּיקִ֣ים נִמְלָֽט׃ </span>
<span class='v PR11_22' data-id='PR11_22'><span class='v-num v-22'>22&nbsp;</span>נֶ֣זֶם זָ֭הָב בְּאַ֣ף חֲזִ֑יר אִשָּׁ֥ה יָ֝פָ֗ה וְסָ֣רַת טָֽעַם׃ </span>
<span class='v PR11_23' data-id='PR11_23'><span class='v-num v-23'>23&nbsp;</span>תַּאֲוַ֣ת צַדִּיקִ֣ים אַךְ־טֹ֑וב תִּקְוַ֖ת רְשָׁעִ֣ים עֶבְרָֽה׃ </span>
<span class='v PR11_24' data-id='PR11_24'><span class='v-num v-24'>24&nbsp;</span>יֵ֣שׁ מְ֭פַזֵּר וְנֹוסָ֥ף עֹ֑וד וְחֹושֵׂ֥ךְ מִ֝יֹּ֗שֶׁר אַךְ־לְמַחְסֹֽור׃ </span>
<span class='v PR11_25' data-id='PR11_25'><span class='v-num v-25'>25&nbsp;</span>נֶֽפֶשׁ־בְּרָכָ֥ה תְדֻשָּׁ֑ן וּ֝מַרְוֶ֗ה גַּם־ה֥וּא יֹורֶֽא׃ </span>
<span class='v PR11_26' data-id='PR11_26'><span class='v-num v-26'>26&nbsp;</span>מֹ֣נֵֽעַ בָּ֭ר יִקְּבֻ֣הוּ לְאֹ֑ום וּ֝בְרָכָ֗ה לְרֹ֣אשׁ מַשְׁבִּֽיר׃ </span>
<span class='v PR11_27' data-id='PR11_27'><span class='v-num v-27'>27&nbsp;</span>שֹׁ֣חֵֽר טֹ֭וב יְבַקֵּ֣שׁ רָצֹ֑ון וְדֹרֵ֖שׁ רָעָ֣ה תְבֹואֶֽנּוּ׃ </span>
<span class='v PR11_28' data-id='PR11_28'><span class='v-num v-28'>28&nbsp;</span>בֹּוטֵ֣חַ בְּ֭עָשְׁרֹו ה֣וּא יִפֹּ֑ל וְ֝כֶעָלֶ֗ה צַדִּיקִ֥ים יִפְרָֽחוּ׃ </span>
<span class='v PR11_29' data-id='PR11_29'><span class='v-num v-29'>29&nbsp;</span>עֹוכֵ֣ר בֵּ֭יתֹו יִנְחַל־ר֑וּחַ וְעֶ֥בֶד אֱ֝וִ֗יל לַחֲכַם־לֵֽב׃ </span>
<span class='v PR11_30' data-id='PR11_30'><span class='v-num v-30'>30&nbsp;</span>פְּֽרִי־צַ֭דִּיק עֵ֣ץ חַיִּ֑ים וְלֹקֵ֖חַ נְפָשֹׂ֣ות חָכָֽם׃ </span>
<span class='v PR11_31' data-id='PR11_31'><span class='v-num v-31'>31&nbsp;</span>הֵ֣ן צַ֭דִּיק בָּאָ֣רֶץ יְשֻׁלָּ֑ם אַ֝֗ף כִּֽי־רָשָׁ֥ע וְחֹוטֵֽא׃ </span></div></div>
<div class='footnotes'>

</div>
<div class='footer'><div class='nav'>
<a class='prev' href='PR10.html'>&#9664;</a>
<a class='home' href='index.html'>&#9776;</a>
<a class='next' href='PR12.html'>&#9654;</a>
</div></div>
</body></html>
