<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש תְּהִלִּים 116</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='PS.html'> תְּהִלִּים 116 </a>
<a class='prev' href='PS115.html'> &#9664; </a>
<a class='next' href='PS117.html'> &#9654; </a>
</div></div>
<div class='chapter section PS116 hbo PS ezra_sil' dir='rtl' data-id='PS116' data-nextid='PS117' data-previd='PS115' lang='hbo'> 

<div class='c'> 116</div>
<div class='p'>
<span class='v PS116_1' data-id='PS116_1'><span class='verse1 v-num v-1'>1&nbsp;</span>אָ֭הַבְתִּי כִּֽי־יִשְׁמַ֥ע ׀ יְהוָ֑ה אֶת־קֹ֝ולִ֗י תַּחֲנוּנָֽי׃ </span>
<span class='v PS116_2' data-id='PS116_2'><span class='v-num v-2'>2&nbsp;</span>כִּֽי־הִטָּ֣ה אָזְנֹ֣ו לִ֑י וּבְיָמַ֥י אֶקְרָֽא׃ </span>
<span class='v PS116_3' data-id='PS116_3'><span class='v-num v-3'>3&nbsp;</span>אֲפָפ֤וּנִי ׀ חֶבְלֵי־מָ֗וֶת וּמְצָרֵ֣י שְׁאֹ֣ול מְצָא֑וּנִי צָרָ֖ה וְיָגֹ֣ון אֶמְצָֽא׃ </span>
<span class='v PS116_4' data-id='PS116_4'><span class='v-num v-4'>4&nbsp;</span>וּבְשֵֽׁם־יְהוָ֥ה אֶקְרָ֑א אָנָּ֥ה יְ֝הוָ֗ה מַלְּטָ֥ה נַפְשִֽׁי׃ </span>
<span class='v PS116_5' data-id='PS116_5'><span class='v-num v-5'>5&nbsp;</span>חַנּ֣וּן יְהֹוָ֣ה וְצַדִּ֑יק וֵ֖אלֹהֵ֣ינוּ מְרַחֵֽם׃ </span>
<span class='v PS116_6' data-id='PS116_6'><span class='v-num v-6'>6&nbsp;</span>שֹׁמֵ֣ר פְּתָאיִ֣ם יְהֹוָ֑ה דַּ֝לֹּותִ֗י וְלִ֣י יְהֹושִֽׁיעַ׃ </span>
<span class='v PS116_7' data-id='PS116_7'><span class='v-num v-7'>7&nbsp;</span>שׁוּבִ֣י נַ֭פְשִׁי לִמְנוּחָ֑יְכִי כִּֽי־יְ֝הוָ֗ה גָּמַ֥ל עָלָֽיְכִי׃ </span>
<span class='v PS116_8' data-id='PS116_8'><span class='v-num v-8'>8&nbsp;</span>כִּ֤י חִלַּ֥צְתָּ נַפְשִׁ֗י מִ֫מָּ֥וֶת אֶת־עֵינִ֥י מִן־דִּמְעָ֑ה אֶת־רַגְלִ֥י מִדֶּֽחִי׃ </span>
<span class='v PS116_9' data-id='PS116_9'><span class='v-num v-9'>9&nbsp;</span>אֶ֭תְהַלֵּךְ לִפְנֵ֣י יְהוָ֑ה בְּ֝אַרְצֹ֗ות הַֽחַיִּֽים׃ </span>
<span class='v PS116_10' data-id='PS116_10'><span class='v-num v-10'>10&nbsp;</span>הֶ֭אֱמַנְתִּי כִּ֣י אֲדַבֵּ֑ר אֲ֝נִ֗י עָנִ֥יתִי מְאֹֽד׃ </span>
<span class='v PS116_11' data-id='PS116_11'><span class='v-num v-11'>11&nbsp;</span>אֲ֭נִי אָמַ֣רְתִּי בְחָפְזִ֑י כָּֽל־הָאָדָ֥ם כֹּזֵֽב׃ </span>
<span class='v PS116_12' data-id='PS116_12'><span class='v-num v-12'>12&nbsp;</span>מָֽה־אָשִׁ֥יב לַיהוָ֑ה כָּֽל־תַּגְמוּלֹ֥והִי עָלָֽי׃ </span>
<span class='v PS116_13' data-id='PS116_13'><span class='v-num v-13'>13&nbsp;</span>כֹּוס־יְשׁוּעֹ֥ות אֶשָּׂ֑א וּבְשֵׁ֖ם יְהוָ֣ה אֶקְרָֽא׃ </span>
<span class='v PS116_14' data-id='PS116_14'><span class='v-num v-14'>14&nbsp;</span>נְ֭דָרַי לַיהוָ֣ה אֲשַׁלֵּ֑ם נֶגְדָה־נָּ֝֗א לְכָל־עַמֹּֽו׃ </span>
<span class='v PS116_15' data-id='PS116_15'><span class='v-num v-15'>15&nbsp;</span>יָ֭קָר בְּעֵינֵ֣י יְהוָ֑ה הַ֝מָּ֗וְתָה לַחֲסִידָֽיו׃ </span>
<span class='v PS116_16' data-id='PS116_16'><span class='v-num v-16'>16&nbsp;</span>אֽ͏ָנָּ֣ה יְהוָה֮ כִּֽי־אֲנִ֪י עַ֫בְדֶּ֥ךָ אֲ‍ֽנִי־עַ֭בְדְּךָ בֶּן־אֲמָתֶ֑ךָ פִּ֝תַּ֗חְתָּ לְמֹוסֵרָֽי׃ </span>
<span class='v PS116_17' data-id='PS116_17'><span class='v-num v-17'>17&nbsp;</span>לְֽךָ־אֶ֭זְבַּח זֶ֣בַח תֹּודָ֑ה וּבְשֵׁ֖ם יְהוָ֣ה אֶקְרָֽא׃ </span>
<span class='v PS116_18' data-id='PS116_18'><span class='v-num v-18'>18&nbsp;</span>נְ֭דָרַי לַיהוָ֣ה אֲשַׁלֵּ֑ם נֶגְדָה־נָּ֝֗א לְכָל־עַמֹּֽו׃ </span>
<span class='v PS116_19' data-id='PS116_19'><span class='v-num v-19'>19&nbsp;</span>בְּחַצְרֹ֤ות ׀ בֵּ֤ית יְהוָ֗ה בְּֽתֹ֘וכֵ֤כִי יְֽרוּשָׁלָ֗͏ִם הַֽלְלוּ־יָֽהּ׃ </span></div></div>
<div class='footnotes'>

</div>
<div class='footer'><div class='nav'>
<a class='prev' href='PS115.html'>&#9664;</a>
<a class='home' href='index.html'>&#9776;</a>
<a class='next' href='PS117.html'>&#9654;</a>
</div></div>
</body></html>
