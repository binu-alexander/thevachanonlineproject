<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש תְּהִלִּים 110</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='PS.html'> תְּהִלִּים 110 </a>
<a class='prev' href='PS109.html'> &#9664; </a>
<a class='next' href='PS111.html'> &#9654; </a>
</div></div>
<div class='chapter section PS110 hbo PS ezra_sil' dir='rtl' data-id='PS110' data-nextid='PS111' data-previd='PS109' lang='hbo'> 

<div class='c'> 110</div>
<div class='p'>
<span class='v PS110_1' data-id='PS110_1'><span class='verse1 v-num v-1'>1&nbsp;</span>לְדָוִ֗ד מִ֫זְמֹ֥ור נְאֻ֤ם יְהוָ֨ה ׀ לַֽאדֹנִ֗י שֵׁ֥ב לִֽימִינִ֑י עַד־אָשִׁ֥ית אֹ֝יְבֶ֗יךָ הֲדֹ֣ם לְרַגְלֶֽיךָ׃ </span>
<span class='v PS110_2' data-id='PS110_2'><span class='v-num v-2'>2&nbsp;</span>מַטֵּֽה־עֻזְּךָ֗ יִשְׁלַ֣ח יְ֭הוָה מִצִּיֹּ֑ון רְ֝דֵ֗ה בְּקֶ֣רֶב אֹיְבֶֽיךָ׃ </span>
<span class='v PS110_3' data-id='PS110_3'><span class='v-num v-3'>3&nbsp;</span>עַמְּךָ֣ נְדָבֹת֮ בְּיֹ֪ום חֵ֫ילֶ֥ךָ בְּֽהַדְרֵי־קֹ֖דֶשׁ מֵרֶ֣חֶם מִשְׁחָ֑ר לְ֝ךָ֗ טַ֣ל יַלְדֻתֶֽיךָ׃ </span>
<span class='v PS110_4' data-id='PS110_4'><span class='v-num v-4'>4&nbsp;</span>נִשְׁבַּ֤ע יְהוָ֨ה ׀ וְלֹ֥א יִנָּחֵ֗ם אַתָּֽה־כֹהֵ֥ן לְעֹולָ֑ם עַל־דִּ֝בְרָתִ֗י מַלְכִּי־צֶֽדֶק׃ </span>
<span class='v PS110_5' data-id='PS110_5'><span class='v-num v-5'>5&nbsp;</span>אֲדֹנָ֥י עַל־יְמִֽינְךָ֑ מָחַ֖ץ בְּיֹום־אַפֹּ֣ו מְלָכִֽים׃ </span>
<span class='v PS110_6' data-id='PS110_6'><span class='v-num v-6'>6&nbsp;</span>יָדִ֣ין בַּ֭גֹּויִם מָלֵ֣א גְוִיֹּ֑ות מָ֥חַץ רֹ֝֗אשׁ עַל־אֶ֥רֶץ רַבָּֽה׃ </span>
<span class='v PS110_7' data-id='PS110_7'><span class='v-num v-7'>7&nbsp;</span>מִ֭נַּחַל בַּדֶּ֣רֶךְ יִשְׁתֶּ֑ה עַל־כֵּ֝֗ן יָרִ֥ים רֹֽאשׁ׃ </span></div></div>
<div class='footnotes'>

</div>
<div class='footer'><div class='nav'>
<a class='prev' href='PS109.html'>&#9664;</a>
<a class='home' href='index.html'>&#9776;</a>
<a class='next' href='PS111.html'>&#9654;</a>
</div></div>
</body></html>
