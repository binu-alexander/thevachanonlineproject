<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש תְּהִלִּים 99</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='PS.html'> תְּהִלִּים 99 </a>
<a class='prev' href='PS98.html'> &#9664; </a>
<a class='next' href='PS100.html'> &#9654; </a>
</div></div>
<div class='chapter section PS99 hbo PS ezra_sil' dir='rtl' data-id='PS99' data-nextid='PS100' data-previd='PS98' lang='hbo'> 

<br><div class='c'> 99</div>
<div class='p'>
<span class='v PS99_1' data-id='PS99_1'><span class='verse1 v-num v-1'>1&nbsp;</span>יְהוָ֣ה מָ֭לָךְ יִרְגְּז֣וּ עַמִּ֑ים יֹשֵׁ֥ב כְּ֝רוּבִ֗ים תָּנ֥וּט הָאָֽרֶץ׃ </span>
<span class='v PS99_2' data-id='PS99_2'><span class='v-num v-2'>2&nbsp;</span>יְ֭הוָה בְּצִיֹּ֣ון גָּדֹ֑ול וְרָ֥ם ה֝֗וּא עַל־כָּל־הָֽעַמִּֽים׃ </span>
<span class='v PS99_3' data-id='PS99_3'><span class='v-num v-3'>3&nbsp;</span>יֹוד֣וּ שִׁ֭מְךָ גָּדֹ֥ול וְנֹורָ֗א קָדֹ֥ושׁ הֽוּא׃ </span>
<span class='v PS99_4' data-id='PS99_4'><span class='v-num v-4'>4&nbsp;</span>וְעֹ֥ז מֶלֶךְ֮ מִשְׁפָּ֪ט אָ֫הֵ֥ב אַ֭תָּה כֹּונַ֣נְתָּ מֵישָׁרִ֑ים מִשְׁפָּ֥ט וּ֝צְדָקָ֗ה בְּיַעֲקֹ֤ב ׀ אַתָּ֬ה עָשִֽׂיתָ׃ </span>
<span class='v PS99_5' data-id='PS99_5'><span class='v-num v-5'>5&nbsp;</span>רֹֽומְמ֡וּ יְה֘וָ֤ה אֱלֹהֵ֗ינוּ וְֽ֭הִשְׁתַּחֲווּ לַהֲדֹ֥ם רַגְלָ֗יו קָדֹ֥ושׁ הֽוּא׃ </span>
<span class='v PS99_6' data-id='PS99_6'><span class='v-num v-6'>6&nbsp;</span>מֹ֘שֶׁ֤ה וְאַהֲרֹ֨ן ׀ בְּֽכֹהֲנָ֗יו וּ֭שְׁמוּאֵל בְּקֹרְאֵ֣י שְׁמֹ֑ו קֹרִ֥אים אֶל־יְ֝הוָ֗ה וְה֣וּא יַעֲנֵֽם׃ </span>
<span class='v PS99_7' data-id='PS99_7'><span class='v-num v-7'>7&nbsp;</span>בְּעַמּ֣וּד עָ֭נָן יְדַבֵּ֣ר אֲלֵיהֶ֑ם שָׁמְר֥וּ עֵ֝דֹתָ֗יו וְחֹ֣ק נָֽתַן־לָֽמֹו׃ </span>
<span class='v PS99_8' data-id='PS99_8'><span class='v-num v-8'>8&nbsp;</span>יְהוָ֣ה אֱלֹהֵינוּ֮ אַתָּ֪ה עֲנִ֫יתָ֥ם אֵ֣ל נֹ֭שֵׂא הָיִ֣יתָ לָהֶ֑ם וְ֝נֹקֵ֗ם עַל־עֲלִילֹותָֽם׃ </span>
<span class='v PS99_9' data-id='PS99_9'><span class='v-num v-9'>9&nbsp;</span>רֹֽומְמ֡וּ יְה֘וָ֤ה אֱלֹהֵ֗ינוּ וְ֭הִֽשְׁתַּחֲווּ לְהַ֣ר קָדְשֹׁ֑ו כִּֽי־קָ֝דֹ֗ושׁ יְהוָ֥ה אֱלֹהֵֽינוּ׃ </span></div></div>
<div class='footnotes'>

</div>
<div class='footer'><div class='nav'>
<a class='prev' href='PS98.html'>&#9664;</a>
<a class='home' href='index.html'>&#9776;</a>
<a class='next' href='PS100.html'>&#9654;</a>
</div></div>
</body></html>
