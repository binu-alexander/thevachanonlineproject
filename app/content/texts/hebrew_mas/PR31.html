<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש מִשְׁלֵי 31</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='PR.html'> מִשְׁלֵי 31 </a>
<a class='prev' href='PR30.html'> &#9664; </a>
<a class='next' href='EC1.html'> &#9654; </a>
</div></div>
<div class='chapter section PR31 hbo PR ezra_sil' dir='rtl' data-id='PR31' data-nextid='EC1' data-previd='PR30' lang='hbo'> 

<br><div class='c'>31</div>
<div class='p'>
<span class='v PR31_1' data-id='PR31_1'><span class='verse1 v-num v-1'>1&nbsp;</span>דִּ֭בְרֵי לְמוּאֵ֣ל מֶ֑לֶךְ מַ֝שָּׂ֗א אֲ‍ֽשֶׁר־יִסְּרַ֥תּוּ אִמֹּֽו׃ </span>
<span class='v PR31_2' data-id='PR31_2'><span class='v-num v-2'>2&nbsp;</span>מַה־בְּ֭רִי וּמַֽה־בַּר־בִּטְנִ֑י וּ֝מֶה בַּר־נְדָרָֽי׃ </span>
<span class='v PR31_3' data-id='PR31_3'><span class='v-num v-3'>3&nbsp;</span>אַל־תִּתֵּ֣ן לַנָּשִׁ֣ים חֵילֶ֑ךָ וּ֝דְרָכֶ֗יךָ לַֽמְחֹ֥ות מְלָכִֽין׃ </span>
<span class='v PR31_4' data-id='PR31_4'><span class='v-num v-4'>4&nbsp;</span>אַ֤ל לַֽמְלָכִ֨ים ׀ לְֽמֹואֵ֗ל אַ֣ל לַֽמְלָכִ֣ים שְׁתֹו־יָ֑יִן וּ֝לְרֹוזְנִ֗ים *אֹו (אֵ֣י) שֵׁכָֽר׃ </span>
<span class='v PR31_5' data-id='PR31_5'><span class='v-num v-5'>5&nbsp;</span>פֶּן־יִ֭שְׁתֶּה וְיִשְׁכַּ֣ח מְחֻקָּ֑ק וִֽ֝ישַׁנֶּה דִּ֣ין כָּל־בְּנֵי־עֹֽנִי׃ </span>
<span class='v PR31_6' data-id='PR31_6'><span class='v-num v-6'>6&nbsp;</span>תְּנוּ־שֵׁכָ֣ר לְאֹובֵ֑ד וְ֝יַיִן לְמָ֣רֵי נָֽפֶשׁ׃ </span>
<span class='v PR31_7' data-id='PR31_7'><span class='v-num v-7'>7&nbsp;</span>יִ֭שְׁתֶּה וְיִשְׁכַּ֣ח רִישֹׁ֑ו וַ֝עֲמָלֹ֗ו לֹ֣א יִזְכָּר־עֹֽוד׃ </span>
<span class='v PR31_8' data-id='PR31_8'><span class='v-num v-8'>8&nbsp;</span>פְּתַח־פִּ֥יךָ לְאִלֵּ֑ם אֶל־דִּ֝֗ין כָּל־בְּנֵ֥י חֲלֹֽוף׃ </span>
<span class='v PR31_9' data-id='PR31_9'><span class='v-num v-9'>9&nbsp;</span>פְּתַח־פִּ֥יךָ שְׁפָט־צֶ֑דֶק וְ֝דִ֗ין עָנִ֥י וְאֶבְיֹֽון׃ פ </span>
<span class='v PR31_10' data-id='PR31_10'><span class='v-num v-10'>10&nbsp;</span>אֵֽשֶׁת־חַ֭יִל מִ֣י יִמְצָ֑א וְרָחֹ֖ק מִפְּנִינִ֣ים מִכְרָֽהּ׃ </span>
<span class='v PR31_11' data-id='PR31_11'><span class='v-num v-11'>11&nbsp;</span>בָּ֣טַח בָּ֭הּ לֵ֣ב בַּעְלָ֑הּ וְ֝שָׁלָ֗ל לֹ֣א יֶחְסָֽר׃ </span>
<span class='v PR31_12' data-id='PR31_12'><span class='v-num v-12'>12&nbsp;</span>גְּמָלַ֣תְהוּ טֹ֣וב וְלֹא־רָ֑ע כֹּ֝֗ל יְמֵ֣י חַיֶּֽיה׃ </span>
<span class='v PR31_13' data-id='PR31_13'><span class='v-num v-13'>13&nbsp;</span>דָּ֭רְשָׁה צֶ֣מֶר וּפִשְׁתִּ֑ים וַ֝תַּ֗עַשׂ בְּחֵ֣פֶץ כַּפֶּֽיהָ׃ </span>
<span class='v PR31_14' data-id='PR31_14'><span class='v-num v-14'>14&nbsp;</span>הָ֭יְתָה כָּאֳנִיֹּ֣ות סֹוחֵ֑ר מִ֝מֶּרְחָ֗ק תָּבִ֥יא לַחְמָֽהּ׃ </span>
<span class='v PR31_15' data-id='PR31_15'><span class='v-num v-15'>15&nbsp;</span>וַתָּ֤קָם ׀ בְּעֹ֬וד לַ֗יְלָה וַתִּתֵּ֣ן טֶ֣רֶף לְבֵיתָ֑הּ וְ֝חֹ֗ק לְנַעֲרֹתֶֽיהָ׃ </span>
<span class='v PR31_16' data-id='PR31_16'><span class='v-num v-16'>16&nbsp;</span>זָמְמָ֣ה שָׂ֭דֶה וַתִּקָּחֵ֑הוּ מִפְּרִ֥י כַ֝פֶּ֗יהָ *נְטַע (נָ֣טְעָה) כָּֽרֶם׃ </span>
<span class='v PR31_17' data-id='PR31_17'><span class='v-num v-17'>17&nbsp;</span>חָֽגְרָ֣ה בְעֹ֣וז מָתְנֶ֑יהָ וַ֝תְּאַמֵּ֗ץ זְרֹעֹותֶֽיהָ׃ </span>
<span class='v PR31_18' data-id='PR31_18'><span class='v-num v-18'>18&nbsp;</span>טָ֭עֲמָה כִּי־טֹ֣וב סַחְרָ֑הּ לֹֽא־יִכְבֶּ֖ה *בַלַּיִל (בַלַּ֣יְלָה) נֵרָֽהּ׃ </span>
<span class='v PR31_19' data-id='PR31_19'><span class='v-num v-19'>19&nbsp;</span>יָ֭דֶיהָ שִׁלְּחָ֣ה בַכִּישֹׁ֑ור וְ֝כַפֶּ֗יהָ תָּ֣מְכוּ פָֽלֶךְ׃ </span>
<span class='v PR31_20' data-id='PR31_20'><span class='v-num v-20'>20&nbsp;</span>כַּ֭פָּהּ פָּרְשָׂ֣ה לֶעָנִ֑י וְ֝יָדֶ֗יהָ שִׁלְּחָ֥ה לָֽאֶבְיֹֽון׃ </span>
<span class='v PR31_21' data-id='PR31_21'><span class='v-num v-21'>21&nbsp;</span>לֹא־תִירָ֣א לְבֵיתָ֣הּ מִשָּׁ֑לֶג כִּ֥י כָל־בֵּ֝יתָ֗הּ לָבֻ֥שׁ שָׁנִֽים׃ </span>
<span class='v PR31_22' data-id='PR31_22'><span class='v-num v-22'>22&nbsp;</span>מַרְבַדִּ֥ים עָֽשְׂתָה־לָּ֑הּ שֵׁ֖שׁ וְאַרְגָּמָ֣ן לְבוּשָֽׁהּ׃ </span>
<span class='v PR31_23' data-id='PR31_23'><span class='v-num v-23'>23&nbsp;</span>נֹודָ֣ע בַּשְּׁעָרִ֣ים בַּעְלָ֑הּ בְּ֝שִׁבְתֹּ֗ו עִם־זִקְנֵי־אָֽרֶץ׃ </span>
<span class='v PR31_24' data-id='PR31_24'><span class='v-num v-24'>24&nbsp;</span>סָדִ֣ין עָ֭שְׂתָה וַתִּמְכֹּ֑ר וַ֝חֲגֹ֗ור נָתְנָ֥ה לַֽכְּנַעֲנִֽי׃ </span>
<span class='v PR31_25' data-id='PR31_25'><span class='v-num v-25'>25&nbsp;</span>עֹז־וְהָדָ֥ר לְבוּשָׁ֑הּ וַ֝תִּשְׂחַ֗ק לְיֹ֣ום אַחֲרֹֽון׃ </span>
<span class='v PR31_26' data-id='PR31_26'><span class='v-num v-26'>26&nbsp;</span>פִּ֭יהָ פָּתְחָ֣ה בְחָכְמָ֑ה וְתֹֽורַת־חֶ֝֗סֶד עַל־לְשֹׁונָֽהּ׃ </span>
<span class='v PR31_27' data-id='PR31_27'><span class='v-num v-27'>27&nbsp;</span>צֹ֭ופִיָּה הֲלִיכֹ֣ות בֵּיתָ֑הּ וְלֶ֥חֶם עַ֝צְל֗וּת לֹ֣א תֹאכֵֽל׃ </span>
<span class='v PR31_28' data-id='PR31_28'><span class='v-num v-28'>28&nbsp;</span>קָ֣מוּ בָ֭נֶיהָ וַֽיְאַשְּׁר֑וּהָ בַּ֝עְלָ֗הּ וַֽיְהַֽלְלָֽהּ׃ </span>
<span class='v PR31_29' data-id='PR31_29'><span class='v-num v-29'>29&nbsp;</span>רַבֹּ֣ות בָּ֭נֹות עָ֣שׂוּ חָ֑יִל וְ֝אַ֗תְּ עָלִ֥ית עַל־כֻּלָּֽנָה׃ </span>
<span class='v PR31_30' data-id='PR31_30'><span class='v-num v-30'>30&nbsp;</span>שֶׁ֣קֶר הַ֭חֵן וְהֶ֣בֶל הַיֹּ֑פִי אִשָּׁ֥ה יִרְאַת־יְ֝הוָ֗ה הִ֣יא תִתְהַלָּֽל׃ </span>
<span class='v PR31_31' data-id='PR31_31'><span class='v-num v-31'>31&nbsp;</span>תְּנוּ־לָ֭הּ מִפְּרִ֣י יָדֶ֑יהָ וִֽיהַלְל֖וּהָ בַשְּׁעָרִ֣ים מַעֲשֶֽׂיהָ׃ </span></div></div>
<div class='footnotes'>

</div>
<div class='footer'><div class='nav'>
<a class='prev' href='PR30.html'>&#9664;</a>
<a class='home' href='index.html'>&#9776;</a>
<a class='next' href='EC1.html'>&#9654;</a>
</div></div>
</body></html>
