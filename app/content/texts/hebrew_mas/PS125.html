<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש תְּהִלִּים 125</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='PS.html'> תְּהִלִּים 125 </a>
<a class='prev' href='PS124.html'> &#9664; </a>
<a class='next' href='PS126.html'> &#9654; </a>
</div></div>
<div class='chapter section PS125 hbo PS ezra_sil' dir='rtl' data-id='PS125' data-nextid='PS126' data-previd='PS124' lang='hbo'> 

<br><div class='c'> 125</div>
<div class='p'>
<span class='v PS125_1' data-id='PS125_1'><span class='verse1 v-num v-1'>1&nbsp;</span>שִׁ֗יר הַֽמַּ֫עֲלֹ֥ות הַבֹּטְחִ֥ים בַּיהוָ֑ה כְּֽהַר־צִיֹּ֥ון לֹא־יִ֝מֹּ֗וט לְעֹולָ֥ם יֵשֵֽׁב׃ </span>
<span class='v PS125_2' data-id='PS125_2'><span class='v-num v-2'>2&nbsp;</span>יְֽרוּשָׁלַ֗͏ִם הָרִים֮ סָבִ֪יב לָ֥הּ וַ֭יהוָה סָבִ֣יב לְעַמֹּ֑ו מֵ֝עַתָּ֗ה וְעַד־עֹולָֽם׃ </span>
<span class='v PS125_3' data-id='PS125_3'><span class='v-num v-3'>3&nbsp;</span>כִּ֤י לֹ֪א יָנ֡וּחַ שֵׁ֤בֶט הָרֶ֗שַׁע עַל֮ גֹּורַ֪ל הַֽצַּדִּ֫יקִ֥ים לְמַ֡עַן לֹא־יִשְׁלְח֖וּ הַצַּדִּיקִ֨ים בְּעַוְלָ֬תָה יְדֵיהֶֽם׃ </span>
<span class='v PS125_4' data-id='PS125_4'><span class='v-num v-4'>4&nbsp;</span>הֵיטִ֣יבָה יְ֭הוָה לַטֹּובִ֑ים וְ֝לִֽישָׁרִ֗ים בְּלִבֹּותָֽם׃ </span>
<span class='v PS125_5' data-id='PS125_5'><span class='v-num v-5'>5&nbsp;</span>וְהַמַּטִּ֤ים עַֽקַלְקַלֹּותָ֗ם יֹולִיכֵ֣ם יְ֭הוָה אֶת־פֹּעֲלֵ֣י הָאָ֑וֶן שָׁ֝לֹ֗ום עַל־יִשְׂרָאֵֽל׃ </span></div></div>
<div class='footnotes'>

</div>
<div class='footer'><div class='nav'>
<a class='prev' href='PS124.html'>&#9664;</a>
<a class='home' href='index.html'>&#9776;</a>
<a class='next' href='PS126.html'>&#9654;</a>
</div></div>
</body></html>
