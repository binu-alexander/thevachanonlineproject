<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש תְּהִלִּים 124</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='PS.html'> תְּהִלִּים 124 </a>
<a class='prev' href='PS123.html'> &#9664; </a>
<a class='next' href='PS125.html'> &#9654; </a>
</div></div>
<div class='chapter section PS124 hbo PS ezra_sil' dir='rtl' data-id='PS124' data-nextid='PS125' data-previd='PS123' lang='hbo'> 

<br><div class='c'> 124</div>
<div class='p'>
<span class='v PS124_1' data-id='PS124_1'><span class='verse1 v-num v-1'>1&nbsp;</span>שִׁ֥יר הַֽמַּעֲלֹ֗ות לְדָ֫וִ֥ד לוּלֵ֣י יְ֭הוָה שֶׁהָ֣יָה לָ֑נוּ יֹֽאמַר־נָ֝א יִשְׂרָאֵֽל׃ </span>
<span class='v PS124_2' data-id='PS124_2'><span class='v-num v-2'>2&nbsp;</span>לוּלֵ֣י יְ֭הוָה שֶׁהָ֣יָה לָ֑נוּ בְּק֖וּם עָלֵ֣ינוּ אָדָֽם׃ </span>
<span class='v PS124_3' data-id='PS124_3'><span class='v-num v-3'>3&nbsp;</span>אֲ֭זַי חַיִּ֣ים בְּלָע֑וּנוּ בַּחֲרֹ֖ות אַפָּ֣ם בָּֽנוּ׃ </span>
<span class='v PS124_4' data-id='PS124_4'><span class='v-num v-4'>4&nbsp;</span>אֲ֭זַי הַמַּ֣יִם שְׁטָפ֑וּנוּ נַ֝֗חְלָה עָבַ֥ר עַל־נַפְשֵֽׁנוּ׃ </span>
<span class='v PS124_5' data-id='PS124_5'><span class='v-num v-5'>5&nbsp;</span>אֲ֭זַי עָבַ֣ר עַל־נַפְשֵׁ֑נוּ הַ֝מַּ֗יִם הַזֵּֽידֹונִֽים׃ </span>
<span class='v PS124_6' data-id='PS124_6'><span class='v-num v-6'>6&nbsp;</span>בָּר֥וּךְ יְהוָ֑ה שֶׁלֹּ֥א נְתָנָ֥נוּ טֶ֝֗רֶף לְשִׁנֵּיהֶֽם׃ </span>
<span class='v PS124_7' data-id='PS124_7'><span class='v-num v-7'>7&nbsp;</span>נַפְשֵׁ֗נוּ כְּצִפֹּ֥ור נִמְלְטָה֮ מִפַּ֪ח יֹ֫וקְשִׁ֥ים הַפַּ֥ח נִשְׁבָּ֗ר וַאֲנַ֥חְנוּ נִמְלָֽטְנוּ׃ </span>
<span class='v PS124_8' data-id='PS124_8'><span class='v-num v-8'>8&nbsp;</span>עֶ֭זְרֵנוּ בְּשֵׁ֣ם יְהוָ֑ה עֹ֝שֵׂ֗ה שָׁמַ֥יִם וָאָֽרֶץ׃ </span></div></div>
<div class='footnotes'>

</div>
<div class='footer'><div class='nav'>
<a class='prev' href='PS123.html'>&#9664;</a>
<a class='home' href='index.html'>&#9776;</a>
<a class='next' href='PS125.html'>&#9654;</a>
</div></div>
</body></html>
