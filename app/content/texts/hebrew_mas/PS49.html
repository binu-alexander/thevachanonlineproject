<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש תְּהִלִּים 49</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='PS.html'> תְּהִלִּים 49 </a>
<a class='prev' href='PS48.html'> &#9664; </a>
<a class='next' href='PS50.html'> &#9654; </a>
</div></div>
<div class='chapter section PS49 hbo PS ezra_sil' dir='rtl' data-id='PS49' data-nextid='PS50' data-previd='PS48' lang='hbo'> 

<div class='c'> 49</div>
<div class='p'>
<span class='v PS49_1' data-id='PS49_1'><span class='verse1 v-num v-1'>1&nbsp;</span>לַמְנַצֵּ֬חַ ׀ לִבְנֵי־קֹ֬רַח מִזְמֹֽור׃ </span>
<span class='v PS49_2' data-id='PS49_2'><span class='v-num v-2'>2&nbsp;</span>שִׁמְעוּ־זֹ֭את כָּל־הָֽעַמִּ֑ים הַ֝אֲזִ֗ינוּ כָּל־יֹ֥שְׁבֵי חָֽלֶד׃ </span>
<span class='v PS49_3' data-id='PS49_3'><span class='v-num v-3'>3&nbsp;</span>גַּם־בְּנֵ֣י אָ֭דָם גַּם־בְּנֵי־אִ֑ישׁ יַ֝֗חַד עָשִׁ֥יר וְאֶבְיֹֽון׃ </span>
<span class='v PS49_4' data-id='PS49_4'><span class='v-num v-4'>4&nbsp;</span>פִּ֭י יְדַבֵּ֣ר חָכְמֹ֑ות וְהָג֖וּת לִבִּ֣י תְבוּנֹֽות׃ </span>
<span class='v PS49_5' data-id='PS49_5'><span class='v-num v-5'>5&nbsp;</span>אַטֶּ֣ה לְמָשָׁ֣ל אָזְנִ֑י אֶפְתַּ֥ח בְּ֝כִנֹּ֗ור חִידָתֽ͏ִי׃ </span>
<span class='v PS49_6' data-id='PS49_6'><span class='v-num v-6'>6&nbsp;</span>לָ֣מָּה אִ֭ירָא בִּ֣ימֵי רָ֑ע עֲוֹ֖ן עֲקֵבַ֣י יְסוּבֵּֽנִי׃ </span>
<span class='v PS49_7' data-id='PS49_7'><span class='v-num v-7'>7&nbsp;</span>הַבֹּטְחִ֥ים עַל־חֵילָ֑ם וּבְרֹ֥ב עָ֝שְׁרָ֗ם יִתְהַלָּֽלוּ׃ </span>
<span class='v PS49_8' data-id='PS49_8'><span class='v-num v-8'>8&nbsp;</span>אָ֗ח לֹא־פָדֹ֣ה יִפְדֶּ֣ה אִ֑ישׁ לֹא־יִתֵּ֖ן לֵאלֹהִ֣ים כָּפְרֹֽו׃ </span>
<span class='v PS49_9' data-id='PS49_9'><span class='v-num v-9'>9&nbsp;</span>וְ֭יֵקַר פִּדְיֹ֥ון נַפְשָׁ֗ם וְחָדַ֥ל לְעֹולָֽם׃ </span>
<span class='v PS49_10' data-id='PS49_10'><span class='v-num v-10'>10&nbsp;</span>וִֽיחִי־עֹ֥וד לָנֶ֑צַח לֹ֖א יִרְאֶ֣ה הַשָּֽׁחַת׃ </span>
<span class='v PS49_11' data-id='PS49_11'><span class='v-num v-11'>11&nbsp;</span>כִּ֤י יִרְאֶ֨ה ׀ חֲכָ֘מִ֤ים יָמ֗וּתוּ יַ֤חַד כְּסִ֣יל וָבַ֣עַר יֹאבֵ֑דוּ וְעָזְב֖וּ לַאֲחֵרִ֣ים חֵילָֽם׃ </span>
<span class='v PS49_12' data-id='PS49_12'><span class='v-num v-12'>12&nbsp;</span>קִרְבָּ֤ם בָּתֵּ֨ימֹו ׀ לְֽעֹולָ֗ם מִ֭שְׁכְּנֹתָם לְדֹ֣ר וָדֹ֑ר קָֽרְא֥וּ בִ֝שְׁמֹותָ֗ם עֲלֵ֣י אֲדָמֹֽות׃ </span>
<span class='v PS49_13' data-id='PS49_13'><span class='v-num v-13'>13&nbsp;</span>וְאָדָ֣ם בִּ֭יקָר בַּל־יָלִ֑ין נִמְשַׁ֖ל כַּבְּהֵמֹ֣ות נִדְמֽוּ׃ </span>
<span class='v PS49_14' data-id='PS49_14'><span class='v-num v-14'>14&nbsp;</span>זֶ֣ה דַ֭רְכָּם כֵּ֣סֶל לָ֑מֹו וְאַחֲרֵיהֶ֓ם ׀ בְּפִיהֶ֖ם יִרְצ֣וּ סֶֽלָה׃ </span>
<span class='v PS49_15' data-id='PS49_15'><span class='v-num v-15'>15&nbsp;</span>כַּצֹּ֤אן ׀ לִֽשְׁאֹ֣ול שַׁתּוּ֮ מָ֤וֶת יִ֫רְעֵ֥ם וַיִּרְדּ֘וּ בָ֤ם יְשָׁרִ֨ים ׀ לַבֹּ֗קֶר *וְצִירָם (וְ֭צוּרָם) לְבַלֹּ֥ות שְׁאֹ֗ול מִזְּבֻ֥ל לֹֽו׃ </span>
<span class='v PS49_16' data-id='PS49_16'><span class='v-num v-16'>16&nbsp;</span>אַךְ־אֱלֹהִ֗ים יִפְדֶּ֣ה נַ֭פְשִׁי מִֽיַּד־שְׁאֹ֑ול כִּ֖י יִקָּחֵ֣נִי סֶֽלָה׃ </span>
<span class='v PS49_17' data-id='PS49_17'><span class='v-num v-17'>17&nbsp;</span>אַל־תִּ֭ירָא כִּֽי־יַעֲשִׁ֣ר אִ֑ישׁ כִּֽי־יִ֝רְבֶּה כְּבֹ֣וד בֵּיתֹֽו׃ </span>
<span class='v PS49_18' data-id='PS49_18'><span class='v-num v-18'>18&nbsp;</span>כִּ֤י לֹ֣א בְ֭מֹותֹו יִקַּ֣ח הַכֹּ֑ל לֹא־יֵרֵ֖ד אַחֲרָ֣יו כְּבֹודֹֽו׃ </span>
<span class='v PS49_19' data-id='PS49_19'><span class='v-num v-19'>19&nbsp;</span>כִּֽי־נַ֭פְשֹׁו בְּחַיָּ֣יו יְבָרֵ֑ךְ וְ֝יֹודֻ֗ךָ כִּי־תֵיטִ֥יב לָֽךְ׃ </span>
<span class='v PS49_20' data-id='PS49_20'><span class='v-num v-20'>20&nbsp;</span>תָּ֭בֹוא עַד־דֹּ֣ור אֲבֹותָ֑יו עַד־נֵ֝֗צַח לֹ֣א יִרְאוּ־אֹֽור׃ </span>
<span class='v PS49_21' data-id='PS49_21'><span class='v-num v-21'>21&nbsp;</span>אָדָ֣ם בִּ֭יקָר וְלֹ֣א יָבִ֑ין נִמְשַׁ֖ל כַּבְּהֵמֹ֣ות נִדְמֽוּ׃ </span></div></div>
<div class='footnotes'>

</div>
<div class='footer'><div class='nav'>
<a class='prev' href='PS48.html'>&#9664;</a>
<a class='home' href='index.html'>&#9776;</a>
<a class='next' href='PS50.html'>&#9654;</a>
</div></div>
</body></html>
