<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש תְּהִלִּים 67</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='PS.html'> תְּהִלִּים 67 </a>
<a class='prev' href='PS66.html'> &#9664; </a>
<a class='next' href='PS68.html'> &#9654; </a>
</div></div>
<div class='chapter section PS67 hbo PS ezra_sil' dir='rtl' data-id='PS67' data-nextid='PS68' data-previd='PS66' lang='hbo'> 

<div class='c'> 67</div>
<div class='p'>
<span class='v PS67_1' data-id='PS67_1'><span class='verse1 v-num v-1'>1&nbsp;</span>לַמְנַצֵּ֥ח בִּנְגִינֹ֗ת מִזְמֹ֥ור שִֽׁיר׃ </span>
<span class='v PS67_2' data-id='PS67_2'><span class='v-num v-2'>2&nbsp;</span>אֱלֹהִ֗ים יְחָנֵּ֥נוּ וִֽיבָרְכֵ֑נוּ יָ֤אֵ֥ר פָּנָ֖יו אִתָּ֣נוּ סֶֽלָה׃ </span>
<span class='v PS67_3' data-id='PS67_3'><span class='v-num v-3'>3&nbsp;</span>לָדַ֣עַת בָּאָ֣רֶץ דַּרְכֶּ֑ךָ בְּכָל־גֹּ֝ויִ֗ם יְשׁוּעָתֶֽךָ׃ </span>
<span class='v PS67_4' data-id='PS67_4'><span class='v-num v-4'>4&nbsp;</span>יֹוד֖וּךָ עַמִּ֥ים ׀ אֱלֹהִ֑ים יֹ֝וד֗וּךָ עַמִּ֥ים כֻּלָּֽם׃ </span>
<span class='v PS67_5' data-id='PS67_5'><span class='v-num v-5'>5&nbsp;</span>יִֽשְׂמְח֥וּ וִֽירַנְּנ֗וּ לְאֻ֫מִּ֥ים כִּֽי־תִשְׁפֹּ֣ט עַמִּ֣ים מִישֹׁ֑ור וּלְאֻמִּ֓ים ׀ בָּאָ֖רֶץ תַּנְחֵ֣ם סֶֽלָה׃ </span>
<span class='v PS67_6' data-id='PS67_6'><span class='v-num v-6'>6&nbsp;</span>יֹוד֖וּךָ עַמִּ֥ים ׀ אֱלֹהִ֑ים יֹ֝וד֗וּךָ עַמִּ֥ים כֻּלָּֽם׃ </span>
<span class='v PS67_7' data-id='PS67_7'><span class='v-num v-7'>7&nbsp;</span>אֶ֭רֶץ נָתְנָ֣ה יְבוּלָ֑הּ יְ֝בָרְכֵ֗נוּ אֱלֹהִ֥ים אֱלֹהֵֽינוּ׃ </span>
<span class='v PS67_8' data-id='PS67_8'><span class='v-num v-8'>8&nbsp;</span>יְבָרְכֵ֥נוּ אֱלֹהִ֑ים וְיִֽירְא֥וּ אֹ֝תֹ֗ו כָּל־אַפְסֵי־אָֽרֶץ׃ </span></div></div>
<div class='footnotes'>

</div>
<div class='footer'><div class='nav'>
<a class='prev' href='PS66.html'>&#9664;</a>
<a class='home' href='index.html'>&#9776;</a>
<a class='next' href='PS68.html'>&#9654;</a>
</div></div>
</body></html>
