<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש דִּבְרֵי הַיָּמִים א 8</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='R1.html'> דִּבְרֵי הַיָּמִים א 8 </a>
<a class='prev' href='R17.html'> &#9664; </a>
<a class='next' href='R19.html'> &#9654; </a>
</div></div>
<div class='chapter section R18 hbo R1 ezra_sil' dir='rtl' data-id='R18' data-nextid='R19' data-previd='R17' lang='hbo'> 

<div class='c'>8</div>
<div class='p'>
<span class='v R18_1' data-id='R18_1'><span class='verse1 v-num v-1'>1&nbsp;</span>וּבִ֨נְיָמִ֔ן הֹולִ֖יד אֶת־בֶּ֣לַע בְּכֹרֹ֑ו אַשְׁבֵּל֙ הַשֵּׁנִ֔י וְאַחְרַ֖ח הַשְּׁלִישִֽׁי׃ </span>
<span class='v R18_2' data-id='R18_2'><span class='v-num v-2'>2&nbsp;</span>נֹוחָה֙ הָֽרְבִיעִ֔י וְרָפָ֖א הַחֲמִישִֽׁי׃ ס </span>
<span class='v R18_3' data-id='R18_3'><span class='v-num v-3'>3&nbsp;</span>וַיִּהְי֥וּ בָנִ֖ים לְבָ֑לַע אַדָּ֥ר וְגֵרָ֖א וַאֲבִיהֽוּד׃ </span>
<span class='v R18_4' data-id='R18_4'><span class='v-num v-4'>4&nbsp;</span>וַאֲבִישׁ֥וּעַ וְנַעֲמָ֖ן וַאֲחֹֽוחַ׃ </span>
<span class='v R18_5' data-id='R18_5'><span class='v-num v-5'>5&nbsp;</span>וְגֵרָ֥א וּשְׁפוּפָ֖ן וְחוּרָֽם׃ </span>
<span class='v R18_6' data-id='R18_6'><span class='v-num v-6'>6&nbsp;</span>וְאֵ֖לֶּה בְּנֵ֣י אֵח֑וּד אֵ֣לֶּה הֵ֞ם רָאשֵׁ֤י אָבֹות֙ לְיֹ֣ושְׁבֵי גֶ֔בַע וַיַּגְל֖וּם אֶל־מָנָֽחַת׃ </span>
<span class='v R18_7' data-id='R18_7'><span class='v-num v-7'>7&nbsp;</span>וְנַעֲמָ֧ן וַאֲחִיָּ֛ה וְגֵרָ֖א ה֣וּא הֶגְלָ֑ם וְהֹולִ֥יד אֶת־עֻזָּ֖א וְאֶת־אֲחִיחֻֽד׃ </span>
<span class='v R18_8' data-id='R18_8'><span class='v-num v-8'>8&nbsp;</span>וְשַׁחֲרַ֗יִם הֹולִיד֙ בִּשְׂדֵ֣ה מֹואָ֔ב מִן־שִׁלְחֹ֖ו אֹתָ֑ם חוּשִׁ֥ים וְאֶֽת־בַּעֲרָ֖א נָשָֽׁיו׃ </span>
<span class='v R18_9' data-id='R18_9'><span class='v-num v-9'>9&nbsp;</span>וַיֹּ֖ולֶד מִן־חֹ֣דֶשׁ אִשְׁתֹּ֑ו אֶת־יֹובָב֙ וְאֶת־צִבְיָ֔א וְאֶת־מֵישָׁ֖א וְאֶת־מַלְכָּֽם׃ </span>
<span class='v R18_10' data-id='R18_10'><span class='v-num v-10'>10&nbsp;</span>וְאֶת־יְע֥וּץ וְאֶת־שָֽׂכְיָ֖ה וְאֶת־מִרְמָ֑ה אֵ֥לֶּה בָנָ֖יו רָאשֵׁ֥י אָבֹֽות׃ </span>
<span class='v R18_11' data-id='R18_11'><span class='v-num v-11'>11&nbsp;</span>וּמֵחֻשִׁ֛ים הֹולִ֥יד אֶת־אֲבִיט֖וּב וְאֶת־אֶלְפָּֽעַל׃ </span>
<span class='v R18_12' data-id='R18_12'><span class='v-num v-12'>12&nbsp;</span>וּבְנֵ֣י אֶלְפַּ֔עַל עֵ֥בֶר וּמִשְׁעָ֖ם וָשָׁ֑מֶד ה֚וּא בָּנָ֣ה אֶת־אֹונֹ֔ו וְאֶת־לֹ֖ד וּבְנֹתֶֽיהָ׃ </span>
<span class='v R18_13' data-id='R18_13'><span class='v-num v-13'>13&nbsp;</span>וּבְרִעָ֣ה וָשֶׁ֔מַע הֵ֚מָּה רָאשֵׁ֣י הָאָבֹ֔ות לְיֹושְׁבֵ֖י אַיָּלֹ֑ון הֵ֥מָּה הִבְרִ֖יחוּ אֶת־יֹ֥ושְׁבֵי גַֽת׃ </span>
<span class='v R18_14' data-id='R18_14'><span class='v-num v-14'>14&nbsp;</span>וְאַחְיֹ֥ו שָׁשָׁ֖ק וִירֵמֹֽות׃ </span>
<span class='v R18_15' data-id='R18_15'><span class='v-num v-15'>15&nbsp;</span>וּזְבַדְיָ֥ה וַעֲרָ֖ד וָעָֽדֶר׃ </span>
<span class='v R18_16' data-id='R18_16'><span class='v-num v-16'>16&nbsp;</span>וּמִיכָאֵ֧ל וְיִשְׁפָּ֛ה וְיֹוחָ֖א בְּנֵ֥י בְרִיעָֽה׃ </span>
<span class='v R18_17' data-id='R18_17'><span class='v-num v-17'>17&nbsp;</span>וּזְבַדְיָ֥ה וּמְשֻׁלָּ֖ם וְחִזְקִ֥י וָחָֽבֶר׃ </span>
<span class='v R18_18' data-id='R18_18'><span class='v-num v-18'>18&nbsp;</span>וְיִשְׁמְרַ֧י וְיִזְלִיאָ֛ה וְיֹובָ֖ב בְּנֵ֥י אֶלְפָּֽעַל׃ </span>
<span class='v R18_19' data-id='R18_19'><span class='v-num v-19'>19&nbsp;</span>וְיָקִ֥ים וְזִכְרִ֖י וְזַבְדִּֽי׃ </span>
<span class='v R18_20' data-id='R18_20'><span class='v-num v-20'>20&nbsp;</span>וֶאֱלִיעֵנַ֥י וְצִלְּתַ֖י וֶאֱלִיאֵֽל׃ </span>
<span class='v R18_21' data-id='R18_21'><span class='v-num v-21'>21&nbsp;</span>וַעֲדָיָ֧ה וּבְרָאיָ֛ה וְשִׁמְרָ֖ת בְּנֵ֥י שִׁמְעִֽי׃ </span>
<span class='v R18_22' data-id='R18_22'><span class='v-num v-22'>22&nbsp;</span>וְיִשְׁפָּ֥ן וָעֵ֖בֶר וֶאֱלִיאֵֽל׃ </span>
<span class='v R18_23' data-id='R18_23'><span class='v-num v-23'>23&nbsp;</span>וְעַבְדֹּ֥ון וְזִכְרִ֖י וְחָנָֽן׃ </span>
<span class='v R18_24' data-id='R18_24'><span class='v-num v-24'>24&nbsp;</span>וַחֲנַנְיָ֥ה וְעֵילָ֖ם וְעַנְתֹתִיָּֽה׃ </span>
<span class='v R18_25' data-id='R18_25'><span class='v-num v-25'>25&nbsp;</span>וְיִפְדְיָ֥ה *וּפְנִיאֵל (וּפְנוּאֵ֖ל) בְּנֵ֥י שָׁשָֽׁק׃ </span>
<span class='v R18_26' data-id='R18_26'><span class='v-num v-26'>26&nbsp;</span>וְשַׁמְשְׁרַ֥י וּשְׁחַרְיָ֖ה וַעֲתַלְיָֽה׃ </span>
<span class='v R18_27' data-id='R18_27'><span class='v-num v-27'>27&nbsp;</span>וְיַעֲרֶשְׁיָ֧ה וְאֵלִיָּ֛ה וְזִכְרִ֖י בְּנֵ֥י יְרֹחָֽם׃ </span>
<span class='v R18_28' data-id='R18_28'><span class='v-num v-28'>28&nbsp;</span>אֵ֣לֶּה רָאשֵׁ֥י אָבֹ֛ות לְתֹלְדֹותָ֖ם רָאשִׁ֑ים אֵ֖לֶּה יָשְׁב֥וּ בִירוּשָׁלָֽ͏ִם׃ ס </span>
<span class='v R18_29' data-id='R18_29'><span class='v-num v-29'>29&nbsp;</span>וּבְגִבְעֹ֥ון יָשְׁב֖וּ אֲבִ֣י גִבְעֹ֑ון וְשֵׁ֥ם אִשְׁתֹּ֖ו מַעֲכָֽה׃ </span>
<span class='v R18_30' data-id='R18_30'><span class='v-num v-30'>30&nbsp;</span>וּבְנֹ֥ו הַבְּכֹ֖ור עַבְדֹּ֑ון וְצ֥וּר וְקִ֖ישׁ וּבַ֥עַל וְנָדָֽב׃ </span>
<span class='v R18_31' data-id='R18_31'><span class='v-num v-31'>31&nbsp;</span>וּגְדֹ֥ור וְאַחְיֹ֖ו וָזָֽכֶר׃ </span>
<span class='v R18_32' data-id='R18_32'><span class='v-num v-32'>32&nbsp;</span>וּמִקְלֹ֖ות הֹולִ֣יד אֶת־שִׁמְאָ֑ה וְאַף־הֵ֗מָּה נֶ֧גֶד אֲחֵיהֶ֛ם יָשְׁב֥וּ בִירוּשָׁלַ֖͏ִם עִם־אֲחֵיהֶֽם׃ ס </span>
<span class='v R18_33' data-id='R18_33'><span class='v-num v-33'>33&nbsp;</span>וְנֵר֙ הֹולִ֣יד אֶת־קִ֔ישׁ וְקִ֖ישׁ הֹולִ֣יד אֶת־שָׁא֑וּל וְשָׁא֗וּל הֹולִ֤יד אֶת־יְהֹֽונָתָן֙ וְאֶת־מַלְכִּי־שׁ֔וּעַ וְאֶת־אֲבִֽינָדָ֖ב וְאֶת־אֶשְׁבָּֽעַל׃ </span>
<span class='v R18_34' data-id='R18_34'><span class='v-num v-34'>34&nbsp;</span>וּבֶן־יְהֹונָתָ֖ן מְרִ֣יב בָּ֑עַל וּמְרִ֥יב בַּ֖עַל הֹולִ֥יד אֶת־מִיכָֽה׃ ס </span>
<span class='v R18_35' data-id='R18_35'><span class='v-num v-35'>35&nbsp;</span>וּבְנֵ֖י מִיכָ֑ה פִּיתֹ֥ון וָמֶ֖לֶךְ וְתַאְרֵ֥עַ וְאָחָֽז׃ </span>
<span class='v R18_36' data-id='R18_36'><span class='v-num v-36'>36&nbsp;</span>וְאָחָז֙ הֹולִ֣יד אֶת־יְהֹועַדָּ֔ה וִיהֹֽועַדָּ֗ה הֹולִ֛יד אֶת־עָלֶ֥מֶת וְאֶת־עַזְמָ֖וֶת וְאֶת־זִמְרִ֑י וְזִמְרִ֖י הֹולִ֥יד אֶת־מֹוצָֽא׃ </span>
<span class='v R18_37' data-id='R18_37'><span class='v-num v-37'>37&nbsp;</span>וּמֹוצָ֖א הֹולִ֣יד אֶת־בִּנְעָ֑א רָפָ֥ה בְנֹ֛ו אֶלְעָשָׂ֥ה בְנֹ֖ו אָצֵ֥ל בְּנֹֽו׃ </span>
<span class='v R18_38' data-id='R18_38'><span class='v-num v-38'>38&nbsp;</span>וּלְאָצֵל֮ שִׁשָּׁ֣ה בָנִים֒ וְאֵ֣לֶּה שְׁמֹותָ֗ם עַזְרִיקָ֥ם ׀ בֹּ֙כְרוּ֙ וְיִשְׁמָעֵ֣אל וּשְׁעַרְיָ֔ה וְעֹבַדְיָ֖ה וְחָנָ֑ן כָּל־אֵ֖לֶּה בְּנֵ֥י אָצַֽל׃ </span>
<span class='v R18_39' data-id='R18_39'><span class='v-num v-39'>39&nbsp;</span>וּבְנֵ֖י עֵ֣שֶׁק אָחִ֑יו אוּלָ֣ם בְּכֹרֹ֔ו יְעוּשׁ֙ הַשֵּׁנִ֔י וֽ͏ֶאֱלִיפֶ֖לֶט הַשְּׁלִשִֽׁי׃ </span>
<span class='v R18_40' data-id='R18_40'><span class='v-num v-40'>40&nbsp;</span>וַֽיִּהְי֣וּ בְנֵי־א֠וּלָם אֲנָשִׁ֨ים גִּבֹּרֵי־חַ֜יִל דֹּ֣רְכֵי קֶ֗שֶׁת וּמַרְבִּ֤ים בָּנִים֙ וּבְנֵ֣י בָנִ֔ים מֵאָ֖ה וַחֲמִשִּׁ֑ים כָּל־אֵ֖לֶּה מִבְּנֵ֥י בִנְיָמִֽן׃ פ </span></div></div>
<div class='footnotes'>

</div>
<div class='footer'><div class='nav'>
<a class='prev' href='R17.html'>&#9664;</a>
<a class='home' href='index.html'>&#9776;</a>
<a class='next' href='R19.html'>&#9654;</a>
</div></div>
</body></html>
