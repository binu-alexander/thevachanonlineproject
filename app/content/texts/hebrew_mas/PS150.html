<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש תְּהִלִּים 150</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='PS.html'> תְּהִלִּים 150 </a>
<a class='prev' href='PS149.html'> &#9664; </a>
<a class='next' href='PR1.html'> &#9654; </a>
</div></div>
<div class='chapter section PS150 hbo PS ezra_sil' dir='rtl' data-id='PS150' data-nextid='PR1' data-previd='PS149' lang='hbo'> 

<br><div class='c'> 150</div>
<div class='p'>
<span class='v PS150_1' data-id='PS150_1'><span class='verse1 v-num v-1'>1&nbsp;</span>הַ֥לְלוּ יָ֨הּ ׀ הַֽלְלוּ־אֵ֥ל בְּקָדְשֹׁ֑ו הֽ͏ַ֝לְל֗וּהוּ בִּרְקִ֥יעַ עֻזֹּֽו׃ </span>
<span class='v PS150_2' data-id='PS150_2'><span class='v-num v-2'>2&nbsp;</span>הַֽלְל֥וּהוּ בִגְבוּרֹתָ֑יו הֽ͏ַ֝לְל֗וּהוּ כְּרֹ֣ב גֻּדְלֹֽו׃ </span>
<span class='v PS150_3' data-id='PS150_3'><span class='v-num v-3'>3&nbsp;</span>הַֽ֭לְלוּהוּ בְּתֵ֣קַע שֹׁופָ֑ר הַֽ֝לְל֗וּהוּ בְּנֵ֣בֶל וְכִנֹּֽור׃ </span>
<span class='v PS150_4' data-id='PS150_4'><span class='v-num v-4'>4&nbsp;</span>הַֽ֭לְלוּהוּ בְתֹ֣ף וּמָחֹ֑ול הַֽ֝לְל֗וּהוּ בְּמִנִּ֥ים וְעוּגָֽב׃ </span>
<span class='v PS150_5' data-id='PS150_5'><span class='v-num v-5'>5&nbsp;</span>הַֽלְל֥וּהוּ בְצִלְצְלֵי־שָׁ֑מַע הַֽ֝לְל֗וּהוּ בְּֽצִלְצְלֵ֥י תְרוּעָֽה׃ </span>
<span class='v PS150_6' data-id='PS150_6'><span class='v-num v-6'>6&nbsp;</span>כֹּ֣ל הַ֭נְּשָׁמָה תְּהַלֵּ֥ל יָ֗הּ הַֽלְלוּ־יָֽהּ׃ </span></div></div>
<div class='footnotes'>

</div>
<div class='footer'><div class='nav'>
<a class='prev' href='PS149.html'>&#9664;</a>
<a class='home' href='index.html'>&#9776;</a>
<a class='next' href='PR1.html'>&#9654;</a>
</div></div>
</body></html>
