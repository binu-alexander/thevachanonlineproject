<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש תְּהִלִּים 3</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='PS.html'> תְּהִלִּים 3 </a>
<a class='prev' href='PS2.html'> &#9664; </a>
<a class='next' href='PS4.html'> &#9654; </a>
</div></div>
<div class='chapter section PS3 hbo PS ezra_sil' dir='rtl' data-id='PS3' data-nextid='PS4' data-previd='PS2' lang='hbo'> 

<br><div class='c'> 3</div>
<div class='p'>
<span class='v PS3_1' data-id='PS3_1'><span class='verse1 v-num v-1'>1&nbsp;</span>מִזְמֹ֥ור לְדָוִ֑ד בְּ֝בָרְחֹ֗ו מִפְּנֵ֤י ׀ אַבְשָׁלֹ֬ום בְּנֹֽו׃ </span>
<span class='v PS3_2' data-id='PS3_2'><span class='v-num v-2'>2&nbsp;</span>יְ֭הוָה מָֽה־רַבּ֣וּ צָרָ֑י רַ֝בִּ֗ים קָמִ֥ים עָלָֽי׃ </span>
<span class='v PS3_3' data-id='PS3_3'><span class='v-num v-3'>3&nbsp;</span>רַבִּים֮ אֹמְרִ֪ים לְנַ֫פְשִׁ֥י אֵ֤ין יְֽשׁוּעָ֓תָה לֹּ֬ו בֵֽאלֹהִ֬ים סֶֽלָה׃ </span>
<span class='v PS3_4' data-id='PS3_4'><span class='v-num v-4'>4&nbsp;</span>וְאַתָּ֣ה יְ֭הוָה מָגֵ֣ן בַּעֲדִ֑י כְּ֝בֹודִ֗י וּמֵרִ֥ים רֹאשִֽׁי׃ </span>
<span class='v PS3_5' data-id='PS3_5'><span class='v-num v-5'>5&nbsp;</span>קֹ֭ולִי אֶל־יְהוָ֣ה אֶקְרָ֑א וַיַּֽעֲנֵ֨נִי מֵהַ֖ר קָדְשֹׁ֣ו סֶֽלָה׃ </span>
<span class='v PS3_6' data-id='PS3_6'><span class='v-num v-6'>6&nbsp;</span>אֲנִ֥י שָׁכַ֗בְתִּי וָֽאִ֫ישָׁ֥נָה הֱקִיצֹ֑ותִי כִּ֖י יְהוָ֣ה יִסְמְכֵֽנִי׃ </span>
<span class='v PS3_7' data-id='PS3_7'><span class='v-num v-7'>7&nbsp;</span>לֹֽא־אִ֭ירָא מֵרִבְבֹ֥ות עָ֑ם אֲשֶׁ֥ר סָ֝בִ֗יב שָׁ֣תוּ עָלָֽי׃ </span>
<span class='v PS3_8' data-id='PS3_8'><span class='v-num v-8'>8&nbsp;</span>ק֘וּמָ֤ה יְהוָ֨ה ׀ הֹושִׁ֘יעֵ֤נִי אֱלֹהַ֗י כִּֽי־הִכִּ֣יתָ אֶת־כָּל־אֹיְבַ֣י לֶ֑חִי שִׁנֵּ֖י רְשָׁעִ֣ים שִׁבַּֽרְתָּ׃ </span>
<span class='v PS3_9' data-id='PS3_9'><span class='v-num v-9'>9&nbsp;</span>לַיהוָ֥ה הַיְשׁוּעָ֑ה עַֽל־עַמְּךָ֖ בִרְכָתֶ֣ךָ סֶּֽלָה׃ </span></div></div>
<div class='footnotes'>

</div>
<div class='footer'><div class='nav'>
<a class='prev' href='PS2.html'>&#9664;</a>
<a class='home' href='index.html'>&#9776;</a>
<a class='next' href='PS4.html'>&#9654;</a>
</div></div>
</body></html>
