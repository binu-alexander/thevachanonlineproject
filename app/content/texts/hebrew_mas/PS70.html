<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש תְּהִלִּים 70</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='PS.html'> תְּהִלִּים 70 </a>
<a class='prev' href='PS69.html'> &#9664; </a>
<a class='next' href='PS71.html'> &#9654; </a>
</div></div>
<div class='chapter section PS70 hbo PS ezra_sil' dir='rtl' data-id='PS70' data-nextid='PS71' data-previd='PS69' lang='hbo'> 

<br><div class='c'> 70</div>
<div class='p'>
<span class='v PS70_1' data-id='PS70_1'><span class='verse1 v-num v-1'>1&nbsp;</span>לַ֝מְנַצֵּ֗חַ לְדָוִ֥ד לְהַזְכִּֽיר׃ </span>
<span class='v PS70_2' data-id='PS70_2'><span class='v-num v-2'>2&nbsp;</span>אֱלֹהִ֥ים לְהַצִּילֵ֑נִי יְ֝הוָ֗ה לְעֶזְרָ֥תִי חֽוּשָֽׁה׃ </span>
<span class='v PS70_3' data-id='PS70_3'><span class='v-num v-3'>3&nbsp;</span>יֵבֹ֣שׁוּ וְיַחְפְּרוּ֮ מְבַקְשֵׁ֪י נַ֫פְשִׁ֥י יִסֹּ֣גוּ אָ֭חֹור וְיִכָּלְמ֑וּ חֲ֝פֵצֵ֗י רָעָתִֽי׃ </span>
<span class='v PS70_4' data-id='PS70_4'><span class='v-num v-4'>4&nbsp;</span>יָ֭שׁוּבוּ עַל־עֵ֣קֶב בָּשְׁתָּ֑ם הָ֝אֹמְרִ֗ים הֶ֘אָ֥ח ׀ הֶאָֽח׃ </span>
<span class='v PS70_5' data-id='PS70_5'><span class='v-num v-5'>5&nbsp;</span>יָ֘שִׂ֤ישׂוּ וְיִשְׂמְח֨וּ ׀ בְּךָ֗ כָּֽל־מְבַ֫קְשֶׁ֥יךָ וְיֹאמְר֣וּ תָ֭מִיד יִגְדַּ֣ל אֱלֹהִ֑ים אֹ֝הֲבֵ֗י יְשׁוּעָתֶֽךָ׃ </span>
<span class='v PS70_6' data-id='PS70_6'><span class='v-num v-6'>6&nbsp;</span>וַאֲנִ֤י ׀ עָנִ֣י וְאֶבְיֹון֮ אֱלֹהִ֪ים חֽוּשָׁ֫ה־לִּ֥י עֶזְרִ֣י וּמְפַלְטִ֣י אַ֑תָּה יְ֝הוָ֗ה אַל־תְּאַחַֽר׃ </span></div></div>
<div class='footnotes'>

</div>
<div class='footer'><div class='nav'>
<a class='prev' href='PS69.html'>&#9664;</a>
<a class='home' href='index.html'>&#9776;</a>
<a class='next' href='PS71.html'>&#9654;</a>
</div></div>
</body></html>
