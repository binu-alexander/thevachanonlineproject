<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש הוֹשֵׁעַ 6</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='HS.html'> הוֹשֵׁעַ 6 </a>
<a class='prev' href='HS5.html'> &#9664; </a>
<a class='next' href='HS7.html'> &#9654; </a>
</div></div>
<div class='chapter section HS6 hbo HS ezra_sil' dir='rtl' data-id='HS6' data-nextid='HS7' data-previd='HS5' lang='hbo'> 

<div class='c'>6</div>
<div class='p'>
<span class='v HS6_1' data-id='HS6_1'><span class='verse1 v-num v-1'>1&nbsp;</span>לְכוּ֙ וְנָשׁ֣וּבָה אֶל־יְהוָ֔ה כִּ֛י ה֥וּא טָרָ֖ף וְיִרְפָּאֵ֑נוּ יַ֖ךְ וְיַחְבְּשֵֽׁנוּ׃ </span>
<span class='v HS6_2' data-id='HS6_2'><span class='v-num v-2'>2&nbsp;</span>יְחַיֵּ֖נוּ מִיֹּמָ֑יִם בַּיֹּום֙ הַשְּׁלִישִׁ֔י יְקִמֵ֖נוּ וְנִחְיֶ֥ה לְפָנָֽיו׃ </span>
<span class='v HS6_3' data-id='HS6_3'><span class='v-num v-3'>3&nbsp;</span>וְנֵדְעָ֣ה נִרְדְּפָ֗ה לָדַ֙עַת֙ אֶת־יְהוָ֔ה כְּשַׁ֖חַר נָכֹ֣ון מֹֽוצָאֹ֑ו וְיָבֹ֤וא כַגֶּ֙שֶׁם֙ לָ֔נוּ כְּמַלְקֹ֖ושׁ יֹ֥ורֶה אָֽרֶץ׃ </span>
<span class='v HS6_4' data-id='HS6_4'><span class='v-num v-4'>4&nbsp;</span>מָ֤ה אֶֽעֱשֶׂה־לְּךָ֙ אֶפְרַ֔יִם מָ֥ה אֶעֱשֶׂה־לְּךָ֖ יְהוּדָ֑ה וְחַסְדְּכֶם֙ כַּֽעֲנַן־בֹּ֔קֶר וְכַטַּ֖ל מַשְׁכִּ֥ים הֹלֵֽךְ׃ </span>
<span class='v HS6_5' data-id='HS6_5'><span class='v-num v-5'>5&nbsp;</span>עַל־כֵּ֗ן חָצַ֙בְתִּי֙ בַּנְּבִיאִ֔ים הֲרַגְתִּ֖ים בְּאִמְרֵי־פִ֑י וּמִשְׁפָּטֶ֖יךָ אֹ֥ור יֵצֵֽא׃ </span>
<span class='v HS6_6' data-id='HS6_6'><span class='v-num v-6'>6&nbsp;</span>כִּ֛י חֶ֥סֶד חָפַ֖צְתִּי וְלֹא־זָ֑בַח וְדַ֥עַת אֱלֹהִ֖ים מֵעֹלֹֽות׃ </span>
<span class='v HS6_7' data-id='HS6_7'><span class='v-num v-7'>7&nbsp;</span>וְהֵ֕מָּה כְּאָדָ֖ם עָבְר֣וּ בְרִ֑ית שָׁ֖ם בָּ֥גְדוּ בִֽי׃ </span>
<span class='v HS6_8' data-id='HS6_8'><span class='v-num v-8'>8&nbsp;</span>גִּלְעָ֕ד קִרְיַ֖ת פֹּ֣עֲלֵי אָ֑וֶן עֲקֻבָּ֖ה מִדָּֽם׃ </span>
<span class='v HS6_9' data-id='HS6_9'><span class='v-num v-9'>9&nbsp;</span>וּכְחַכֵּ֨י אִ֜ישׁ גְּדוּדִ֗ים חֶ֚בֶר כֹּֽהֲנִ֔ים דֶּ֖רֶךְ יְרַצְּחוּ־שֶׁ֑כְמָה כִּ֥י זִמָּ֖ה עָשֽׂוּ׃ </span>
<span class='v HS6_10' data-id='HS6_10'><span class='v-num v-10'>10&nbsp;</span>בְּבֵית֙ יִשְׂרָאֵ֔ל רָאִ֖יתִי *שַׁעֲרִירִיָּה (שַׁעֲרֽוּרִיָּ֑ה) שָׁ֚ם זְנ֣וּת לְאֶפְרַ֔יִם נִטְמָ֖א יִשְׂרָאֵֽל׃ </span>
<span class='v HS6_11' data-id='HS6_11'><span class='v-num v-11'>11&nbsp;</span>גַּם־יְהוּדָ֕ה שָׁ֥ת קָצִ֖יר לָ֑ךְ בְּשׁוּבִ֖י שְׁב֥וּת עַמִּֽי׃ פ </span></div></div>
<div class='footnotes'>

</div>
<div class='footer'><div class='nav'>
<a class='prev' href='HS5.html'>&#9664;</a>
<a class='home' href='index.html'>&#9776;</a>
<a class='next' href='HS7.html'>&#9654;</a>
</div></div>
</body></html>
