<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש מִשְׁלֵי 29</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='PR.html'> מִשְׁלֵי 29 </a>
<a class='prev' href='PR28.html'> &#9664; </a>
<a class='next' href='PR30.html'> &#9654; </a>
</div></div>
<div class='chapter section PR29 hbo PR ezra_sil' dir='rtl' data-id='PR29' data-nextid='PR30' data-previd='PR28' lang='hbo'> 

<div class='c'>29</div>
<div class='p'>
<span class='v PR29_1' data-id='PR29_1'><span class='verse1 v-num v-1'>1&nbsp;</span>אִ֣ישׁ תֹּ֭וכָחֹות מַקְשֶׁה־עֹ֑רֶף פֶּ֥תַע יִ֝שָּׁבֵ֗ר וְאֵ֣ין מַרְפֵּֽא׃ </span>
<span class='v PR29_2' data-id='PR29_2'><span class='v-num v-2'>2&nbsp;</span>בִּרְבֹ֣ות צַ֭דִּיקִים יִשְׂמַ֣ח הָעָ֑ם וּבִמְשֹׁ֥ל רָ֝שָׁ֗ע יֵאָ֥נַֽח עָֽם׃ </span>
<span class='v PR29_3' data-id='PR29_3'><span class='v-num v-3'>3&nbsp;</span>אִֽישׁ־אֹהֵ֣ב חָ֭כְמָה יְשַׂמַּ֣ח אָבִ֑יו וְרֹעֶ֥ה זֹ֝ונֹ֗ות יְאַבֶּד־הֹֽון׃ </span>
<span class='v PR29_4' data-id='PR29_4'><span class='v-num v-4'>4&nbsp;</span>מֶ֗לֶךְ בְּ֭מִשְׁפָּט יַעֲמִ֣יד אָ֑רֶץ וְאִ֖ישׁ תְּרוּמֹ֣ות יֶֽהֶרְסֶֽנָּה׃ </span>
<span class='v PR29_5' data-id='PR29_5'><span class='v-num v-5'>5&nbsp;</span>גֶּ֭בֶר מַחֲלִ֣יק עַל־רֵעֵ֑הוּ רֶ֝֗שֶׁת פֹּורֵ֥שׂ עַל־פְּעָמָֽיו׃ </span>
<span class='v PR29_6' data-id='PR29_6'><span class='v-num v-6'>6&nbsp;</span>בְּפֶ֤שַֽׁע אִ֣ישׁ רָ֣ע מֹוקֵ֑שׁ וְ֝צַדִּ֗יק יָר֥וּן וְשָׂמֵֽחַ׃ </span>
<span class='v PR29_7' data-id='PR29_7'><span class='v-num v-7'>7&nbsp;</span>יֹדֵ֣עַ צַ֭דִּיק דִּ֣ין דַּלִּ֑ים רָ֝שָׁ֗ע לֹא־יָבִ֥ין דָּֽעַת׃ </span>
<span class='v PR29_8' data-id='PR29_8'><span class='v-num v-8'>8&nbsp;</span>אַנְשֵׁ֣י לָ֭צֹון יָפִ֣יחוּ קִרְיָ֑ה וַ֝חֲכָמִ֗ים יָשִׁ֥יבוּ אָֽף׃ </span>
<span class='v PR29_9' data-id='PR29_9'><span class='v-num v-9'>9&nbsp;</span>אִֽישׁ־חָכָ֗ם נִ֭שְׁפָּט אֶת־אִ֣ישׁ אֱוִ֑יל וְרָגַ֥ז וְ֝שָׂחַ֗ק וְאֵ֣ין נָֽחַת׃ </span>
<span class='v PR29_10' data-id='PR29_10'><span class='v-num v-10'>10&nbsp;</span>אַנְשֵׁ֣י דָ֭מִים יִשְׂנְאוּ־תָ֑ם וִֽ֝ישָׁרִ֗ים יְבַקְשׁ֥וּ נַפְשֹֽׁו׃ </span>
<span class='v PR29_11' data-id='PR29_11'><span class='v-num v-11'>11&nbsp;</span>כָּל־ר֭וּחֹו יֹוצִ֣יא כְסִ֑יל וְ֝חָכָ֗ם בְּאָחֹ֥ור יְשַׁבְּחֶֽנָּה׃ </span>
<span class='v PR29_12' data-id='PR29_12'><span class='v-num v-12'>12&nbsp;</span>מֹ֭שֵׁל מַקְשִׁ֣יב עַל־דְּבַר־שָׁ֑קֶר כָּֽל־מְשָׁרְתָ֥יו רְשָׁעִֽים׃ </span>
<span class='v PR29_13' data-id='PR29_13'><span class='v-num v-13'>13&nbsp;</span>רָ֤שׁ וְאִ֣ישׁ תְּכָכִ֣ים נִפְגָּ֑שׁוּ מֵ֤אִיר־עֵינֵ֖י שְׁנֵיהֶ֣ם יְהוֽ͏ָה׃ </span>
<span class='v PR29_14' data-id='PR29_14'><span class='v-num v-14'>14&nbsp;</span>מֶ֤לֶךְ שֹׁופֵ֣ט בֶּֽאֱמֶ֣ת דַּלִּ֑ים כִּ֝סְאֹ֗ו לָעַ֥ד יִכֹּֽון׃ </span>
<span class='v PR29_15' data-id='PR29_15'><span class='v-num v-15'>15&nbsp;</span>שֵׁ֣בֶט וְ֭תֹוכַחַת יִתֵּ֣ן חָכְמָ֑ה וְנַ֥עַר מְ֝שֻׁלָּ֗ח מֵבִ֥ישׁ אִמֹּֽו׃ </span>
<span class='v PR29_16' data-id='PR29_16'><span class='v-num v-16'>16&nbsp;</span>בִּרְבֹ֣ות רְ֭שָׁעִים יִרְבֶּה־פָּ֑שַׁע וְ֝צַדִּיקִ֗ים בְּֽמַפַּלְתָּ֥ם יִרְאֽוּ׃ </span>
<span class='v PR29_17' data-id='PR29_17'><span class='v-num v-17'>17&nbsp;</span>יַסֵּ֣ר בִּ֭נְךָ וִֽינִיחֶ֑ךָ וְיִתֵּ֖ן מַעֲדַנִּ֣ים לְנַפְשֶֽׁךָ׃ פ </span>
<span class='v PR29_18' data-id='PR29_18'><span class='v-num v-18'>18&nbsp;</span>בְּאֵ֣ין חָ֭זֹון יִפָּ֣רַֽע עָ֑ם וְשֹׁמֵ֖ר תֹּורָ֣ה אַשְׁרֵֽהוּ׃ </span>
<span class='v PR29_19' data-id='PR29_19'><span class='v-num v-19'>19&nbsp;</span>בִּ֭דְבָרִים לֹא־יִוָּ֣סֶר עָ֑בֶד כִּֽי־יָ֝בִ֗ין וְאֵ֣ין מַעֲנֶֽה׃ </span>
<span class='v PR29_20' data-id='PR29_20'><span class='v-num v-20'>20&nbsp;</span>חָזִ֗יתָ אִ֭ישׁ אָ֣ץ בִּדְבָרָ֑יו תִּקְוָ֖ה לִכְסִ֣יל מִמֶּֽנּוּ׃ </span>
<span class='v PR29_21' data-id='PR29_21'><span class='v-num v-21'>21&nbsp;</span>מְפַנֵּ֣ק מִנֹּ֣עַר עַבְדֹּ֑ו וְ֝אַחֲרִיתֹ֗ו יִהְיֶ֥ה מָנֹֽון׃ </span>
<span class='v PR29_22' data-id='PR29_22'><span class='v-num v-22'>22&nbsp;</span>אִֽישׁ־אַ֭ף יְגָרֶ֣ה מָדֹ֑ון וּבַ֖עַל חֵמָ֣ה רַב־פָּֽשַׁע׃ </span>
<span class='v PR29_23' data-id='PR29_23'><span class='v-num v-23'>23&nbsp;</span>גַּאֲוַ֣ת אָ֭דָם תַּשְׁפִּילֶ֑נּוּ וּשְׁפַל־ר֝֗וּחַ יִתְמֹ֥ךְ כָּבֹֽוד׃ </span>
<span class='v PR29_24' data-id='PR29_24'><span class='v-num v-24'>24&nbsp;</span>חֹולֵ֣ק עִם־גַּ֭נָּב שֹׂונֵ֣א נַפְשֹׁ֑ו אָלָ֥ה יִ֝שְׁמַ֗ע וְלֹ֣א יַגִּֽיד׃ </span>
<span class='v PR29_25' data-id='PR29_25'><span class='v-num v-25'>25&nbsp;</span>חֶרְדַּ֣ת אָ֭דָם יִתֵּ֣ן מֹוקֵ֑שׁ וּבֹוטֵ֖חַ בַּיהוָ֣ה יְשֻׂגָּֽב׃ </span>
<span class='v PR29_26' data-id='PR29_26'><span class='v-num v-26'>26&nbsp;</span>רַ֭בִּים מְבַקְשִׁ֣ים פְּנֵי־מֹושֵׁ֑ל וּ֝מֵיְהוָ֗ה מִשְׁפַּט־אִֽישׁ׃ </span>
<span class='v PR29_27' data-id='PR29_27'><span class='v-num v-27'>27&nbsp;</span>תֹּועֲבַ֣ת צַ֭דִּיקִים אִ֣ישׁ עָ֑וֶל וְתֹועֲבַ֖ת רָשָׁ֣ע יְשַׁר־דָּֽרֶךְ׃ פ </span></div></div>
<div class='footnotes'>

</div>
<div class='footer'><div class='nav'>
<a class='prev' href='PR28.html'>&#9664;</a>
<a class='home' href='index.html'>&#9776;</a>
<a class='next' href='PR30.html'>&#9654;</a>
</div></div>
</body></html>
