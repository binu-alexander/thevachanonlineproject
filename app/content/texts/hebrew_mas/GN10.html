<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש בְּרֵאשִׁית 10</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='GN.html'> בְּרֵאשִׁית 10 </a>
<a class='prev' href='GN9.html'> &#9664; </a>
<a class='next' href='GN11.html'> &#9654; </a>
</div></div>
<div class='chapter section GN10 hbo GN ezra_sil' dir='rtl' data-id='GN10' data-nextid='GN11' data-previd='GN9' lang='hbo'> 

<br><div class='c'>10</div>
<div class='p'>
<span class='v GN10_1' data-id='GN10_1'><span class='verse1 v-num v-1'>1&nbsp;</span>וְאֵ֙לֶּה֙ תֹּולְדֹ֣ת בְּנֵי־נֹ֔חַ שֵׁ֖ם חָ֣ם וָיָ֑פֶת וַיִּוָּלְד֥וּ לָהֶ֛ם בָּנִ֖ים אַחַ֥ר הַמַּבּֽוּל׃ </span>
<span class='v GN10_2' data-id='GN10_2'><span class='v-num v-2'>2&nbsp;</span>בְּנֵ֣י יֶ֔פֶת גֹּ֣מֶר וּמָגֹ֔וג וּמָדַ֖י וְיָוָ֣ן וְתֻבָ֑ל וּמֶ֖שֶׁךְ וְתִירָֽס׃ </span>
<span class='v GN10_3' data-id='GN10_3'><span class='v-num v-3'>3&nbsp;</span>וּבְנֵ֖י גֹּ֑מֶר אַשְׁכֲּנַ֥ז וְרִיפַ֖ת וְתֹגַרְמָֽה׃ </span>
<span class='v GN10_4' data-id='GN10_4'><span class='v-num v-4'>4&nbsp;</span>וּבְנֵ֥י יָוָ֖ן אֱלִישָׁ֣ה וְתַרְשִׁ֑ישׁ כִּתִּ֖ים וְדֹדָנִֽים׃ </span>
<span class='v GN10_5' data-id='GN10_5'><span class='v-num v-5'>5&nbsp;</span>מֵ֠אֵלֶּה נִפְרְד֞וּ אִיֵּ֤י הַגֹּויִם֙ בְּאַרְצֹתָ֔ם אִ֖ישׁ לִלְשֹׁנֹ֑ו לְמִשְׁפְּחֹתָ֖ם בְּגֹויֵהֶֽם׃ </span>
<span class='v GN10_6' data-id='GN10_6'><span class='v-num v-6'>6&nbsp;</span>וּבְנֵ֖י חָ֑ם כּ֥וּשׁ וּמִצְרַ֖יִם וּפ֥וּט וּכְנָֽעַן׃ </span>
<span class='v GN10_7' data-id='GN10_7'><span class='v-num v-7'>7&nbsp;</span>וּבְנֵ֣י כ֔וּשׁ סְבָא֙ וֽ͏ַחֲוִילָ֔ה וְסַבְתָּ֥ה וְרַעְמָ֖ה וְסַבְתְּכָ֑א וּבְנֵ֥י רַעְמָ֖ה שְׁבָ֥א וּדְדָֽן׃ </span>
<span class='v GN10_8' data-id='GN10_8'><span class='v-num v-8'>8&nbsp;</span>וְכ֖וּשׁ יָלַ֣ד אֶת־נִמְרֹ֑ד ה֣וּא הֵחֵ֔ל לֽ͏ִהְיֹ֥ות גִּבֹּ֖ר בָּאָֽרֶץ׃ </span>
<span class='v GN10_9' data-id='GN10_9'><span class='v-num v-9'>9&nbsp;</span>הֽוּא־הָיָ֥ה גִבֹּֽר־צַ֖יִד לִפְנֵ֣י יְהוָ֑ה עַל־כֵּן֙ יֵֽאָמַ֔ר כְּנִמְרֹ֛ד גִּבֹּ֥ור צַ֖יִד לִפְנֵ֥י יְהוָֽה׃ </span>
<span class='v GN10_10' data-id='GN10_10'><span class='v-num v-10'>10&nbsp;</span>וַתְּהִ֨י רֵאשִׁ֤ית מַמְלַכְתֹּו֙ בָּבֶ֔ל וְאֶ֖רֶךְ וְאַכַּ֣ד וְכַלְנֵ֑ה בְּאֶ֖רֶץ שִׁנְעָֽר׃ </span>
<span class='v GN10_11' data-id='GN10_11'><span class='v-num v-11'>11&nbsp;</span>מִן־הָאָ֥רֶץ הַהִ֖וא יָצָ֣א אַשּׁ֑וּר וַיִּ֙בֶן֙ אֶת־נִ֣ינְוֵ֔ה וְאֶת־רְחֹבֹ֥ת עִ֖יר וְאֶת־כָּֽלַח׃ </span>
<span class='v GN10_12' data-id='GN10_12'><span class='v-num v-12'>12&nbsp;</span>וְֽאֶת־רֶ֔סֶן בֵּ֥ין נִֽינְוֵ֖ה וּבֵ֣ין כָּ֑לַח הִ֖וא הָעִ֥יר הַגְּדֹלָֽה׃ </span>
<span class='v GN10_13' data-id='GN10_13'><span class='v-num v-13'>13&nbsp;</span>וּמִצְרַ֡יִם יָלַ֞ד אֶת־לוּדִ֧ים וְאֶת־עֲנָמִ֛ים וְאֶת־לְהָבִ֖ים וְאֶת־נַפְתֻּחִֽים׃ </span>
<span class='v GN10_14' data-id='GN10_14'><span class='v-num v-14'>14&nbsp;</span>וְֽאֶת־פַּתְרֻסִ֞ים וְאֶת־כַּסְלֻחִ֗ים אֲשֶׁ֨ר יָצְא֥וּ מִשָּׁ֛ם פְּלִשְׁתִּ֖ים וְאֶת־כַּפְתֹּרִֽים׃ ס </span>
<span class='v GN10_15' data-id='GN10_15'><span class='v-num v-15'>15&nbsp;</span>וּכְנַ֗עַן יָלַ֛ד אֶת־צִידֹ֥ן בְּכֹרֹ֖ו וְאֶת־חֵֽת׃ </span>
<span class='v GN10_16' data-id='GN10_16'><span class='v-num v-16'>16&nbsp;</span>וְאֶת־הַיְבוּסִי֙ וְאֶת־הָ֣אֱמֹרִ֔י וְאֵ֖ת הַגִּרְגָּשִֽׁי׃ </span>
<span class='v GN10_17' data-id='GN10_17'><span class='v-num v-17'>17&nbsp;</span>וְאֶת־הֽ͏ַחִוִּ֥י וְאֶת־הֽ͏ַעַרְקִ֖י וְאֶת־הַסִּינִֽי׃ </span>
<span class='v GN10_18' data-id='GN10_18'><span class='v-num v-18'>18&nbsp;</span>וְאֶת־הֽ͏ָאַרְוָדִ֥י וְאֶת־הַצְּמָרִ֖י וְאֶת־הֽ͏ַחֲמָתִ֑י וְאַחַ֣ר נָפֹ֔צוּ מִשְׁפְּחֹ֖ות הֽ͏ַכְּנַעֲנִֽי׃ </span>
<span class='v GN10_19' data-id='GN10_19'><span class='v-num v-19'>19&nbsp;</span>וֽ͏ַיְהִ֞י גְּב֤וּל הֽ͏ַכְּנַעֲנִי֙ מִצִּידֹ֔ן בֹּאֲכָ֥ה גְרָ֖רָה עַד־עַזָּ֑ה בֹּאֲכָ֞ה סְדֹ֧מָה וַעֲמֹרָ֛ה וְאַדְמָ֥ה וּצְבֹיִ֖ם עַד־לָֽשַׁע׃ </span>
<span class='v GN10_20' data-id='GN10_20'><span class='v-num v-20'>20&nbsp;</span>אֵ֣לֶּה בְנֵי־חָ֔ם לְמִשְׁפְּחֹתָ֖ם לִלְשֹֽׁנֹתָ֑ם בְּאַרְצֹתָ֖ם בְּגֹויֵהֶֽם׃ ס </span>
<span class='v GN10_21' data-id='GN10_21'><span class='v-num v-21'>21&nbsp;</span>וּלְשֵׁ֥ם יֻלַּ֖ד גַּם־ה֑וּא אֲבִי֙ כָּל־בְּנֵי־עֵ֔בֶר אֲחִ֖י יֶ֥פֶת הַגָּדֹֽול׃ </span>
<span class='v GN10_22' data-id='GN10_22'><span class='v-num v-22'>22&nbsp;</span>בְּנֵ֥י שֵׁ֖ם עֵילָ֣ם וְאַשּׁ֑וּר וְאַרְפַּכְשַׁ֖ד וְל֥וּד וֽ͏ַאֲרָֽם׃ </span>
<span class='v GN10_23' data-id='GN10_23'><span class='v-num v-23'>23&nbsp;</span>וּבְנֵ֖י אֲרָ֑ם ע֥וּץ וְח֖וּל וְגֶ֥תֶר וָמַֽשׁ׃ </span>
<span class='v GN10_24' data-id='GN10_24'><span class='v-num v-24'>24&nbsp;</span>וְאַרְפַּכְשַׁ֖ד יָלַ֣ד אֶת־שָׁ֑לַח וְשֶׁ֖לַח יָלַ֥ד אֶת־עֵֽבֶר׃ </span>
<span class='v GN10_25' data-id='GN10_25'><span class='v-num v-25'>25&nbsp;</span>וּלְעֵ֥בֶר יֻלַּ֖ד שְׁנֵ֣י בָנִ֑ים שֵׁ֣ם הֽ͏ָאֶחָ֞ד פֶּ֗לֶג כִּ֤י בְיָמָיו֙ נִפְלְגָ֣ה הָאָ֔רֶץ וְשֵׁ֥ם אָחִ֖יו יָקְטָֽן׃ </span>
<span class='v GN10_26' data-id='GN10_26'><span class='v-num v-26'>26&nbsp;</span>וְיָקְטָ֣ן יָלַ֔ד אֶת־אַלְמֹודָ֖ד וְאֶת־שָׁ֑לֶף וְאֶת־חֲצַרְמָ֖וֶת וְאֶת־יָֽרַח׃ </span>
<span class='v GN10_27' data-id='GN10_27'><span class='v-num v-27'>27&nbsp;</span>וְאֶת־הֲדֹורָ֥ם וְאֶת־אוּזָ֖ל וְאֶת־דִּקְלָֽה׃ </span>
<span class='v GN10_28' data-id='GN10_28'><span class='v-num v-28'>28&nbsp;</span>וְאֶת־עֹובָ֥ל וְאֶת־אֲבִֽימָאֵ֖ל וְאֶת־שְׁבָֽא׃ </span>
<span class='v GN10_29' data-id='GN10_29'><span class='v-num v-29'>29&nbsp;</span>וְאֶת־אֹופִ֥ר וְאֶת־חֲוִילָ֖ה וְאֶת־יֹובָ֑ב כָּל־אֵ֖לֶּה בְּנֵ֥י יָקְטָֽן׃ </span>
<span class='v GN10_30' data-id='GN10_30'><span class='v-num v-30'>30&nbsp;</span>וֽ͏ַיְהִ֥י מֹושָׁבָ֖ם מִמֵּשָׁ֑א בֹּאֲכָ֥ה סְפָ֖רָה הַ֥ר הַקֶּֽדֶם׃ </span>
<span class='v GN10_31' data-id='GN10_31'><span class='v-num v-31'>31&nbsp;</span>אֵ֣לֶּה בְנֵי־שֵׁ֔ם לְמִשְׁפְּחֹתָ֖ם לִלְשֹׁנֹתָ֑ם בְּאַרְצֹתָ֖ם לְגֹויֵהֶֽם׃ </span>
<span class='v GN10_32' data-id='GN10_32'><span class='v-num v-32'>32&nbsp;</span>אֵ֣לֶּה מִשְׁפְּחֹ֧ת בְּנֵי־נֹ֛חַ לְתֹולְדֹתָ֖ם בְּגֹויֵהֶ֑ם וּמֵאֵ֜לֶּה נִפְרְד֧וּ הַגֹּויִ֛ם בָּאָ֖רֶץ אַחַ֥ר הַמַּבּֽוּל׃ פ </span></div></div>
<div class='footnotes'>

</div>
<div class='footer'><div class='nav'>
<a class='prev' href='GN9.html'>&#9664;</a>
<a class='home' href='index.html'>&#9776;</a>
<a class='next' href='GN11.html'>&#9654;</a>
</div></div>
</body></html>
