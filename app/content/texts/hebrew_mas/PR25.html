<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש מִשְׁלֵי 25</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='PR.html'> מִשְׁלֵי 25 </a>
<a class='prev' href='PR24.html'> &#9664; </a>
<a class='next' href='PR26.html'> &#9654; </a>
</div></div>
<div class='chapter section PR25 hbo PR ezra_sil' dir='rtl' data-id='PR25' data-nextid='PR26' data-previd='PR24' lang='hbo'> 

<br><div class='c'>25</div>
<div class='p'>
<span class='v PR25_1' data-id='PR25_1'><span class='verse1 v-num v-1'>1&nbsp;</span>גַּם־אֵ֭לֶּה מִשְׁלֵ֣י שְׁלֹמֹ֑ה אֲשֶׁ֥ר הֶ֝עְתִּ֗יקוּ אַנְשֵׁ֤י ׀ חִזְקִיָּ֬ה מֶֽלֶךְ־יְהוּדָֽה׃ </span>
<span class='v PR25_2' data-id='PR25_2'><span class='v-num v-2'>2&nbsp;</span>כְּבֹ֣ד אֱ֭לֹהִים הַסְתֵּ֣ר דָּבָ֑ר וּכְבֹ֥ד מְ֝לָכִ֗ים חֲקֹ֣ר דָּבָֽר׃ </span>
<span class='v PR25_3' data-id='PR25_3'><span class='v-num v-3'>3&nbsp;</span>שָׁמַ֣יִם לָ֭רוּם וָאָ֣רֶץ לָעֹ֑מֶק וְלֵ֥ב מְ֝לָכִ֗ים אֵ֣ין חֵֽקֶר׃ </span>
<span class='v PR25_4' data-id='PR25_4'><span class='v-num v-4'>4&nbsp;</span>הָגֹ֣ו סִיגִ֣ים מִכָּ֑סֶף וַיֵּצֵ֖א לַצֹּרֵ֣ף כֶּֽלִי׃ </span>
<span class='v PR25_5' data-id='PR25_5'><span class='v-num v-5'>5&nbsp;</span>הָגֹ֣ו רָ֭שָׁע לִפְנֵי־מֶ֑לֶךְ וְיִכֹּ֖ון בַּצֶּ֣דֶק כִּסְאֹֽו׃ </span>
<span class='v PR25_6' data-id='PR25_6'><span class='v-num v-6'>6&nbsp;</span>אַל־תִּתְהַדַּ֥ר לִפְנֵי־מֶ֑לֶךְ וּבִמְקֹ֥ום גְּ֝דֹלִ֗ים אַֽל־תַּעֲמֹֽד׃ </span>
<span class='v PR25_7' data-id='PR25_7'><span class='v-num v-7'>7&nbsp;</span>כִּ֤י טֹ֥וב אֲמָר־לְךָ֗ עֲ‍ֽלֵ֫ה הֵ֥נָּה מֵֽ֭הַשְׁפִּ֣ילְךָ לִפְנֵ֣י נָדִ֑יב אֲשֶׁ֖ר רָא֣וּ עֵינֶֽיךָ׃ </span>
<span class='v PR25_8' data-id='PR25_8'><span class='v-num v-8'>8&nbsp;</span>אַל־תֵּצֵ֥א לָרִ֗ב מַ֫הֵ֥ר פֶּ֣ן מַה־תַּ֭עֲשֶׂה בְּאַחֲרִיתָ֑הּ בְּהַכְלִ֖ים אֹתְךָ֣ רֵעֶֽךָ׃ </span>
<span class='v PR25_9' data-id='PR25_9'><span class='v-num v-9'>9&nbsp;</span>רִֽ֭יבְךָ רִ֣יב אֶת־רֵעֶ֑ךָ וְסֹ֖וד אַחֵ֣ר אַל־תְּגָֽל׃ </span>
<span class='v PR25_10' data-id='PR25_10'><span class='v-num v-10'>10&nbsp;</span>פֶּֽן־יְחַסֶּדְךָ֥ שֹׁמֵ֑עַ וְ֝דִבָּתְךָ֗ לֹ֣א תָשֽׁוּב׃ </span>
<span class='v PR25_11' data-id='PR25_11'><span class='v-num v-11'>11&nbsp;</span>תַּפּוּחֵ֣י זָ֭הָב בְּמַשְׂכִּיֹּ֥ות כָּ֑סֶף דָּ֝בָ֗ר דָּבֻ֥ר עַל־אָפְנָֽיו׃ </span>
<span class='v PR25_12' data-id='PR25_12'><span class='v-num v-12'>12&nbsp;</span>נֶ֣זֶם זָ֭הָב וַחֲלִי־כָ֑תֶם מֹוכִ֥יחַ חָ֝כָ֗ם עַל־אֹ֥זֶן שֹׁמָֽעַת׃ </span>
<span class='v PR25_13' data-id='PR25_13'><span class='v-num v-13'>13&nbsp;</span>כְּצִנַּת־שֶׁ֨לֶג ׀ בְּיֹ֬ום קָצִ֗יר צִ֣יר נֶ֭אֱמָן לְשֹׁלְחָ֑יו וְנֶ֖פֶשׁ אֲדֹנָ֣יו יָשִֽׁיב׃ פ </span>
<span class='v PR25_14' data-id='PR25_14'><span class='v-num v-14'>14&nbsp;</span>נְשִׂיאִ֣ים וְ֭רוּחַ וְגֶ֣שֶׁם אָ֑יִן אִ֥ישׁ מִ֝תְהַלֵּ֗ל בְּמַתַּת־שָֽׁקֶר׃ </span>
<span class='v PR25_15' data-id='PR25_15'><span class='v-num v-15'>15&nbsp;</span>בְּאֹ֣רֶךְ אַ֭פַּיִם יְפֻתֶּ֣ה קָצִ֑ין וְלָשֹׁ֥ון רַ֝כָּ֗ה תִּשְׁבָּר־גָּֽרֶם׃ </span>
<span class='v PR25_16' data-id='PR25_16'><span class='v-num v-16'>16&nbsp;</span>דְּבַ֣שׁ מָ֭צָאתָ אֱכֹ֣ל דַּיֶּ֑ךָּ פֶּן־תִּ֝שְׂבָּעֶ֗נּוּ וַהֲקֵֽאתֹֽו׃ </span>
<span class='v PR25_17' data-id='PR25_17'><span class='v-num v-17'>17&nbsp;</span>הֹקַ֣ר רַ֭גְלְךָ מִבֵּ֣ית רֵעֶ֑ךָ פֶּן־יִ֝שְׂבָּעֲךָ֗ וּשְׂנֵאֶֽךָ׃ </span>
<span class='v PR25_18' data-id='PR25_18'><span class='v-num v-18'>18&nbsp;</span>מֵפִ֣יץ וְ֭חֶרֶב וְחֵ֣ץ שָׁנ֑וּן אִ֥ישׁ עֹנֶ֥ה בְ֝רֵעֵ֗הוּ עֵ֣ד שָֽׁקֶר׃ </span>
<span class='v PR25_19' data-id='PR25_19'><span class='v-num v-19'>19&nbsp;</span>שֵׁ֣ן רֹ֭עָה וְרֶ֣גֶל מוּעָ֑דֶת מִבְטָ֥ח בֹּ֝וגֵ֗ד בְּיֹ֣ום צָרֽ͏ָה׃ </span>
<span class='v PR25_20' data-id='PR25_20'><span class='v-num v-20'>20&nbsp;</span>מַ֥עֲדֶה בֶּ֨גֶד ׀ בְּיֹ֣ום קָ֭רָה חֹ֣מֶץ עַל־נָ֑תֶר וְשָׁ֥ר בַּ֝שִּׁרִ֗ים עַ֣ל לֶב־רָֽע׃ פ </span>
<span class='v PR25_21' data-id='PR25_21'><span class='v-num v-21'>21&nbsp;</span>אִם־רָעֵ֣ב שֹׂ֭נַאֲךָ הַאֲכִלֵ֣הוּ לָ֑חֶם וְאִם־צָ֝מֵ֗א הַשְׁקֵ֥הוּ מָֽיִם׃ </span>
<span class='v PR25_22' data-id='PR25_22'><span class='v-num v-22'>22&nbsp;</span>כִּ֤י גֶֽחָלִ֗ים אַ֭תָּה חֹתֶ֣ה עַל־רֹאשֹׁ֑ו וֽ͏ַ֝יהוָ֗ה יְשַׁלֶּם־לָֽךְ׃ </span>
<span class='v PR25_23' data-id='PR25_23'><span class='v-num v-23'>23&nbsp;</span>ר֣וּחַ צָ֭פֹון תְּחֹ֣ולֵֽל גָּ֑שֶׁם וּפָנִ֥ים נִ֝זְעָמִ֗ים לְשֹׁ֣ון סָֽתֶר׃ </span>
<span class='v PR25_24' data-id='PR25_24'><span class='v-num v-24'>24&nbsp;</span>טֹ֗וב שֶׁ֥בֶת עַל־פִּנַּת־גָּ֑ג מֵאֵ֥שֶׁת *מִדֹונִים (מִ֝דְיָנִ֗ים) וּבֵ֥ית חָֽבֶר׃ </span>
<span class='v PR25_25' data-id='PR25_25'><span class='v-num v-25'>25&nbsp;</span>מַ֣יִם קָ֭רִים עַל־נֶ֣פֶשׁ עֲיֵפָ֑ה וּשְׁמוּעָ֥ה טֹ֝ובָ֗ה מֵאֶ֥רֶץ מֶרְחָֽק׃ </span>
<span class='v PR25_26' data-id='PR25_26'><span class='v-num v-26'>26&nbsp;</span>מַעְיָ֣ן נִ֭רְפָּשׂ וּמָקֹ֣ור מָשְׁחָ֑ת צַ֝דִּ֗יק מָ֣ט לִפְנֵֽי־רָשָֽׁע׃ </span>
<span class='v PR25_27' data-id='PR25_27'><span class='v-num v-27'>27&nbsp;</span>אָ֘כֹ֤ל דְּבַ֣שׁ הַרְבֹּ֣ות לֹא־טֹ֑וב וְחֵ֖קֶר כְּבֹדָ֣ם כָּבֹֽוד׃ </span>
<span class='v PR25_28' data-id='PR25_28'><span class='v-num v-28'>28&nbsp;</span>עִ֣יר פְּ֭רוּצָה אֵ֣ין חֹומָ֑ה אִ֝֗ישׁ אֲשֶׁ֤ר אֵ֖ין מַעְצָ֣ר לְרוּחֹֽו׃ </span></div></div>
<div class='footnotes'>

</div>
<div class='footer'><div class='nav'>
<a class='prev' href='PR24.html'>&#9664;</a>
<a class='home' href='index.html'>&#9776;</a>
<a class='next' href='PR26.html'>&#9654;</a>
</div></div>
</body></html>
