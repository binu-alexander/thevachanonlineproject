<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש תְּהִלִּים 73</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='PS.html'> תְּהִלִּים 73 </a>
<a class='prev' href='PS72.html'> &#9664; </a>
<a class='next' href='PS74.html'> &#9654; </a>
</div></div>
<div class='chapter section PS73 hbo PS ezra_sil' dir='rtl' data-id='PS73' data-nextid='PS74' data-previd='PS72' lang='hbo'> 

<div class='c'> 73</div>
<div class='p'>
<span class='v PS73_1' data-id='PS73_1'><span class='verse1 v-num v-1'>1&nbsp;</span>מִזְמֹ֗ור לְאָ֫סָ֥ף אַ֤ךְ טֹ֭וב לְיִשְׂרָאֵ֥ל אֱלֹהִ֗ים לְבָרֵ֥י לֵבָֽב׃ </span>
<span class='v PS73_2' data-id='PS73_2'><span class='v-num v-2'>2&nbsp;</span>וַאֲנִ֗י כִּ֭מְעַט *נָטוּי (נָטָ֣יוּ) רַגְלָ֑י כְּ֝אַ֗יִן *שֻׁפְּכָה (שֻׁפְּכ֥וּ) אֲשֻׁרָֽי׃ </span>
<span class='v PS73_3' data-id='PS73_3'><span class='v-num v-3'>3&nbsp;</span>כִּֽי־קִ֭נֵּאתִי בַּֽהֹולְלִ֑ים שְׁלֹ֖ום רְשָׁעִ֣ים אֶרְאֶֽה׃ </span>
<span class='v PS73_4' data-id='PS73_4'><span class='v-num v-4'>4&nbsp;</span>כִּ֤י אֵ֖ין חַרְצֻבֹּ֥ות לְמֹותָ֗ם וּבָרִ֥יא אוּלָֽם׃ </span>
<span class='v PS73_5' data-id='PS73_5'><span class='v-num v-5'>5&nbsp;</span>בַּעֲמַ֣ל אֱנֹ֣ושׁ אֵינֵ֑מֹו וְעִם־אָ֝דָ֗ם לֹ֣א יְנֻגָּֽעוּ׃ </span>
<span class='v PS73_6' data-id='PS73_6'><span class='v-num v-6'>6&nbsp;</span>לָ֭כֵן עֲנָקַ֣תְמֹו גַאֲוָ֑ה יַעֲטָף־שִׁ֝֗ית חָמָ֥ס לָֽמֹו׃ </span>
<span class='v PS73_7' data-id='PS73_7'><span class='v-num v-7'>7&nbsp;</span>יָ֭צָא מֵחֵ֣לֶב עֵינֵ֑מֹו עָ֝בְר֗וּ מַשְׂכִּיֹּ֥ות לֵבָֽב׃ </span>
<span class='v PS73_8' data-id='PS73_8'><span class='v-num v-8'>8&nbsp;</span>יָמִ֤יקוּ ׀ וִידַבְּר֣וּ בְרָ֣ע עֹ֑שֶׁק מִמָּרֹ֥ום יְדַבֵּֽרוּ׃ </span>
<span class='v PS73_9' data-id='PS73_9'><span class='v-num v-9'>9&nbsp;</span>שַׁתּ֣וּ בַשָּׁמַ֣יִם פִּיהֶ֑ם וּ֝לְשֹׁונָ֗ם תִּֽהֲלַ֥ךְ בָּאָֽרֶץ׃ </span>
<span class='v PS73_10' data-id='PS73_10'><span class='v-num v-10'>10&nbsp;</span>לָכֵ֤ן ׀ *יָשִׁיב (יָשׁ֣וּב) עַמֹּ֣ו הֲלֹ֑ם וּמֵ֥י מָ֝לֵ֗א יִמָּ֥צוּ לָֽמֹו׃ </span>
<span class='v PS73_11' data-id='PS73_11'><span class='v-num v-11'>11&nbsp;</span>וְֽאָמְר֗וּ אֵיכָ֥ה יָדַֽע־אֵ֑ל וְיֵ֖שׁ דֵּעָ֣ה בְעֶלְיֹֽון׃ </span>
<span class='v PS73_12' data-id='PS73_12'><span class='v-num v-12'>12&nbsp;</span>הִנֵּה־אֵ֥לֶּה רְשָׁעִ֑ים וְשַׁלְוֵ֥י עֹ֝ולָ֗ם הִשְׂגּוּ־חָֽיִל׃ </span>
<span class='v PS73_13' data-id='PS73_13'><span class='v-num v-13'>13&nbsp;</span>אַךְ־רִ֭יק זִכִּ֣יתִי לְבָבִ֑י וָאֶרְחַ֖ץ בְּנִקָּיֹ֣ון כַּפָּֽי׃ </span>
<span class='v PS73_14' data-id='PS73_14'><span class='v-num v-14'>14&nbsp;</span>וָאֱהִ֣י נָ֭גוּעַ כָּל־הַיֹּ֑ום וְ֝תֹוכַחְתִּ֗י לַבְּקָרִֽים׃ </span>
<span class='v PS73_15' data-id='PS73_15'><span class='v-num v-15'>15&nbsp;</span>אִם־אָ֭מַרְתִּי אֲסַפְּרָ֥ה כְמֹ֑ו הִנֵּ֤ה דֹ֭ור בָּנֶ֣יךָ בָגָֽדְתִּי׃ </span>
<span class='v PS73_16' data-id='PS73_16'><span class='v-num v-16'>16&nbsp;</span>וָֽ֭אֲחַשְּׁבָה לָדַ֣עַת זֹ֑את עָמָ֖ל *הִיא (ה֣וּא) בְעֵינָֽי׃ </span>
<span class='v PS73_17' data-id='PS73_17'><span class='v-num v-17'>17&nbsp;</span>עַד־אָ֭בֹוא אֶל־מִקְדְּשֵׁי־אֵ֑ל אָ֝בִ֗ינָה לְאַחֲרִיתָֽם׃ </span>
<span class='v PS73_18' data-id='PS73_18'><span class='v-num v-18'>18&nbsp;</span>אַ֣ךְ בַּ֭חֲלָקֹות תָּשִׁ֣ית לָ֑מֹו הִ֝פַּלְתָּ֗ם לְמַשּׁוּאֹֽות׃ </span>
<span class='v PS73_19' data-id='PS73_19'><span class='v-num v-19'>19&nbsp;</span>אֵ֤יךְ הָי֣וּ לְשַׁמָּ֣ה כְרָ֑גַע סָ֥פוּ תַ֝֗מּוּ מִן־בַּלָּהֹֽות׃ </span>
<span class='v PS73_20' data-id='PS73_20'><span class='v-num v-20'>20&nbsp;</span>כַּחֲלֹ֥ום מֵהָקִ֑יץ אֲ֝דֹנָי בָּעִ֤יר ׀ צַלְמָ֬ם תִּבְזֶֽה׃ </span>
<span class='v PS73_21' data-id='PS73_21'><span class='v-num v-21'>21&nbsp;</span>כִּ֭י יִתְחַמֵּ֣ץ לְבָבִ֑י וְ֝כִלְיֹותַ֗י אֶשְׁתֹּונָֽן׃ </span>
<span class='v PS73_22' data-id='PS73_22'><span class='v-num v-22'>22&nbsp;</span>וַאֲנִי־בַ֭עַר וְלֹ֣א אֵדָ֑ע בְּ֝הֵמֹ֗ות הָיִ֥יתִי עִמָּֽךְ׃ </span>
<span class='v PS73_23' data-id='PS73_23'><span class='v-num v-23'>23&nbsp;</span>וַאֲנִ֣י תָמִ֣יד עִמָּ֑ךְ אָ֝חַ֗זְתָּ בְּיַד־יְמִינִֽי׃ </span>
<span class='v PS73_24' data-id='PS73_24'><span class='v-num v-24'>24&nbsp;</span>בַּעֲצָתְךָ֥ תַנְחֵ֑נִי וְ֝אַחַ֗ר כָּבֹ֥וד תִּקָּחֵֽנִי׃ </span>
<span class='v PS73_25' data-id='PS73_25'><span class='v-num v-25'>25&nbsp;</span>מִי־לִ֥י בַשָּׁמָ֑יִם וְ֝עִמְּךָ֗ לֹא־חָפַ֥צְתִּי בָאָֽרֶץ׃ </span>
<span class='v PS73_26' data-id='PS73_26'><span class='v-num v-26'>26&nbsp;</span>כָּלָ֥ה שְׁאֵרִ֗י וּלְבָ֫בִ֥י צוּר־לְבָבִ֥י וְחֶלְקִ֗י אֱלֹהִ֥ים לְעֹולָֽם׃ </span>
<span class='v PS73_27' data-id='PS73_27'><span class='v-num v-27'>27&nbsp;</span>כִּֽי־הִנֵּ֣ה רְחֵקֶ֣יךָ יֹאבֵ֑דוּ הִ֝צְמַ֗תָּה כָּל־זֹונֶ֥ה מִמֶּֽךָּ׃ </span>
<span class='v PS73_28' data-id='PS73_28'><span class='v-num v-28'>28&nbsp;</span>וַאֲנִ֤י ׀ קִֽרֲבַ֥ת אֱלֹהִ֗ים לִ֫י־טֹ֥וב שַׁתִּ֤י ׀ בַּאדֹנָ֣י יְהֹוִ֣ה מַחְסִ֑י לְ֝סַפֵּ֗ר כָּל־מַלְאֲכֹותֶֽיךָ׃ </span></div></div>
<div class='footnotes'>

</div>
<div class='footer'><div class='nav'>
<a class='prev' href='PS72.html'>&#9664;</a>
<a class='home' href='index.html'>&#9776;</a>
<a class='next' href='PS74.html'>&#9654;</a>
</div></div>
</body></html>
