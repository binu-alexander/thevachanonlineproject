<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש תְּהִלִּים 19</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='PS.html'> תְּהִלִּים 19 </a>
<a class='prev' href='PS18.html'> &#9664; </a>
<a class='next' href='PS20.html'> &#9654; </a>
</div></div>
<div class='chapter section PS19 hbo PS ezra_sil' dir='rtl' data-id='PS19' data-nextid='PS20' data-previd='PS18' lang='hbo'> 

<div class='c'> 19</div>
<div class='p'>
<span class='v PS19_1' data-id='PS19_1'><span class='verse1 v-num v-1'>1&nbsp;</span>לַמְנַצֵּ֗חַ מִזְמֹ֥ור לְדָוִֽד׃ </span>
<span class='v PS19_2' data-id='PS19_2'><span class='v-num v-2'>2&nbsp;</span>הַשָּׁמַ֗יִם מְֽסַפְּרִ֥ים כְּבֹֽוד־אֵ֑ל וּֽמַעֲשֵׂ֥ה יָ֝דָ֗יו מַגִּ֥יד הָרָקִֽיעַ׃ </span>
<span class='v PS19_3' data-id='PS19_3'><span class='v-num v-3'>3&nbsp;</span>יֹ֣ום לְ֭יֹום יַבִּ֣יעַֽ אֹ֑מֶר וְלַ֥יְלָה לְּ֝לַ֗יְלָה יְחַוֶּה־דָּֽעַת׃ </span>
<span class='v PS19_4' data-id='PS19_4'><span class='v-num v-4'>4&nbsp;</span>אֵֽין־אֹ֭מֶר וְאֵ֣ין דְּבָרִ֑ים בְּ֝לִ֗י נִשְׁמָ֥ע קֹולָֽם׃ </span>
<span class='v PS19_5' data-id='PS19_5'><span class='v-num v-5'>5&nbsp;</span>בְּכָל־הָאָ֨רֶץ ׀ יָ֘צָ֤א קַוָּ֗ם וּבִקְצֵ֣ה תֵ֭בֵל מִלֵּיהֶ֑ם לַ֝שֶּׁ֗מֶשׁ שָֽׂם־אֹ֥הֶל בָּהֶֽם׃ </span>
<span class='v PS19_6' data-id='PS19_6'><span class='v-num v-6'>6&nbsp;</span>וְה֗וּא כְּ֭חָתָן יֹצֵ֣א מֵחֻפָּתֹ֑ו יָשִׂ֥ישׂ כְּ֝גִבֹּ֗ור לָר֥וּץ אֹֽרַח׃ </span>
<span class='v PS19_7' data-id='PS19_7'><span class='v-num v-7'>7&nbsp;</span>מִקְצֵ֤ה הַשָּׁמַ֨יִם ׀ מֹֽוצָאֹ֗ו וּתְקוּפָתֹ֥ו עַל־קְצֹותָ֑ם וְאֵ֥ין נִ֝סְתָּ֗ר מֵֽחַמָּתֹו׃ </span>
<span class='v PS19_8' data-id='PS19_8'><span class='v-num v-8'>8&nbsp;</span>תֹּ֘ורַ֤ת יְהוָ֣ה תְּ֭מִימָה מְשִׁ֣יבַת נָ֑פֶשׁ עֵד֥וּת יְהוָ֥ה נֶ֝אֱמָנָ֗ה מַחְכִּ֥ימַת פֶּֽתִי׃ </span>
<span class='v PS19_9' data-id='PS19_9'><span class='v-num v-9'>9&nbsp;</span>פִּקּ֘וּדֵ֤י יְהוָ֣ה יְ֭שָׁרִים מְשַׂמְּחֵי־לֵ֑ב מִצְוַ֥ת יְהוָ֥ה בָּ֝רָ֗ה מְאִירַ֥ת עֵינָֽיִם׃ </span>
<span class='v PS19_10' data-id='PS19_10'><span class='v-num v-10'>10&nbsp;</span>יִרְאַ֤ת יְהוָ֨ה ׀ טְהֹורָה֮ עֹומֶ֪דֶת לָ֫עַ֥ד מִֽשְׁפְּטֵי־יְהוָ֥ה אֱמֶ֑ת צָֽדְק֥וּ יַחְדָּֽו׃ </span>
<span class='v PS19_11' data-id='PS19_11'><span class='v-num v-11'>11&nbsp;</span>הַֽנֶּחֱמָדִ֗ים מִ֭זָּהָב וּמִפַּ֣ז רָ֑ב וּמְתוּקִ֥ים מִ֝דְּבַ֗שׁ וְנֹ֣פֶת צוּפִֽים׃ </span>
<span class='v PS19_12' data-id='PS19_12'><span class='v-num v-12'>12&nbsp;</span>גַּֽם־עַ֭בְדְּךָ נִזְהָ֣ר בָּהֶ֑ם בְּ֝שָׁמְרָ֗ם עֵ֣קֶב רָֽב׃ </span>
<span class='v PS19_13' data-id='PS19_13'><span class='v-num v-13'>13&nbsp;</span>שְׁגִיאֹ֥ות מִֽי־יָבִ֑ין מִֽנִּסְתָּרֹ֥ות נַקֵּֽנִי׃ </span>
<span class='v PS19_14' data-id='PS19_14'><span class='v-num v-14'>14&nbsp;</span>גַּ֤ם מִזֵּדִ֨ים ׀ חֲשֹׂ֬ךְ עַבְדֶּ֗ךָ אַֽל־יִמְשְׁלוּ־בִ֣י אָ֣ז אֵיתָ֑ם וְ֝נִקֵּ֗יתִי מִפֶּ֥שַֽׁע רָֽב׃ </span>
<span class='v PS19_15' data-id='PS19_15'><span class='v-num v-15'>15&nbsp;</span>יִֽהְי֥וּ לְרָצֹ֨ון ׀ אִמְרֵי־פִ֡י וְהֶגְיֹ֣ון לִבִּ֣י לְפָנֶ֑יךָ יְ֝הוָ֗ה צוּרִ֥י וְגֹאֲלִֽי׃ </span></div></div>
<div class='footnotes'>

</div>
<div class='footer'><div class='nav'>
<a class='prev' href='PS18.html'>&#9664;</a>
<a class='home' href='index.html'>&#9776;</a>
<a class='next' href='PS20.html'>&#9654;</a>
</div></div>
</body></html>
