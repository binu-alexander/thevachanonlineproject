<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש תְּהִלִּים 8</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='PS.html'> תְּהִלִּים 8 </a>
<a class='prev' href='PS7.html'> &#9664; </a>
<a class='next' href='PS9.html'> &#9654; </a>
</div></div>
<div class='chapter section PS8 hbo PS ezra_sil' dir='rtl' data-id='PS8' data-nextid='PS9' data-previd='PS7' lang='hbo'> 

<div class='c'> 8</div>
<div class='p'>
<span class='v PS8_1' data-id='PS8_1'><span class='verse1 v-num v-1'>1&nbsp;</span>לַמְנַצֵּ֥חַ עַֽל־הַגִּתִּ֗ית מִזְמֹ֥ור לְדָוִֽד׃ </span>
<span class='v PS8_2' data-id='PS8_2'><span class='v-num v-2'>2&nbsp;</span>יְהוָ֤ה אֲדֹנֵ֗ינוּ מָֽה־אַדִּ֣יר שִׁ֭מְךָ בְּכָל־הָאָ֑רֶץ אֲשֶׁ֥ר תְּנָ֥ה הֹ֝ודְךָ֗ עַל־הַשָּׁמָֽיִם׃ </span>
<span class='v PS8_3' data-id='PS8_3'><span class='v-num v-3'>3&nbsp;</span>מִפִּ֤י עֹֽולְלִ֨ים ׀ וְֽיֹנְקִים֮ יִסַּ֪דְתָּ֫ עֹ֥ז לְמַ֥עַן צֹורְרֶ֑יךָ לְהַשְׁבִּ֥ית אֹ֝ויֵ֗ב וּמִתְנַקֵּֽם׃ </span>
<span class='v PS8_4' data-id='PS8_4'><span class='v-num v-4'>4&nbsp;</span>כִּֽי־אֶרְאֶ֣ה שָׁ֭מֶיךָ מַעֲשֵׂ֣י אֶצְבְּעֹתֶ֑יךָ יָרֵ֥חַ וְ֝כֹוכָבִ֗ים אֲשֶׁ֣ר כֹּונָֽנְתָּה׃ </span>
<span class='v PS8_5' data-id='PS8_5'><span class='v-num v-5'>5&nbsp;</span>מָֽה־אֱנֹ֥ושׁ כִּֽי־תִזְכְּרֶ֑נּוּ וּבֶן־אָ֝דָ֗ם כִּ֣י תִפְקְדֶֽנּוּ׃ </span>
<span class='v PS8_6' data-id='PS8_6'><span class='v-num v-6'>6&nbsp;</span>וַתְּחַסְּרֵ֣הוּ מְּ֭עַט מֵאֱלֹהִ֑ים וְכָבֹ֖וד וְהָדָ֣ר תְּעַטְּרֵֽהוּ׃ </span>
<span class='v PS8_7' data-id='PS8_7'><span class='v-num v-7'>7&nbsp;</span>תַּ֭מְשִׁילֵהוּ בְּמַעֲשֵׂ֣י יָדֶ֑יךָ כֹּ֝ל שַׁ֣תָּה תַֽחַת־רַגְלָֽיו׃ </span>
<span class='v PS8_8' data-id='PS8_8'><span class='v-num v-8'>8&nbsp;</span>צֹנֶ֣ה וַאֲלָפִ֣ים כֻּלָּ֑ם וְ֝גַ֗ם בַּהֲמֹ֥ות שָׂדָֽי׃ </span>
<span class='v PS8_9' data-id='PS8_9'><span class='v-num v-9'>9&nbsp;</span>צִפֹּ֣ור שָׁ֭מַיִם וּדְגֵ֣י הַיָּ֑ם עֹ֝בֵ֗ר אָרְחֹ֥ות יַמִּֽים׃ </span>
<span class='v PS8_10' data-id='PS8_10'><span class='v-num v-10'>10&nbsp;</span>יְהוָ֥ה אֲדֹנֵ֑ינוּ מָֽה־אַדִּ֥יר שִׁ֝מְךָ֗ בְּכָל־הָאָֽרֶץ׃ </span></div></div>
<div class='footnotes'>

</div>
<div class='footer'><div class='nav'>
<a class='prev' href='PS7.html'>&#9664;</a>
<a class='home' href='index.html'>&#9776;</a>
<a class='next' href='PS9.html'>&#9654;</a>
</div></div>
</body></html>
