<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש אִיּוֹב 18</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='JB.html'> אִיּוֹב 18 </a>
<a class='prev' href='JB17.html'> &#9664; </a>
<a class='next' href='JB19.html'> &#9654; </a>
</div></div>
<div class='chapter section JB18 hbo JB ezra_sil' dir='rtl' data-id='JB18' data-nextid='JB19' data-previd='JB17' lang='hbo'> 

<br><div class='c'>18</div>
<div class='p'>
<span class='v JB18_1' data-id='JB18_1'><span class='verse1 v-num v-1'>1&nbsp;</span>וַ֭יַּעַן בִּלְדַּ֥ד הַשֻּׁחִ֗י וַיֹּאמַֽר׃ </span>
<span class='v JB18_2' data-id='JB18_2'><span class='v-num v-2'>2&nbsp;</span>עַד־אָ֤נָה ׀ תְּשִׂימ֣וּן קִנְצֵ֣י לְמִלִּ֑ין תָּ֝בִ֗ינוּ וְאַחַ֥ר נְדַבֵּֽר׃ </span>
<span class='v JB18_3' data-id='JB18_3'><span class='v-num v-3'>3&nbsp;</span>מַ֭דּוּעַ נֶחְשַׁ֣בְנוּ כַבְּהֵמָ֑ה נִ֝טְמִ֗ינוּ בְּעֵינֵיכֶֽם׃ </span>
<span class='v JB18_4' data-id='JB18_4'><span class='v-num v-4'>4&nbsp;</span>טֹֽרֵ֥ף נַפְשֹׁ֗ו בְּאַ֫פֹּ֥ו הַ֭לְמַעַנְךָ תֵּעָ֣זַב אָ֑רֶץ וְיֶעְתַּק־צ֝֗וּר מִמְּקֹמֹֽו׃ </span>
<span class='v JB18_5' data-id='JB18_5'><span class='v-num v-5'>5&nbsp;</span>גַּ֤ם אֹ֣ור רְשָׁעִ֣ים יִדְעָ֑ךְ וְלֹֽא־יִ֝גַּ֗הּ שְׁבִ֣יב אִשֹּֽׁו׃ </span>
<span class='v JB18_6' data-id='JB18_6'><span class='v-num v-6'>6&nbsp;</span>אֹ֖ור חָשַׁ֣ךְ בְּאָהֳלֹ֑ו וְ֝נֵרֹ֗ו עָלָ֥יו יִדְעָֽךְ׃ </span>
<span class='v JB18_7' data-id='JB18_7'><span class='v-num v-7'>7&nbsp;</span>יֵֽ֭צְרוּ צַעֲדֵ֣י אֹונֹ֑ו וְֽתַשְׁלִיכֵ֥הוּ עֲצָתֹֽו׃ </span>
<span class='v JB18_8' data-id='JB18_8'><span class='v-num v-8'>8&nbsp;</span>כִּֽי־שֻׁלַּ֣ח בְּרֶ֣שֶׁת בְּרַגְלָ֑יו וְעַל־שְׂ֝בָכָ֗ה יִתְהַלָּֽךְ׃ </span>
<span class='v JB18_9' data-id='JB18_9'><span class='v-num v-9'>9&nbsp;</span>יֹאחֵ֣ז בְּעָקֵ֣ב פָּ֑ח יַחֲזֵ֖ק עָלָ֣יו צַמִּֽים׃ </span>
<span class='v JB18_10' data-id='JB18_10'><span class='v-num v-10'>10&nbsp;</span>טָמ֣וּן בָּאָ֣רֶץ חַבְלֹ֑ו וּ֝מַלְכֻּדְתֹּ֗ו עֲלֵ֣י נָתִֽיב׃ </span>
<span class='v JB18_11' data-id='JB18_11'><span class='v-num v-11'>11&nbsp;</span>סָ֭בִיב בִּֽעֲתֻ֣הוּ בַלָּהֹ֑ות וֶהֱפִיצֻ֥הוּ לְרַגְלָֽיו׃ </span>
<span class='v JB18_12' data-id='JB18_12'><span class='v-num v-12'>12&nbsp;</span>יְהִי־רָעֵ֥ב אֹנֹ֑ו וְ֝אֵ֗יד נָכֹ֥ון לְצַלְעֹֽו׃ </span>
<span class='v JB18_13' data-id='JB18_13'><span class='v-num v-13'>13&nbsp;</span>יֹ֭אכַל בַּדֵּ֣י עֹורֹ֑ו יֹאכַ֥ל בַּ֝דָּ֗יו בְּכֹ֣ור מָֽוֶת׃ </span>
<span class='v JB18_14' data-id='JB18_14'><span class='v-num v-14'>14&nbsp;</span>יִנָּתֵ֣ק מֵ֭אָהֳלֹו מִבְטַחֹ֑ו וְ֝תַצְעִדֵ֗הוּ לְמֶ֣לֶךְ בַּלָּהֹֽות׃ </span>
<span class='v JB18_15' data-id='JB18_15'><span class='v-num v-15'>15&nbsp;</span>תִּשְׁכֹּ֣ון בְּ֭אָהֳלֹו מִבְּלִי־לֹ֑ו יְזֹרֶ֖ה עַל־נָוֵ֣הוּ גָפְרִֽית׃ </span>
<span class='v JB18_16' data-id='JB18_16'><span class='v-num v-16'>16&nbsp;</span>מִ֭תַּחַת שָֽׁרָשָׁ֣יו יִבָ֑שׁוּ וּ֝מִמַּ֗עַל יִמַּ֥ל קְצִירֹֽו׃ </span>
<span class='v JB18_17' data-id='JB18_17'><span class='v-num v-17'>17&nbsp;</span>זִֽכְרֹו־אָ֭בַד מִנִּי־אָ֑רֶץ וְלֹא־שֵׁ֥ם לֹ֝֗ו עַל־פְּנֵי־חֽוּץ׃ </span>
<span class='v JB18_18' data-id='JB18_18'><span class='v-num v-18'>18&nbsp;</span>יֶ֭הְדְּפֻהוּ מֵאֹ֣ור אֶל־חֹ֑שֶׁךְ וּֽמִתֵּבֵ֥ל יְנִדֻּֽהוּ׃ </span>
<span class='v JB18_19' data-id='JB18_19'><span class='v-num v-19'>19&nbsp;</span>לֹ֘א נִ֤ין לֹ֣ו וְלֹא־נֶ֣כֶד בְּעַמֹּ֑ו וְאֵ֥ין שָׂ֝רִ֗יד בִּמְגוּרָֽיו׃ </span>
<span class='v JB18_20' data-id='JB18_20'><span class='v-num v-20'>20&nbsp;</span>עַל־יֹ֖ומֹו נָשַׁ֣מּוּ אַחֲרֹנִ֑ים וְ֝קַדְמֹנִ֗ים אָ֣חֲזוּ שָֽׂעַר׃ </span>
<span class='v JB18_21' data-id='JB18_21'><span class='v-num v-21'>21&nbsp;</span>אַךְ־אֵ֭לֶּה מִשְׁכְּנֹ֣ות עַוָּ֑ל וְ֝זֶ֗ה מְקֹ֣ום לֹא־יָדַֽע־אֵֽל׃ ס </span></div></div>
<div class='footnotes'>

</div>
<div class='footer'><div class='nav'>
<a class='prev' href='JB17.html'>&#9664;</a>
<a class='home' href='index.html'>&#9776;</a>
<a class='next' href='JB19.html'>&#9654;</a>
</div></div>
</body></html>
