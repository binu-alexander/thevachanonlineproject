<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש מִשְׁלֵי 23</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='PR.html'> מִשְׁלֵי 23 </a>
<a class='prev' href='PR22.html'> &#9664; </a>
<a class='next' href='PR24.html'> &#9654; </a>
</div></div>
<div class='chapter section PR23 hbo PR ezra_sil' dir='rtl' data-id='PR23' data-nextid='PR24' data-previd='PR22' lang='hbo'> 

<br><div class='c'>23</div>
<div class='p'>
<span class='v PR23_1' data-id='PR23_1'><span class='verse1 v-num v-1'>1&nbsp;</span>כִּֽי־תֵ֭שֵׁב לִלְחֹ֣ום אֶת־מֹושֵׁ֑ל בִּ֥ין תָּ֝בִ֗ין אֶת־אֲשֶׁ֥ר לְפָנֶֽיךָ׃ </span>
<span class='v PR23_2' data-id='PR23_2'><span class='v-num v-2'>2&nbsp;</span>וְשַׂמְתָּ֣ שַׂכִּ֣ין בְּלֹעֶ֑ךָ אִם־בַּ֖עַל נֶ֣פֶשׁ אָֽתָּה׃ </span>
<span class='v PR23_3' data-id='PR23_3'><span class='v-num v-3'>3&nbsp;</span>אַל־תִּ֭תְאָו לְמַטְעַמֹּותָ֑יו וְ֝ה֗וּא לֶ֣חֶם כְּזָבִֽים׃ </span>
<span class='v PR23_4' data-id='PR23_4'><span class='v-num v-4'>4&nbsp;</span>אַל־תִּיגַ֥ע לְֽהַעֲשִׁ֑יר מִֽבִּינָתְךָ֥ חֲדָֽל׃ </span>
<span class='v PR23_5' data-id='PR23_5'><span class='v-num v-5'>5&nbsp;</span>*הֲתָעוּף (הֲתָ֤עִיף) עֵינֶ֥יךָ בֹּ֗ו וְֽאֵ֫ינֶ֥נּוּ כִּ֤י עָשֹׂ֣ה יַעֲשֶׂה־לֹּ֣ו כְנָפַ֑יִם כְּ֝נֶ֗שֶׁר *וְעָיֵף (יָע֥וּף) הַשָּׁמָֽיִם׃ פ </span>
<span class='v PR23_6' data-id='PR23_6'><span class='v-num v-6'>6&nbsp;</span>אַל־תִּלְחַ֗ם אֶת־לֶ֭חֶם רַ֣ע עָ֑יִן וְאַל־*תִּתְאָו (תִּ֝תְאָ֗יו) לְמַטְעַמֹּתָֽיו׃ </span>
<span class='v PR23_7' data-id='PR23_7'><span class='v-num v-7'>7&nbsp;</span>כִּ֤י ׀ כְּמֹו־שָׁעַ֥ר בְּנַפְשֹׁ֗ו כֶּ֫ן־ה֥וּא אֱכֹ֣ל וּ֭שְׁתֵה יֹ֣אמַר לָ֑ךְ וְ֝לִבֹּ֗ו בַּל־עִמָּֽךְ׃ </span>
<span class='v PR23_8' data-id='PR23_8'><span class='v-num v-8'>8&nbsp;</span>פִּֽתְּךָ־אָכַ֥לְתָּ תְקִיאֶ֑נָּה וְ֝שִׁחַ֗תָּ דְּבָרֶ֥יךָ הַנְּעִימִֽים׃ </span>
<span class='v PR23_9' data-id='PR23_9'><span class='v-num v-9'>9&nbsp;</span>בְּאָזְנֵ֣י כְ֭סִיל אַל־תְּדַבֵּ֑ר כִּֽי־יָ֝ב֗וּז לְשֵׂ֣כֶל מִלֶּֽיךָ׃ </span>
<span class='v PR23_10' data-id='PR23_10'><span class='v-num v-10'>10&nbsp;</span>אַל־תַּ֭סֵּג גְּב֣וּל עֹולָ֑ם וּבִשְׂדֵ֥י יְ֝תֹומִ֗ים אַל־תָּבֹֽא׃ </span>
<span class='v PR23_11' data-id='PR23_11'><span class='v-num v-11'>11&nbsp;</span>כִּֽי־גֹאֲלָ֥ם חָזָ֑ק הֽוּא־יָרִ֖יב אֶת־רִיבָ֣ם אִתָּֽךְ׃ </span>
<span class='v PR23_12' data-id='PR23_12'><span class='v-num v-12'>12&nbsp;</span>הָבִ֣יאָה לַמּוּסָ֣ר לִבֶּ֑ךָ וְ֝אָזְנֶ֗ךָ לְאִמְרֵי־דָֽעַת׃ </span>
<span class='v PR23_13' data-id='PR23_13'><span class='v-num v-13'>13&nbsp;</span>אַל־תִּמְנַ֣ע מִנַּ֣עַר מוּסָ֑ר כִּֽי־תַכֶּ֥נּוּ בַ֝שֵּׁ֗בֶט לֹ֣א יָמֽוּת׃ </span>
<span class='v PR23_14' data-id='PR23_14'><span class='v-num v-14'>14&nbsp;</span>אַ֭תָּה בַּשֵּׁ֣בֶט תַּכֶּ֑נּוּ וְ֝נַפְשֹׁ֗ו מִשְּׁאֹ֥ול תַּצִּֽיל׃ </span>
<span class='v PR23_15' data-id='PR23_15'><span class='v-num v-15'>15&nbsp;</span>בְּ֭נִי אִם־חָכַ֣ם לִבֶּ֑ךָ יִשְׂמַ֖ח לִבִּ֣י גַם־אָֽנִי׃ </span>
<span class='v PR23_16' data-id='PR23_16'><span class='v-num v-16'>16&nbsp;</span>וְתַעְלֹ֥זְנָה כִלְיֹותָ֑י בְּדַבֵּ֥ר שְׂ֝פָתֶ֗יךָ מֵישָׁרִֽים׃ </span>
<span class='v PR23_17' data-id='PR23_17'><span class='v-num v-17'>17&nbsp;</span>אַל־יְקַנֵּ֣א לִ֭בְּךָ בַּֽחַטָּאִ֑ים כִּ֥י אִם־בְּיִרְאַת־יְ֝הוָ֗ה כָּל־הַיֹּֽום׃ </span>
<span class='v PR23_18' data-id='PR23_18'><span class='v-num v-18'>18&nbsp;</span>כִּ֭י אִם־יֵ֣שׁ אַחֲרִ֑ית וְ֝תִקְוָתְךָ֗ לֹ֣א תִכָּרֵֽת׃ </span>
<span class='v PR23_19' data-id='PR23_19'><span class='v-num v-19'>19&nbsp;</span>שְׁמַע־אַתָּ֣ה בְנִ֣י וַחֲכָ֑ם וְאַשֵּׁ֖ר בַּדֶּ֣רֶךְ לִבֶּֽךָ׃ </span>
<span class='v PR23_20' data-id='PR23_20'><span class='v-num v-20'>20&nbsp;</span>אַל־תְּהִ֥י בְסֹֽבְאֵי־יָ֑יִן בְּזֹלֲלֵ֖י בָשָׂ֣ר לָֽמֹו׃ </span>
<span class='v PR23_21' data-id='PR23_21'><span class='v-num v-21'>21&nbsp;</span>כִּי־סֹבֵ֣א וְ֭זֹולֵל יִוָּרֵ֑שׁ וּ֝קְרָעִ֗ים תַּלְבִּ֥ישׁ נוּמָֽה׃ </span>
<span class='v PR23_22' data-id='PR23_22'><span class='v-num v-22'>22&nbsp;</span>שְׁמַ֣ע לְ֭אָבִיךָ זֶ֣ה יְלָדֶ֑ךָ וְאַל־תָּ֝ב֗וּז כִּֽי־זָקְנָ֥ה אִמֶּֽךָ׃ </span>
<span class='v PR23_23' data-id='PR23_23'><span class='v-num v-23'>23&nbsp;</span>אֱמֶ֣ת קְ֭נֵה וְאַל־תִּמְכֹּ֑ר חָכְמָ֖ה וּמוּסָ֣ר וּבִינָֽה׃ </span>
<span class='v PR23_24' data-id='PR23_24'><span class='v-num v-24'>24&nbsp;</span>*גֹּול (גִּ֣יל) *יָגֹול (יָ֭גִיל) אֲבִ֣י צַדִּ֑יק *יֹולֵד (וְיֹולֵ֥ד) חָ֝כָ֗ם *וְיִשְׂמַח־ (יִשְׂמַח)־בֹּֽו׃ </span>
<span class='v PR23_25' data-id='PR23_25'><span class='v-num v-25'>25&nbsp;</span>יִֽשְׂמַח־אָבִ֥יךָ וְאִמֶּ֑ךָ וְ֝תָגֵ֗ל יֹֽולַדְתֶּֽךָ׃ </span>
<span class='v PR23_26' data-id='PR23_26'><span class='v-num v-26'>26&nbsp;</span>תְּנָֽה־בְנִ֣י לִבְּךָ֣ לִ֑י וְ֝עֵינֶ֗יךָ דְּרָכַ֥י *תִּרְצֶנָה (תִּצֹּֽרְנָה)׃ </span>
<span class='v PR23_27' data-id='PR23_27'><span class='v-num v-27'>27&nbsp;</span>כִּֽי־שׁוּחָ֣ה עֲמֻקָּ֣ה זֹונָ֑ה וּבְאֵ֥ר צָ֝רָ֗ה נָכְרִיָּֽה׃ </span>
<span class='v PR23_28' data-id='PR23_28'><span class='v-num v-28'>28&nbsp;</span>אַף־הִ֭יא כְּחֶ֣תֶף תֶּֽאֱרֹ֑ב וּ֝בֹוגְדִ֗ים בְּאָדָ֥ם תֹּוסִֽף׃ </span>
<span class='v PR23_29' data-id='PR23_29'><span class='v-num v-29'>29&nbsp;</span>לְמִ֨י אֹ֥וי לְמִ֪י אֲבֹ֡וי לְמִ֤י *מִדֹונִים (מִדְיָנִ֨ים) ׀ לְמִ֥י שִׂ֗יחַ לְ֭מִי פְּצָעִ֣ים חִנָּ֑ם לְ֝מִ֗י חַכְלִל֥וּת עֵינָֽיִם׃ </span>
<span class='v PR23_30' data-id='PR23_30'><span class='v-num v-30'>30&nbsp;</span>לַֽמְאַחֲרִ֥ים עַל־הַיָּ֑יִן לַ֝בָּאִ֗ים לַחְקֹ֥ר מִמְסָֽךְ׃ </span>
<span class='v PR23_31' data-id='PR23_31'><span class='v-num v-31'>31&nbsp;</span>אַל־תֵּ֥רֶא יַיִן֮ כִּ֪י יִתְאַ֫דָּ֥ם כִּֽי־יִתֵּ֣ן *בַּכִּיס (בַּכֹּ֣וס) עֵינֹ֑ו יִ֝תְהַלֵּ֗ךְ בְּמֵישָׁרִֽים׃ </span>
<span class='v PR23_32' data-id='PR23_32'><span class='v-num v-32'>32&nbsp;</span>אַ֭חֲרִיתֹו כְּנָחָ֣שׁ יִשָּׁ֑ךְ וּֽכְצִפְעֹנִ֥י יַפְרִֽשׁ׃ </span>
<span class='v PR23_33' data-id='PR23_33'><span class='v-num v-33'>33&nbsp;</span>עֵ֭ינֶיךָ יִרְא֣וּ זָרֹ֑ות וְ֝לִבְּךָ֗ יְדַבֵּ֥ר תַּהְפֻּכֹֽות׃ </span>
<span class='v PR23_34' data-id='PR23_34'><span class='v-num v-34'>34&nbsp;</span>וְ֭הָיִיתָ כְּשֹׁכֵ֣ב בְּלֶב־יָ֑ם וּ֝כְשֹׁכֵ֗ב בְּרֹ֣אשׁ חִבֵּֽל׃ </span>
<span class='v PR23_35' data-id='PR23_35'><span class='v-num v-35'>35&nbsp;</span>הִכּ֥וּנִי בַל־חָלִיתִי֮ הֲלָמ֗וּנִי בַּל־יָ֫דָ֥עְתִּי מָתַ֥י אָקִ֑יץ אֹ֝וסִ֗יף אֲבַקְשֶׁ֥נּוּ עֹֽוד׃ </span></div></div>
<div class='footnotes'>

</div>
<div class='footer'><div class='nav'>
<a class='prev' href='PR22.html'>&#9664;</a>
<a class='home' href='index.html'>&#9776;</a>
<a class='next' href='PR24.html'>&#9654;</a>
</div></div>
</body></html>
