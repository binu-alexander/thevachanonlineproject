<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש תְּהִלִּים 146</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='PS.html'> תְּהִלִּים 146 </a>
<a class='prev' href='PS145.html'> &#9664; </a>
<a class='next' href='PS147.html'> &#9654; </a>
</div></div>
<div class='chapter section PS146 hbo PS ezra_sil' dir='rtl' data-id='PS146' data-nextid='PS147' data-previd='PS145' lang='hbo'> 

<br><div class='c'> 146</div>
<div class='p'>
<span class='v PS146_1' data-id='PS146_1'><span class='verse1 v-num v-1'>1&nbsp;</span>הַֽלְלוּ־יָ֡הּ הַלְלִ֥י נַ֝פְשִׁ֗י אֶת־יְהוָֽה׃ </span>
<span class='v PS146_2' data-id='PS146_2'><span class='v-num v-2'>2&nbsp;</span>אֲהַלְלָ֣ה יְהוָ֣ה בְּחַיָּ֑י אֲזַמְּרָ֖ה לֵֽאלֹהַ֣י בְּעֹודִֽי׃ </span>
<span class='v PS146_3' data-id='PS146_3'><span class='v-num v-3'>3&nbsp;</span>אַל־תִּבְטְח֥וּ בִנְדִיבִ֑ים בְּבֶן־אָדָ֓ם ׀ שֶׁ֤אֵֽין לֹ֥ו תְשׁוּעָֽה׃ </span>
<span class='v PS146_4' data-id='PS146_4'><span class='v-num v-4'>4&nbsp;</span>תֵּצֵ֣א ר֭וּחֹו יָשֻׁ֣ב לְאַדְמָתֹ֑ו בַּיֹּ֥ום הַ֝ה֗וּא אָבְד֥וּ עֶשְׁתֹּנֹתָֽיו׃ </span>
<span class='v PS146_5' data-id='PS146_5'><span class='v-num v-5'>5&nbsp;</span>אַשְׁרֵ֗י שֶׁ֤אֵ֣ל יַעֲקֹ֣ב בְּעֶזְרֹ֑ו שִׂ֝בְרֹ֗ו עַל־יְהוָ֥ה אֱלֹהָֽיו׃ </span>
<span class='v PS146_6' data-id='PS146_6'><span class='v-num v-6'>6&nbsp;</span>עֹשֶׂ֤ה ׀ שָׁ֘מַ֤יִם וָאָ֗רֶץ אֶת־הַיָּ֥ם וְאֶת־כָּל־אֲשֶׁר־בָּ֑ם הַשֹּׁמֵ֖ר אֱמֶ֣ת לְעֹולָֽם׃ </span>
<span class='v PS146_7' data-id='PS146_7'><span class='v-num v-7'>7&nbsp;</span>עֹשֶׂ֤ה מִשְׁפָּ֨ט ׀ לָעֲשׁוּקִ֗ים נֹתֵ֣ן לֶ֭חֶם לָרְעֵבִ֑ים יְ֝הוָ֗ה מַתִּ֥יר אֲסוּרִֽים׃ </span>
<span class='v PS146_8' data-id='PS146_8'><span class='v-num v-8'>8&nbsp;</span>יְהוָ֤ה ׀ פֹּ֘קֵ֤חַ עִוְרִ֗ים יְ֭הוָה זֹקֵ֣ף כְּפוּפִ֑ים יְ֝הוָ֗ה אֹהֵ֥ב צַדִּיקִֽים׃ </span>
<span class='v PS146_9' data-id='PS146_9'><span class='v-num v-9'>9&nbsp;</span>יְהוָ֤ה ׀ שֹׁ֘מֵ֤ר אֶת־גֵּרִ֗ים יָתֹ֣ום וְאַלְמָנָ֣ה יְעֹודֵ֑ד וְדֶ֖רֶךְ רְשָׁעִ֣ים יְעַוֵּֽת׃ </span>
<span class='v PS146_10' data-id='PS146_10'><span class='v-num v-10'>10&nbsp;</span>יִמְלֹ֤ךְ יְהוָ֨ה ׀ לְעֹולָ֗ם אֱלֹהַ֣יִךְ צִ֭יֹּון לְדֹ֥ר וָדֹ֗ר הַֽלְלוּ־יָֽהּ׃ </span></div></div>
<div class='footnotes'>

</div>
<div class='footer'><div class='nav'>
<a class='prev' href='PS145.html'>&#9664;</a>
<a class='home' href='index.html'>&#9776;</a>
<a class='next' href='PS147.html'>&#9654;</a>
</div></div>
</body></html>
