<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש מִשְׁלֵי 20</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='PR.html'> מִשְׁלֵי 20 </a>
<a class='prev' href='PR19.html'> &#9664; </a>
<a class='next' href='PR21.html'> &#9654; </a>
</div></div>
<div class='chapter section PR20 hbo PR ezra_sil' dir='rtl' data-id='PR20' data-nextid='PR21' data-previd='PR19' lang='hbo'> 

<br><div class='c'>20</div>
<div class='p'>
<span class='v PR20_1' data-id='PR20_1'><span class='verse1 v-num v-1'>1&nbsp;</span>לֵ֣ץ הַ֭יַּין הֹמֶ֣ה שֵׁכָ֑ר וְכָל־שֹׁ֥גֶה בֹּ֝֗ו לֹ֣א יֶחְכָּֽם׃ </span>
<span class='v PR20_2' data-id='PR20_2'><span class='v-num v-2'>2&nbsp;</span>נַ֣הַם כַּ֭כְּפִיר אֵ֣ימַת מֶ֑לֶךְ מִ֝תְעַבְּרֹ֗ו חֹוטֵ֥א נַפְשֹֽׁו׃ </span>
<span class='v PR20_3' data-id='PR20_3'><span class='v-num v-3'>3&nbsp;</span>כָּבֹ֣וד לָ֭אִישׁ שֶׁ֣בֶת מֵרִ֑יב וְכָל־אֱ֝וִ֗יל יִתְגַּלָּֽע׃ </span>
<span class='v PR20_4' data-id='PR20_4'><span class='v-num v-4'>4&nbsp;</span>מֵ֭חֹרֶף עָצֵ֣ל לֹא־יַחֲרֹ֑שׁ *יִשְׁאַל (וְשָׁאַ֖ל) בַּקָּצִ֣יר וָאָֽיִן׃ </span>
<span class='v PR20_5' data-id='PR20_5'><span class='v-num v-5'>5&nbsp;</span>מַ֣יִם עֲ֭מֻקִּים עֵצָ֣ה בְלֶב־אִ֑ישׁ וְאִ֖ישׁ תְּבוּנָ֣ה יִדְלֶֽנָּה׃ </span>
<span class='v PR20_6' data-id='PR20_6'><span class='v-num v-6'>6&nbsp;</span>רָב־אָדָ֗ם יִ֭קְרָא אִ֣ישׁ חַסְדֹּ֑ו וְאִ֥ישׁ אֱ֝מוּנִ֗ים מִ֣י יִמְצָֽא׃ </span>
<span class='v PR20_7' data-id='PR20_7'><span class='v-num v-7'>7&nbsp;</span>מִתְהַלֵּ֣ךְ בְּתֻמֹּ֣ו צַדִּ֑יק אַשְׁרֵ֖י בָנָ֣יו אַחֲרָֽיו׃ </span>
<span class='v PR20_8' data-id='PR20_8'><span class='v-num v-8'>8&nbsp;</span>מֶ֗לֶךְ יֹושֵׁ֥ב עַל־כִּסֵּא־דִ֑ין מְזָרֶ֖ה בְעֵינָ֣יו כָּל־רָֽע׃ </span>
<span class='v PR20_9' data-id='PR20_9'><span class='v-num v-9'>9&nbsp;</span>מִֽי־יֹ֭אמַר זִכִּ֣יתִי לִבִּ֑י טָ֝הַ֗רְתִּי מֵחַטָּאתִֽי׃ </span>
<span class='v PR20_10' data-id='PR20_10'><span class='v-num v-10'>10&nbsp;</span>אֶ֣בֶן וָ֭אֶבֶן אֵיפָ֣ה וְאֵיפָ֑ה תֹּועֲבַ֥ת יְ֝הוָ֗ה גַּם־שְׁנֵיהֶֽם׃ </span>
<span class='v PR20_11' data-id='PR20_11'><span class='v-num v-11'>11&nbsp;</span>גַּ֣ם בְּ֭מַעֲלָלָיו יִתְנַכֶּר־נָ֑עַר אִם־זַ֖ךְ וְאִם־יָשָׁ֣ר פָּעֳלֹֽו׃ </span>
<span class='v PR20_12' data-id='PR20_12'><span class='v-num v-12'>12&nbsp;</span>אֹ֣זֶן שֹׁ֭מַעַת וְעַ֣יִן רֹאָ֑ה יְ֝הוָ֗ה עָשָׂ֥ה גַם־שְׁנֵיהֶֽם׃ </span>
<span class='v PR20_13' data-id='PR20_13'><span class='v-num v-13'>13&nbsp;</span>אַל־תֶּֽאֱהַ֣ב שֵׁ֭נָה פֶּן־תִּוָּרֵ֑שׁ פְּקַ֖ח עֵינֶ֣יךָ שְֽׂבַֽע־לָֽחֶם׃ </span>
<span class='v PR20_14' data-id='PR20_14'><span class='v-num v-14'>14&nbsp;</span>רַ֣ע רַ֭ע יֹאמַ֣ר הַקֹּונֶ֑ה וְאֹזֵ֥ל לֹ֝֗ו אָ֣ז יִתְהַלָּֽל׃ </span>
<span class='v PR20_15' data-id='PR20_15'><span class='v-num v-15'>15&nbsp;</span>יֵ֣שׁ זָ֭הָב וְרָב־פְּנִינִ֑ים וּכְלִ֥י יְ֝קָ֗ר שִׂפְתֵי־דָֽעַת׃ </span>
<span class='v PR20_16' data-id='PR20_16'><span class='v-num v-16'>16&nbsp;</span>לְֽקַח־בִּ֭גְדֹו כִּי־עָ֣רַב זָ֑ר וּבְעַ֖ד *נָכְרִים (נָכְרִיָּ֣ה) חַבְלֵֽהוּ׃ </span>
<span class='v PR20_17' data-id='PR20_17'><span class='v-num v-17'>17&nbsp;</span>עָרֵ֣ב לָ֭אִישׁ לֶ֣חֶם שָׁ֑קֶר וְ֝אַחַ֗ר יִמָּֽלֵא־פִ֥יהוּ חָצָֽץ׃ </span>
<span class='v PR20_18' data-id='PR20_18'><span class='v-num v-18'>18&nbsp;</span>מַ֭חֲשָׁבֹות בְּעֵצָ֣ה תִכֹּ֑ון וּ֝בְתַחְבֻּלֹ֗ות עֲשֵׂ֣ה מִלְחָמָֽה׃ </span>
<span class='v PR20_19' data-id='PR20_19'><span class='v-num v-19'>19&nbsp;</span>גֹּֽולֶה־סֹּ֭וד הֹולֵ֣ךְ רָכִ֑יל וּלְפֹתֶ֥ה שְׂ֝פָתָ֗יו לֹ֣א תִתְעָרָֽב׃ </span>
<span class='v PR20_20' data-id='PR20_20'><span class='v-num v-20'>20&nbsp;</span>מְ֭קַלֵּל אָבִ֣יו וְאִמֹּ֑ו יִֽדְעַ֥ךְ נֵ֝רֹ֗ו *בְּאִישֹׁון (בֶּאֱשׁ֥וּן) חֹֽשֶׁךְ׃ </span>
<span class='v PR20_21' data-id='PR20_21'><span class='v-num v-21'>21&nbsp;</span>נַ֭חֲלָה *מְבֻחֶלֶת (מְבֹהֶ֣לֶת) בָּרִאשֹׁנָ֑ה וְ֝אַחֲרִיתָ֗הּ לֹ֣א תְבֹרָֽךְ׃ </span>
<span class='v PR20_22' data-id='PR20_22'><span class='v-num v-22'>22&nbsp;</span>אַל־תֹּאמַ֥ר אֲשַׁלְּמָה־רָ֑ע קַוֵּ֥ה לַֽ֝יהוָ֗ה וְיֹ֣שַֽׁע לָֽךְ׃ </span>
<span class='v PR20_23' data-id='PR20_23'><span class='v-num v-23'>23&nbsp;</span>תֹּועֲבַ֣ת יְ֭הוָה אֶ֣בֶן וָאָ֑בֶן וּמֹאזְנֵ֖י מִרְמָ֣ה לֹא־טֹֽוב׃ </span>
<span class='v PR20_24' data-id='PR20_24'><span class='v-num v-24'>24&nbsp;</span>מֵיְהוָ֥ה מִצְעֲדֵי־גָ֑בֶר וְ֝אָדָ֗ם מַה־יָּבִ֥ין דַּרְכֹּֽו׃ </span>
<span class='v PR20_25' data-id='PR20_25'><span class='v-num v-25'>25&nbsp;</span>מֹוקֵ֣שׁ אָ֭דָם יָ֣לַע קֹ֑דֶשׁ וְאַחַ֖ר נְדָרִ֣ים לְבַקֵּֽר׃ </span>
<span class='v PR20_26' data-id='PR20_26'><span class='v-num v-26'>26&nbsp;</span>מְזָרֶ֣ה רְ֭שָׁעִים מֶ֣לֶךְ חָכָ֑ם וַיָּ֖שֶׁב עֲלֵיהֶ֣ם אֹופָֽן׃ </span>
<span class='v PR20_27' data-id='PR20_27'><span class='v-num v-27'>27&nbsp;</span>נֵ֣ר יְ֭הוָה נִשְׁמַ֣ת אָדָ֑ם חֹ֝פֵ֗שׂ כָּל־חַדְרֵי־בָֽטֶן׃ </span>
<span class='v PR20_28' data-id='PR20_28'><span class='v-num v-28'>28&nbsp;</span>חֶ֣סֶד וֶ֭אֱמֶת יִצְּרוּ־מֶ֑לֶךְ וְסָעַ֖ד בַּחֶ֣סֶד כִּסְאֹֽו׃ </span>
<span class='v PR20_29' data-id='PR20_29'><span class='v-num v-29'>29&nbsp;</span>תִּפְאֶ֣רֶת בַּחוּרִ֣ים כֹּחָ֑ם וַהֲדַ֖ר זְקֵנִ֣ים שֵׂיבָֽה׃ </span>
<span class='v PR20_30' data-id='PR20_30'><span class='v-num v-30'>30&nbsp;</span>חַבֻּרֹ֣ות פֶּ֭צַע *תַּמְרִיק (תַּמְר֣וּק) בְּרָ֑ע וּ֝מַכֹּ֗ות חַדְרֵי־בָֽטֶן׃ </span></div></div>
<div class='footnotes'>

</div>
<div class='footer'><div class='nav'>
<a class='prev' href='PR19.html'>&#9664;</a>
<a class='home' href='index.html'>&#9776;</a>
<a class='next' href='PR21.html'>&#9654;</a>
</div></div>
</body></html>
