<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש תְּהִלִּים 91</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='PS.html'> תְּהִלִּים 91 </a>
<a class='prev' href='PS90.html'> &#9664; </a>
<a class='next' href='PS92.html'> &#9654; </a>
</div></div>
<div class='chapter section PS91 hbo PS ezra_sil' dir='rtl' data-id='PS91' data-nextid='PS92' data-previd='PS90' lang='hbo'> 

<br><div class='c'> 91</div>
<div class='p'>
<span class='v PS91_1' data-id='PS91_1'><span class='verse1 v-num v-1'>1&nbsp;</span>יֹ֭שֵׁב בְּסֵ֣תֶר עֶלְיֹ֑ון בְּצֵ֥ל שַׁ֝דַּ֗י יִתְלֹונָֽן׃ </span>
<span class='v PS91_2' data-id='PS91_2'><span class='v-num v-2'>2&nbsp;</span>אֹמַ֗ר לַֽ֭יהוָה מַחְסִ֣י וּמְצוּדָתִ֑י אֱ֝לֹהַ֗י אֶבְטַח־בֹּֽו׃ </span>
<span class='v PS91_3' data-id='PS91_3'><span class='v-num v-3'>3&nbsp;</span>כִּ֤י ה֣וּא יַ֭צִּֽילְךָ מִפַּ֥ח יָק֗וּשׁ מִדֶּ֥בֶר הַוֹּֽות׃ </span>
<span class='v PS91_4' data-id='PS91_4'><span class='v-num v-4'>4&nbsp;</span>בְּאֶבְרָתֹ֨ו ׀ יָ֣סֶךְ לָ֭ךְ וְתַֽחַת־כְּנָפָ֣יו תֶּחְסֶ֑ה צִנָּ֖ה וְֽסֹחֵרָ֣ה אֲמִתֹּֽו׃ </span>
<span class='v PS91_5' data-id='PS91_5'><span class='v-num v-5'>5&nbsp;</span>לֹא־תִ֭ירָא מִפַּ֣חַד לָ֑יְלָה מֵ֝חֵ֗ץ יָע֥וּף יֹומָֽם׃ </span>
<span class='v PS91_6' data-id='PS91_6'><span class='v-num v-6'>6&nbsp;</span>מִ֭דֶּבֶר בָּאֹ֣פֶל יַהֲלֹ֑ךְ מִ֝קֶּ֗טֶב יָשׁ֥וּד צָהֳרָֽיִם׃ </span>
<span class='v PS91_7' data-id='PS91_7'><span class='v-num v-7'>7&nbsp;</span>יִפֹּ֤ל מִצִּדְּךָ֨ ׀ אֶ֗לֶף וּרְבָבָ֥ה מִימִינֶ֑ךָ אֵ֝לֶ֗יךָ לֹ֣א יִגָּֽשׁ׃ </span>
<span class='v PS91_8' data-id='PS91_8'><span class='v-num v-8'>8&nbsp;</span>רַ֭ק בְּעֵינֶ֣יךָ תַבִּ֑יט וְשִׁלֻּמַ֖ת רְשָׁעִ֣ים תִּרְאֶֽה׃ </span>
<span class='v PS91_9' data-id='PS91_9'><span class='v-num v-9'>9&nbsp;</span>כִּֽי־אַתָּ֣ה יְהוָ֣ה מַחְסִ֑י עֶ֝לְיֹ֗ון שַׂ֣מְתָּ מְעֹונֶֽךָ׃ </span>
<span class='v PS91_10' data-id='PS91_10'><span class='v-num v-10'>10&nbsp;</span>לֹֽא־תְאֻנֶּ֣ה אֵלֶ֣יךָ רָעָ֑ה וְ֝נֶ֗גַע לֹא־יִקְרַ֥ב בְּאָהֳלֶֽךָ׃ </span>
<span class='v PS91_11' data-id='PS91_11'><span class='v-num v-11'>11&nbsp;</span>כִּ֣י מַ֭לְאָכָיו יְצַוֶּה־לָּ֑ךְ לִ֝שְׁמָרְךָ֗ בְּכָל־דְּרָכֶֽיךָ׃ </span>
<span class='v PS91_12' data-id='PS91_12'><span class='v-num v-12'>12&nbsp;</span>עַל־כַּפַּ֥יִם יִשָּׂא֑וּנְךָ פֶּן־תִּגֹּ֖ף בָּאֶ֣בֶן רַגְלֶֽךָ׃ </span>
<span class='v PS91_13' data-id='PS91_13'><span class='v-num v-13'>13&nbsp;</span>עַל־שַׁ֣חַל וָפֶ֣תֶן תִּדְרֹ֑ךְ תִּרְמֹ֖ס כְּפִ֣יר וְתַנִּֽין׃ </span>
<span class='v PS91_14' data-id='PS91_14'><span class='v-num v-14'>14&nbsp;</span>כִּ֤י בִ֣י חָ֭שַׁק וַאֲפַלְּטֵ֑הוּ אֲ֝שַׂגְּבֵ֗הוּ כִּֽי־יָדַ֥ע שְׁמִֽי׃ </span>
<span class='v PS91_15' data-id='PS91_15'><span class='v-num v-15'>15&nbsp;</span>יִקְרָאֵ֨נִי ׀ וְֽאֶעֱנֵ֗הוּ עִמֹּֽו־אָנֹכִ֥י בְצָרָ֑ה אֲ֝חַלְּצֵ֗הוּ וַֽאֲכַבְּדֵֽהוּ׃ </span>
<span class='v PS91_16' data-id='PS91_16'><span class='v-num v-16'>16&nbsp;</span>אֹ֣רֶךְ יָ֭מִים אַשְׂבִּיעֵ֑הוּ וְ֝אַרְאֵ֗הוּ בִּֽישׁוּעָתִֽי׃ </span></div></div>
<div class='footnotes'>

</div>
<div class='footer'><div class='nav'>
<a class='prev' href='PS90.html'>&#9664;</a>
<a class='home' href='index.html'>&#9776;</a>
<a class='next' href='PS92.html'>&#9654;</a>
</div></div>
</body></html>
