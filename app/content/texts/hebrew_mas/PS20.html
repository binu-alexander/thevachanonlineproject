<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש תְּהִלִּים 20</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='PS.html'> תְּהִלִּים 20 </a>
<a class='prev' href='PS19.html'> &#9664; </a>
<a class='next' href='PS21.html'> &#9654; </a>
</div></div>
<div class='chapter section PS20 hbo PS ezra_sil' dir='rtl' data-id='PS20' data-nextid='PS21' data-previd='PS19' lang='hbo'> 

<div class='c'> 20</div>
<div class='p'>
<span class='v PS20_1' data-id='PS20_1'><span class='verse1 v-num v-1'>1&nbsp;</span>לַמְנַצֵּ֗חַ מִזְמֹ֥ור לְדָוִֽד׃ </span>
<span class='v PS20_2' data-id='PS20_2'><span class='v-num v-2'>2&nbsp;</span>יַֽעַנְךָ֣ יְ֭הוָה בְּיֹ֣ום צָרָ֑ה יְ֝שַׂגֶּבְךָ֗ שֵׁ֤ם ׀ אֱלֹהֵ֬י יַעֲקֹֽב׃ </span>
<span class='v PS20_3' data-id='PS20_3'><span class='v-num v-3'>3&nbsp;</span>יִשְׁלַֽח־עֶזְרְךָ֥ מִקֹּ֑דֶשׁ וּ֝מִצִּיֹּ֗ון יִסְעָדֶֽךָּ׃ </span>
<span class='v PS20_4' data-id='PS20_4'><span class='v-num v-4'>4&nbsp;</span>יִזְכֹּ֥ר כָּל־מִנְחֹתֶ֑ךָ וְעֹולָתְךָ֖ יְדַשְּׁנֶ֣ה סֶֽלָה׃ </span>
<span class='v PS20_5' data-id='PS20_5'><span class='v-num v-5'>5&nbsp;</span>יִֽתֶּן־לְךָ֥ כִלְבָבֶ֑ךָ וְֽכָל־עֲצָתְךָ֥ יְמַלֵּֽא׃ </span>
<span class='v PS20_6' data-id='PS20_6'><span class='v-num v-6'>6&nbsp;</span>נְרַנְּנָ֤ה ׀ בִּ֘ישׁ֤וּעָתֶ֗ךָ וּבְשֵֽׁם־אֱלֹהֵ֥ינוּ נִדְגֹּ֑ל יְמַלֵּ֥א יְ֝הוָ֗ה כָּל־מִשְׁאֲלֹותֶֽיךָ׃ </span>
<span class='v PS20_7' data-id='PS20_7'><span class='v-num v-7'>7&nbsp;</span>עַתָּ֤ה יָדַ֗עְתִּי כִּ֤י הֹושִׁ֥יעַ ׀ יְהוָ֗ה מְשִׁ֫יחֹ֥ו יַ֭עֲנֵהוּ מִשְּׁמֵ֣י קָדְשֹׁ֑ו בִּ֝גְבֻרֹ֗ות יֵ֣שַׁע יְמִינֹֽו׃ </span>
<span class='v PS20_8' data-id='PS20_8'><span class='v-num v-8'>8&nbsp;</span>אֵ֣לֶּה בָ֭רֶכֶב וְאֵ֣לֶּה בַסּוּסִ֑ים וַאֲנַ֓חְנוּ ׀ בְּשֵׁם־יְהוָ֖ה אֱלֹהֵ֣ינוּ נַזְכִּֽיר׃ </span>
<span class='v PS20_9' data-id='PS20_9'><span class='v-num v-9'>9&nbsp;</span>הֵ֭מָּה כָּרְע֣וּ וְנָפָ֑לוּ וַאֲנַ֥חְנוּ קַּ֝֗מְנוּ וַנִּתְעֹודָֽד׃ </span>
<span class='v PS20_10' data-id='PS20_10'><span class='v-num v-10'>10&nbsp;</span>יְהוָ֥ה הֹושִׁ֑יעָה הַ֝מֶּ֗לֶךְ יַעֲנֵ֥נוּ בְיֹום־קָרְאֵֽנוּ׃ </span></div></div>
<div class='footnotes'>

</div>
<div class='footer'><div class='nav'>
<a class='prev' href='PS19.html'>&#9664;</a>
<a class='home' href='index.html'>&#9776;</a>
<a class='next' href='PS21.html'>&#9654;</a>
</div></div>
</body></html>
