<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש מִשְׁלֵי 13</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='PR.html'> מִשְׁלֵי 13 </a>
<a class='prev' href='PR12.html'> &#9664; </a>
<a class='next' href='PR14.html'> &#9654; </a>
</div></div>
<div class='chapter section PR13 hbo PR ezra_sil' dir='rtl' data-id='PR13' data-nextid='PR14' data-previd='PR12' lang='hbo'> 

<div class='c'>13</div>
<div class='p'>
<span class='v PR13_1' data-id='PR13_1'><span class='verse1 v-num v-1'>1&nbsp;</span>בֵּ֣ן חָ֭כָם מ֣וּסַר אָ֑ב וְ֝לֵ֗ץ לֹא־שָׁמַ֥ע גְּעָרָֽה׃ </span>
<span class='v PR13_2' data-id='PR13_2'><span class='v-num v-2'>2&nbsp;</span>מִפְּרִ֣י פִי־אִ֭ישׁ יֹ֣אכַל טֹ֑וב וְנֶ֖פֶשׁ בֹּגְדִ֣ים חָמָֽס׃ </span>
<span class='v PR13_3' data-id='PR13_3'><span class='v-num v-3'>3&nbsp;</span>נֹצֵ֣ר פִּ֭יו שֹׁמֵ֣ר נַפְשֹׁ֑ו פֹּשֵׂ֥ק שְׂ֝פָתָ֗יו מְחִתָּה־לֹֽו׃ </span>
<span class='v PR13_4' data-id='PR13_4'><span class='v-num v-4'>4&nbsp;</span>מִתְאַוָּ֣ה וָ֭אַיִן נַפְשֹׁ֣ו עָצֵ֑ל וְנֶ֖פֶשׁ חָרֻצִ֣ים תְּדֻשָּֽׁן׃ </span>
<span class='v PR13_5' data-id='PR13_5'><span class='v-num v-5'>5&nbsp;</span>דְּבַר־שֶׁ֭קֶר יִשְׂנָ֣א צַדִּ֑יק וְ֝רָשָׁ֗ע יַבְאִ֥ישׁ וְיַחְפִּֽיר׃ </span>
<span class='v PR13_6' data-id='PR13_6'><span class='v-num v-6'>6&nbsp;</span>צְ֭דָקָה תִּצֹּ֣ר תָּם־דָּ֑רֶךְ וְ֝רִשְׁעָ֗ה תְּסַלֵּ֥ף חַטָּֽאת׃ </span>
<span class='v PR13_7' data-id='PR13_7'><span class='v-num v-7'>7&nbsp;</span>יֵ֣שׁ מִ֭תְעַשֵּׁר וְאֵ֣ין כֹּ֑ל מִ֝תְרֹושֵׁ֗שׁ וְהֹ֣ון רָֽב׃ </span>
<span class='v PR13_8' data-id='PR13_8'><span class='v-num v-8'>8&nbsp;</span>כֹּ֣פֶר נֶֽפֶשׁ־אִ֣ישׁ עָשְׁרֹ֑ו וְ֝רָ֗שׁ לֹא־שָׁמַ֥ע גְּעָרָֽה׃ </span>
<span class='v PR13_9' data-id='PR13_9'><span class='v-num v-9'>9&nbsp;</span>אֹור־צַדִּיקִ֥ים יִשְׂמָ֑ח וְנֵ֖ר רְשָׁעִ֣ים יִדְעָֽךְ׃ </span>
<span class='v PR13_10' data-id='PR13_10'><span class='v-num v-10'>10&nbsp;</span>רַק־בְּ֭זָדֹון יִתֵּ֣ן מַצָּ֑ה וְאֶת־נֹ֖ועָצִ֣ים חָכְמָֽה׃ </span>
<span class='v PR13_11' data-id='PR13_11'><span class='v-num v-11'>11&nbsp;</span>הֹ֭ון מֵהֶ֣בֶל יִמְעָ֑ט וְקֹבֵ֖ץ עַל־יָ֣ד יַרְבֶּֽה׃ </span>
<span class='v PR13_12' data-id='PR13_12'><span class='v-num v-12'>12&nbsp;</span>תֹּוחֶ֣לֶת מְ֭מֻשָּׁכָה מַחֲלָה־לֵ֑ב וְעֵ֥ץ חַ֝יִּ֗ים תַּאֲוָ֥ה בָאָֽה׃ </span>
<span class='v PR13_13' data-id='PR13_13'><span class='v-num v-13'>13&nbsp;</span>בָּ֣ז לְ֭דָבָר יֵחָ֣בֶל לֹ֑ו וִירֵ֥א מִ֝צְוָ֗ה ה֣וּא יְשֻׁלָּֽם׃ </span>
<span class='v PR13_14' data-id='PR13_14'><span class='v-num v-14'>14&nbsp;</span>תֹּורַ֣ת חָ֭כָם מְקֹ֣ור חַיִּ֑ים לָ֝ס֗וּר מִמֹּ֥קְשֵׁי מָֽוֶת׃ </span>
<span class='v PR13_15' data-id='PR13_15'><span class='v-num v-15'>15&nbsp;</span>שֵֽׂכֶל־טֹ֭וב יִתֶּן־חֵ֑ן וְדֶ֖רֶךְ בֹּגְדִ֣ים אֵיתָֽן׃ </span>
<span class='v PR13_16' data-id='PR13_16'><span class='v-num v-16'>16&nbsp;</span>כָּל־עָ֭רוּם יַעֲשֶׂ֣ה בְדָ֑עַת וּ֝כְסִ֗יל יִפְרֹ֥שׂ אִוֶּֽלֶת׃ </span>
<span class='v PR13_17' data-id='PR13_17'><span class='v-num v-17'>17&nbsp;</span>מַלְאָ֣ךְ רָ֭שָׁע יִפֹּ֣ל בְּרָ֑ע וְצִ֖יר אֱמוּנִ֣ים מַרְפֵּֽא׃ </span>
<span class='v PR13_18' data-id='PR13_18'><span class='v-num v-18'>18&nbsp;</span>רֵ֣ישׁ וְ֭קָלֹון פֹּורֵ֣עַ מוּסָ֑ר וְשֹׁומֵ֖ר תֹּוכַ֣חַת יְכֻבָּֽד׃ </span>
<span class='v PR13_19' data-id='PR13_19'><span class='v-num v-19'>19&nbsp;</span>תַּאֲוָ֣ה נִ֭הְיָה תֶעֱרַ֣ב לְנָ֑פֶשׁ וְתֹועֲבַ֥ת כְּ֝סִילִ֗ים ס֣וּר מֵרָֽע׃ </span>
<span class='v PR13_20' data-id='PR13_20'><span class='v-num v-20'>20&nbsp;</span>*הָלֹוךְ (הֹולֵ֣ךְ) אֶת־חֲכָמִ֣ים *וַחֲכָם (יֶחְכָּ֑ם) וְרֹעֶ֖ה כְסִילִ֣ים יֵרֹֽועַ׃ </span>
<span class='v PR13_21' data-id='PR13_21'><span class='v-num v-21'>21&nbsp;</span>חַ֭טָּאִים תְּרַדֵּ֣ף רָעָ֑ה וְאֶת־צַ֝דִּיקִ֗ים יְשַׁלֶּם־טֹֽוב׃ </span>
<span class='v PR13_22' data-id='PR13_22'><span class='v-num v-22'>22&nbsp;</span>טֹ֗וב יַנְחִ֥יל בְּנֵֽי־בָנִ֑ים וְצָפ֥וּן לַ֝צַּדִּ֗יק חֵ֣יל חֹוטֵֽא׃ </span>
<span class='v PR13_23' data-id='PR13_23'><span class='v-num v-23'>23&nbsp;</span>רָב־אֹ֭כֶל נִ֣יר רָאשִׁ֑ים וְיֵ֥שׁ נִ֝סְפֶּ֗ה בְּלֹ֣א מִשְׁפָּֽט׃ </span>
<span class='v PR13_24' data-id='PR13_24'><span class='v-num v-24'>24&nbsp;</span>חֹושֵׂ֣ךְ שִׁ֭בְטֹו שֹׂונֵ֣א בְנֹ֑ו וְ֝אֹהֲבֹ֗ו שִֽׁחֲרֹ֥ו מוּסָֽר׃ </span>
<span class='v PR13_25' data-id='PR13_25'><span class='v-num v-25'>25&nbsp;</span>צַדִּ֗יק אֹ֭כֵל לְשֹׂ֣בַע נַפְשֹׁ֑ו וּבֶ֖טֶן רְשָׁעִ֣ים תֶּחְסָֽר׃ פ </span></div></div>
<div class='footnotes'>

</div>
<div class='footer'><div class='nav'>
<a class='prev' href='PR12.html'>&#9664;</a>
<a class='home' href='index.html'>&#9776;</a>
<a class='next' href='PR14.html'>&#9654;</a>
</div></div>
</body></html>
