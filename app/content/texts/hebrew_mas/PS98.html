<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש תְּהִלִּים 98</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='PS.html'> תְּהִלִּים 98 </a>
<a class='prev' href='PS97.html'> &#9664; </a>
<a class='next' href='PS99.html'> &#9654; </a>
</div></div>
<div class='chapter section PS98 hbo PS ezra_sil' dir='rtl' data-id='PS98' data-nextid='PS99' data-previd='PS97' lang='hbo'> 

<br><div class='c'> 98</div>
<div class='p'>
<span class='v PS98_1' data-id='PS98_1'><span class='verse1 v-num v-1'>1&nbsp;</span>מִזְמֹ֡ור שִׁ֤ירוּ לַֽיהוָ֨ה ׀ שִׁ֣יר חָ֭דָשׁ כִּֽי־נִפְלָאֹ֣ות עָשָׂ֑ה הֹושִֽׁיעָה־לֹּ֥ו יְ֝מִינֹ֗ו וּזְרֹ֥ועַ קָדְשֹֽׁו׃ </span>
<span class='v PS98_2' data-id='PS98_2'><span class='v-num v-2'>2&nbsp;</span>הֹודִ֣יעַ יְ֭הוָה יְשׁוּעָתֹ֑ו לְעֵינֵ֥י הַ֝גֹּויִ֗ם גִּלָּ֥ה צִדְקָתֹֽו׃ </span>
<span class='v PS98_3' data-id='PS98_3'><span class='v-num v-3'>3&nbsp;</span>זָ֘כַ֤ר חַסְדֹּ֨ו ׀ וֶֽאֱ‌ֽמוּנָתֹו֮ לְבֵ֪ית יִשְׂרָ֫אֵ֥ל רָא֥וּ כָל־אַפְסֵי־אָ֑רֶץ אֵ֝֗ת יְשׁוּעַ֥ת אֱלֹהֵֽינוּ׃ </span>
<span class='v PS98_4' data-id='PS98_4'><span class='v-num v-4'>4&nbsp;</span>הָרִ֣יעוּ לַֽ֭יהוָה כָּל־הָאָ֑רֶץ פִּצְח֖וּ וְרַנְּנ֣וּ וְזַמֵּֽרוּ׃ </span>
<span class='v PS98_5' data-id='PS98_5'><span class='v-num v-5'>5&nbsp;</span>זַמְּר֣וּ לַיהוָ֣ה בְּכִנֹּ֑ור בְּ֝כִנֹּ֗ור וְקֹ֣ול זִמְרָֽה׃ </span>
<span class='v PS98_6' data-id='PS98_6'><span class='v-num v-6'>6&nbsp;</span>בַּ֭חֲצֹ֣צְרֹות וְקֹ֣ול שֹׁופָ֑ר הָ֝רִ֗יעוּ לִפְנֵ֤י ׀ הַמֶּ֬לֶךְ יְהוָֽה׃ </span>
<span class='v PS98_7' data-id='PS98_7'><span class='v-num v-7'>7&nbsp;</span>יִרְעַ֣ם הַ֭יָּם וּמְלֹאֹ֑ו תֵּ֝בֵ֗ל וְיֹ֣שְׁבֵי בָֽהּ׃ </span>
<span class='v PS98_8' data-id='PS98_8'><span class='v-num v-8'>8&nbsp;</span>נְהָרֹ֥ות יִמְחֲאוּ־כָ֑ף יַ֝֗חַד הָרִ֥ים יְרַנֵּֽנוּ׃ </span>
<span class='v PS98_9' data-id='PS98_9'><span class='v-num v-9'>9&nbsp;</span>לִֽפְֽנֵי־יְהוָ֗ה כִּ֥י בָא֮ לִשְׁפֹּ֪ט הָ֫אָ֥רֶץ יִשְׁפֹּֽט־תֵּבֵ֥ל בְּצֶ֑דֶק וְ֝עַמִּ֗ים בְּמֵישָׁרִֽים׃ </span></div></div>
<div class='footnotes'>

</div>
<div class='footer'><div class='nav'>
<a class='prev' href='PS97.html'>&#9664;</a>
<a class='home' href='index.html'>&#9776;</a>
<a class='next' href='PS99.html'>&#9654;</a>
</div></div>
</body></html>
