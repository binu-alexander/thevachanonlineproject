<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש תְּהִלִּים 92</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='PS.html'> תְּהִלִּים 92 </a>
<a class='prev' href='PS91.html'> &#9664; </a>
<a class='next' href='PS93.html'> &#9654; </a>
</div></div>
<div class='chapter section PS92 hbo PS ezra_sil' dir='rtl' data-id='PS92' data-nextid='PS93' data-previd='PS91' lang='hbo'> 

<br><div class='c'> 92</div>
<div class='p'>
<span class='v PS92_1' data-id='PS92_1'><span class='verse1 v-num v-1'>1&nbsp;</span>מִזְמֹ֥ור שִׁ֗יר לְיֹ֣ום הַשַּׁבָּֽת׃ </span>
<span class='v PS92_2' data-id='PS92_2'><span class='v-num v-2'>2&nbsp;</span>טֹ֗וב לְהֹדֹ֥ות לַיהוָ֑ה וּלְזַמֵּ֖ר לְשִׁמְךָ֣ עֶלְיֹֽון׃ </span>
<span class='v PS92_3' data-id='PS92_3'><span class='v-num v-3'>3&nbsp;</span>לְהַגִּ֣יד בַּבֹּ֣קֶר חַסְֽדֶּ֑ךָ וֶ֝אֱמֽוּנָתְךָ֗ בַּלֵּילֹֽות׃ </span>
<span class='v PS92_4' data-id='PS92_4'><span class='v-num v-4'>4&nbsp;</span>עֲ‍ֽלֵי־עָ֭שֹׂור וַעֲלֵי־נָ֑בֶל עֲלֵ֖י הִגָּיֹ֣ון בְּכִנֹּֽור׃ </span>
<span class='v PS92_5' data-id='PS92_5'><span class='v-num v-5'>5&nbsp;</span>כִּ֤י שִׂמַּחְתַּ֣נִי יְהוָ֣ה בְּפָעֳלֶ֑ךָ בְּֽמַעֲשֵׂ֖י יָדֶ֣יךָ אֲרַנֵּֽן׃ </span>
<span class='v PS92_6' data-id='PS92_6'><span class='v-num v-6'>6&nbsp;</span>מַה־גָּדְל֣וּ מַעֲשֶׂ֣יךָ יְהוָ֑ה מְ֝אֹ֗ד עָמְק֥וּ מַחְשְׁבֹתֶֽיךָ׃ </span>
<span class='v PS92_7' data-id='PS92_7'><span class='v-num v-7'>7&nbsp;</span>אִֽישׁ־בַּ֭עַר לֹ֣א יֵדָ֑ע וּ֝כְסִ֗יל לֹא־יָבִ֥ין אֶת־זֹֽאת׃ </span>
<span class='v PS92_8' data-id='PS92_8'><span class='v-num v-8'>8&nbsp;</span>בִּפְרֹ֤חַ רְשָׁעִ֨ים ׀ כְּמֹ֥ו עֵ֗שֶׂב וַ֭יָּצִיצוּ כָּל־פֹּ֣עֲלֵי אָ֑וֶן לְהִשָּֽׁמְדָ֥ם עֲדֵי־עַֽד׃ </span>
<span class='v PS92_9' data-id='PS92_9'><span class='v-num v-9'>9&nbsp;</span>וְאַתָּ֥ה מָרֹ֗ום לְעֹלָ֥ם יְהוָֽה׃ </span>
<span class='v PS92_10' data-id='PS92_10'><span class='v-num v-10'>10&nbsp;</span>כִּ֤י הִנֵּ֪ה אֹיְבֶ֡יךָ ׀ יְֽהוָ֗ה כִּֽי־הִנֵּ֣ה אֹיְבֶ֣יךָ יֹאבֵ֑דוּ יִ֝תְפָּרְד֗וּ כָּל־פֹּ֥עֲלֵי אָֽוֶן׃ </span>
<span class='v PS92_11' data-id='PS92_11'><span class='v-num v-11'>11&nbsp;</span>וַתָּ֣רֶם כִּרְאֵ֣ים קַרְנִ֑י בַּ֝לֹּתִ֗י בְּשֶׁ֣מֶן רַעֲנָֽן׃ </span>
<span class='v PS92_12' data-id='PS92_12'><span class='v-num v-12'>12&nbsp;</span>וַתַּבֵּ֥ט עֵינִ֗י בְּשׁ֫וּרָ֥י בַּקָּמִ֖ים עָלַ֥י מְרֵעִ֗ים תִּשְׁמַ֥עְנָה אָזְנָֽי׃ </span>
<span class='v PS92_13' data-id='PS92_13'><span class='v-num v-13'>13&nbsp;</span>צַ֭דִּיק כַּתָּמָ֣ר יִפְרָ֑ח כְּאֶ֖רֶז בַּלְּבָנֹ֣ון יִשְׂגֶּֽה׃ </span>
<span class='v PS92_14' data-id='PS92_14'><span class='v-num v-14'>14&nbsp;</span>שְׁ֭תוּלִים בְּבֵ֣ית יְהוָ֑ה בְּחַצְרֹ֖ות אֱלֹהֵ֣ינוּ יַפְרִֽיחוּ׃ </span>
<span class='v PS92_15' data-id='PS92_15'><span class='v-num v-15'>15&nbsp;</span>עֹ֖וד יְנוּב֣וּן בְּשֵׂיבָ֑ה דְּשֵׁנִ֖ים וְרַֽעֲנַנִּ֣ים יִהְיֽוּ׃ </span>
<span class='v PS92_16' data-id='PS92_16'><span class='v-num v-16'>16&nbsp;</span>לְ֭הַגִּיד כִּֽי־יָשָׁ֣ר יְהוָ֑ה צ֝וּרִ֗י וְֽלֹא־*עֹלָתָה (עַוְלָ֥תָה) בֹּֽו׃ </span></div></div>
<div class='footnotes'>

</div>
<div class='footer'><div class='nav'>
<a class='prev' href='PS91.html'>&#9664;</a>
<a class='home' href='index.html'>&#9776;</a>
<a class='next' href='PS93.html'>&#9654;</a>
</div></div>
</body></html>
