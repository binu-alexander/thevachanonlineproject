<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש תְּהִלִּים 24</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='PS.html'> תְּהִלִּים 24 </a>
<a class='prev' href='PS23.html'> &#9664; </a>
<a class='next' href='PS25.html'> &#9654; </a>
</div></div>
<div class='chapter section PS24 hbo PS ezra_sil' dir='rtl' data-id='PS24' data-nextid='PS25' data-previd='PS23' lang='hbo'> 

<br><div class='c'> 24</div>
<div class='p'>
<span class='v PS24_1' data-id='PS24_1'><span class='verse1 v-num v-1'>1&nbsp;</span>לְדָוִ֗ד מִ֫זְמֹ֥ור לַֽ֭יהוָה הָאָ֣רֶץ וּמְלֹואָ֑הּ תֵּ֝בֵ֗ל וְיֹ֣שְׁבֵי בָֽהּ׃ </span>
<span class='v PS24_2' data-id='PS24_2'><span class='v-num v-2'>2&nbsp;</span>כִּי־ה֖וּא עַל־יַמִּ֣ים יְסָדָ֑הּ וְעַל־נְ֝הָרֹ֗ות יְכֹונְנֶֽהָ׃ </span>
<span class='v PS24_3' data-id='PS24_3'><span class='v-num v-3'>3&nbsp;</span>מִֽי־יַעֲלֶ֥ה בְהַר־יְהוָ֑ה וּמִי־יָ֝קוּם בִּמְקֹ֥ום קָדְשֹֽׁו׃ </span>
<span class='v PS24_4' data-id='PS24_4'><span class='v-num v-4'>4&nbsp;</span>נְקִ֥י כַפַּ֗יִם וּֽבַר־לֵ֫בָ֥ב אֲשֶׁ֤ר ׀ לֹא־נָשָׂ֣א לַשָּׁ֣וְא נַפְשִׁ֑י וְלֹ֖א נִשְׁבַּ֣ע לְמִרְמָֽה׃ </span>
<span class='v PS24_5' data-id='PS24_5'><span class='v-num v-5'>5&nbsp;</span>יִשָּׂ֣א בְ֭רָכָה מֵאֵ֣ת יְהוָ֑ה וּ֝צְדָקָ֗ה מֵאֱלֹהֵ֥י יִשְׁעֹֽו׃ </span>
<span class='v PS24_6' data-id='PS24_6'><span class='v-num v-6'>6&nbsp;</span>זֶ֭ה דֹּ֣ור *דֹּרְשֹׁו (דֹּרְשָׁ֑יו) מְבַקְשֵׁ֨י פָנֶ֖יךָ יַעֲקֹ֣ב סֶֽלָה׃ </span>
<span class='v PS24_7' data-id='PS24_7'><span class='v-num v-7'>7&nbsp;</span>שְׂא֤וּ שְׁעָרִ֨ים ׀ רָֽאשֵׁיכֶ֗ם וְֽ֭הִנָּשְׂאוּ פִּתְחֵ֣י עֹולָ֑ם וְ֝יָבֹ֗וא מֶ֣לֶךְ הַכָּבֹֽוד׃ </span>
<span class='v PS24_8' data-id='PS24_8'><span class='v-num v-8'>8&nbsp;</span>מִ֥י זֶה֮ מֶ֤לֶךְ הַכָּ֫בֹ֥וד יְ֭הוָה עִזּ֣וּז וְגִבֹּ֑ור יְ֝הוָ֗ה גִּבֹּ֥ור מִלְחָמָֽה׃ </span>
<span class='v PS24_9' data-id='PS24_9'><span class='v-num v-9'>9&nbsp;</span>שְׂא֤וּ שְׁעָרִ֨ים ׀ רָֽאשֵׁיכֶ֗ם וּ֭שְׂאוּ פִּתְחֵ֣י עֹולָ֑ם וְ֝יָבֹא מֶ֣לֶךְ הַכָּבֹֽוד׃ </span>
<span class='v PS24_10' data-id='PS24_10'><span class='v-num v-10'>10&nbsp;</span>מִ֤י ה֣וּא זֶה֮ מֶ֤לֶךְ הַכָּ֫בֹ֥וד יְהוָ֥ה צְבָאֹ֑ות ה֤וּא מֶ֖לֶךְ הַכָּבֹ֣וד סֶֽלָה׃ </span></div></div>
<div class='footnotes'>

</div>
<div class='footer'><div class='nav'>
<a class='prev' href='PS23.html'>&#9664;</a>
<a class='home' href='index.html'>&#9776;</a>
<a class='next' href='PS25.html'>&#9654;</a>
</div></div>
</body></html>
