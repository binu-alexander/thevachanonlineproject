<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש תְּהִלִּים 4</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='PS.html'> תְּהִלִּים 4 </a>
<a class='prev' href='PS3.html'> &#9664; </a>
<a class='next' href='PS5.html'> &#9654; </a>
</div></div>
<div class='chapter section PS4 hbo PS ezra_sil' dir='rtl' data-id='PS4' data-nextid='PS5' data-previd='PS3' lang='hbo'> 

<br><div class='c'> 4</div>
<div class='p'>
<span class='v PS4_1' data-id='PS4_1'><span class='verse1 v-num v-1'>1&nbsp;</span>לַמְנַצֵּ֥חַ בִּנְגִינֹ֗ות מִזְמֹ֥ור לְדָוִֽד׃ </span>
<span class='v PS4_2' data-id='PS4_2'><span class='v-num v-2'>2&nbsp;</span>בְּקָרְאִ֡י עֲנֵ֤נִי ׀ אֱלֹ֘הֵ֤י צִדְקִ֗י בַּ֭צָּר הִרְחַ֣בְתָּ לִּ֑י חָ֝נֵּ֗נִי וּשְׁמַ֥ע תְּפִלָּתִֽי׃ </span>
<span class='v PS4_3' data-id='PS4_3'><span class='v-num v-3'>3&nbsp;</span>בְּנֵ֥י אִ֡ישׁ עַד־מֶ֬ה כְבֹודִ֣י לִ֭כְלִמָּה תֶּאֱהָב֣וּן רִ֑יק תְּבַקְשׁ֖וּ כָזָ֣ב סֶֽלָה׃ </span>
<span class='v PS4_4' data-id='PS4_4'><span class='v-num v-4'>4&nbsp;</span>וּדְע֗וּ כִּֽי־הִפְלָ֣ה יְ֭הוָה חָסִ֣יד לֹ֑ו יְהוָ֥ה יִ֝שְׁמַ֗ע בְּקָרְאִ֥י אֵלָֽיו׃ </span>
<span class='v PS4_5' data-id='PS4_5'><span class='v-num v-5'>5&nbsp;</span>רִגְז֗וּ וְֽאַל־תֶּ֫חֱטָ֥אוּ אִמְר֣וּ בִ֭לְבַבְכֶם עַֽל־מִשְׁכַּבְכֶ֗ם וְדֹ֣מּוּ סֶֽלָה׃ </span>
<span class='v PS4_6' data-id='PS4_6'><span class='v-num v-6'>6&nbsp;</span>זִבְח֥וּ זִבְחֵי־צֶ֑דֶק וּ֝בִטְח֗וּ אֶל־יְהוָֽה׃ </span>
<span class='v PS4_7' data-id='PS4_7'><span class='v-num v-7'>7&nbsp;</span>רַבִּ֥ים אֹמְרִים֮ מִֽי־יַרְאֵ֪נוּ֫ טֹ֥וב נְֽסָה־עָ֭לֵינוּ אֹ֨ור פָּנֶ֬יךָ יְהוָֽה׃ </span>
<span class='v PS4_8' data-id='PS4_8'><span class='v-num v-8'>8&nbsp;</span>נָתַ֣תָּה שִׂמְחָ֣ה בְלִבִּ֑י מֵעֵ֬ת דְּגָנָ֖ם וְתִֽירֹושָׁ֣ם רָֽבּוּ׃ </span>
<span class='v PS4_9' data-id='PS4_9'><span class='v-num v-9'>9&nbsp;</span>בְּשָׁלֹ֣ום יַחְדָּו֮ אֶשְׁכְּבָ֪ה וְאִ֫ישָׁ֥ן כִּֽי־אַתָּ֣ה יְהוָ֣ה לְבָדָ֑ד לָ֝בֶ֗טַח תֹּושִׁיבֵֽנִי׃ </span></div></div>
<div class='footnotes'>

</div>
<div class='footer'><div class='nav'>
<a class='prev' href='PS3.html'>&#9664;</a>
<a class='home' href='index.html'>&#9776;</a>
<a class='next' href='PS5.html'>&#9654;</a>
</div></div>
</body></html>
