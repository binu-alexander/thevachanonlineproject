<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש תְּהִלִּים 138</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='PS.html'> תְּהִלִּים 138 </a>
<a class='prev' href='PS137.html'> &#9664; </a>
<a class='next' href='PS139.html'> &#9654; </a>
</div></div>
<div class='chapter section PS138 hbo PS ezra_sil' dir='rtl' data-id='PS138' data-nextid='PS139' data-previd='PS137' lang='hbo'> 

<div class='c'> 138</div>
<div class='p'>
<span class='v PS138_1' data-id='PS138_1'><span class='verse1 v-num v-1'>1&nbsp;</span>לְדָוִ֨ד ׀ אֹודְךָ֥ בְכָל־לִבִּ֑י נֶ֖גֶד אֱלֹהִ֣ים אֲזַמְּרֶֽךָּ׃ </span>
<span class='v PS138_2' data-id='PS138_2'><span class='v-num v-2'>2&nbsp;</span>אֶשְׁתַּחֲוֶ֨ה אֶל־הֵיכַ֪ל קָדְשְׁךָ֡ וְאֹ֘ודֶ֤ה אֶת־שְׁמֶ֗ךָ עַל־חַסְדְּךָ֥ וְעַל־אֲמִתֶּ֑ךָ כִּֽי־הִגְדַּ֥לְתָּ עַל־כָּל־שִׁ֝מְךָ֗ אִמְרָתֶֽךָ׃ </span>
<span class='v PS138_3' data-id='PS138_3'><span class='v-num v-3'>3&nbsp;</span>בְּיֹ֣ום קָ֭רָֽאתִי וַֽתַּעֲנֵ֑נִי תַּרְהִבֵ֖נִי בְנַפְשִׁ֣י עֹֽז׃ </span>
<span class='v PS138_4' data-id='PS138_4'><span class='v-num v-4'>4&nbsp;</span>יֹוד֣וּךָ יְ֭הוָה כָּל־מַלְכֵי־אָ֑רֶץ כִּ֥י שָׁ֝מְע֗וּ אִמְרֵי־פִֽיךָ׃ </span>
<span class='v PS138_5' data-id='PS138_5'><span class='v-num v-5'>5&nbsp;</span>וְ֭יָשִׁירוּ בְּדַרְכֵ֣י יְהוָ֑ה כִּ֥י גָ֝דֹ֗ול כְּבֹ֣וד יְהוָֽה׃ </span>
<span class='v PS138_6' data-id='PS138_6'><span class='v-num v-6'>6&nbsp;</span>כִּי־רָ֣ם יְ֭הוָה וְשָׁפָ֣ל יִרְאֶ֑ה וְ֝גָבֹ֗הַּ מִמֶּרְחָ֥ק יְיֵדָֽע׃ </span>
<span class='v PS138_7' data-id='PS138_7'><span class='v-num v-7'>7&nbsp;</span>אִם־אֵלֵ֤ךְ ׀ בְּקֶ֥רֶב צָרָ֗ה תְּחַ֫יֵּ֥נִי עַ֤ל אַ֣ף אֹ֖יְבַי תִּשְׁלַ֣ח יָדֶ֑ךָ וְתֹ֖ושִׁיעֵ֣נִי יְמִינֶֽךָ׃ </span>
<span class='v PS138_8' data-id='PS138_8'><span class='v-num v-8'>8&nbsp;</span>יְהוָה֮ יִגְמֹ֪ר בַּ֫עֲדִ֥י יְ֭הוָה חַסְדְּךָ֣ לְעֹולָ֑ם מַעֲשֵׂ֖י יָדֶ֣יךָ אַל־תֶּֽרֶף׃ </span></div></div>
<div class='footnotes'>

</div>
<div class='footer'><div class='nav'>
<a class='prev' href='PS137.html'>&#9664;</a>
<a class='home' href='index.html'>&#9776;</a>
<a class='next' href='PS139.html'>&#9654;</a>
</div></div>
</body></html>
