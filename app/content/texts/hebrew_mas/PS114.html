<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש תְּהִלִּים 114</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='PS.html'> תְּהִלִּים 114 </a>
<a class='prev' href='PS113.html'> &#9664; </a>
<a class='next' href='PS115.html'> &#9654; </a>
</div></div>
<div class='chapter section PS114 hbo PS ezra_sil' dir='rtl' data-id='PS114' data-nextid='PS115' data-previd='PS113' lang='hbo'> 

<br><div class='c'> 114</div>
<div class='p'>
<span class='v PS114_1' data-id='PS114_1'><span class='verse1 v-num v-1'>1&nbsp;</span>בְּצֵ֣את יִ֭שְׂרָאֵל מִמִּצְרָ֑יִם בֵּ֥ית יַ֝עֲקֹ֗ב מֵעַ֥ם לֹעֵֽז׃ </span>
<span class='v PS114_2' data-id='PS114_2'><span class='v-num v-2'>2&nbsp;</span>הָיְתָ֣ה יְהוּדָ֣ה לְקָדְשֹׁ֑ו יִ֝שְׂרָאֵ֗ל מַמְשְׁלֹותָֽיו׃ </span>
<span class='v PS114_3' data-id='PS114_3'><span class='v-num v-3'>3&nbsp;</span>הַיָּ֣ם רָ֭אָה וַיָּנֹ֑ס הַ֝יַּרְדֵּ֗ן יִסֹּ֥ב לְאָחֹֽור׃ </span>
<span class='v PS114_4' data-id='PS114_4'><span class='v-num v-4'>4&nbsp;</span>הֶֽ֭הָרִים רָקְד֣וּ כְאֵילִ֑ים גְּ֝בָעֹ֗ות כִּבְנֵי־צֹֽאן׃ </span>
<span class='v PS114_5' data-id='PS114_5'><span class='v-num v-5'>5&nbsp;</span>מַה־לְּךָ֣ הַ֭יָּם כִּ֣י תָנ֑וּס הַ֝יַּרְדֵּ֗ן תִּסֹּ֥ב לְאָחֹֽור׃ </span>
<span class='v PS114_6' data-id='PS114_6'><span class='v-num v-6'>6&nbsp;</span>הֶֽ֭הָרִים תִּרְקְד֣וּ כְאֵילִ֑ים גְּ֝בָעֹ֗ות כִּבְנֵי־צֹֽאן׃ </span>
<span class='v PS114_7' data-id='PS114_7'><span class='v-num v-7'>7&nbsp;</span>מִלִּפְנֵ֣י אָ֭דֹון ח֣וּלִי אָ֑רֶץ מִ֝לִּפְנֵ֗י אֱלֹ֣והַּ יַעֲקֹֽב׃ </span>
<span class='v PS114_8' data-id='PS114_8'><span class='v-num v-8'>8&nbsp;</span>הַהֹפְכִ֣י הַצּ֣וּר אֲגַם־מָ֑יִם חַ֝לָּמִ֗ישׁ לְמַעְיְנֹו־מָֽיִם׃ </span></div></div>
<div class='footnotes'>

</div>
<div class='footer'><div class='nav'>
<a class='prev' href='PS113.html'>&#9664;</a>
<a class='home' href='index.html'>&#9776;</a>
<a class='next' href='PS115.html'>&#9654;</a>
</div></div>
</body></html>
