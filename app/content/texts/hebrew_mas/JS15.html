<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש יְהוֹשֻׁעַ 15</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='JS.html'> יְהוֹשֻׁעַ 15 </a>
<a class='prev' href='JS14.html'> &#9664; </a>
<a class='next' href='JS16.html'> &#9654; </a>
</div></div>
<div class='chapter section JS15 hbo JS ezra_sil' dir='rtl' data-id='JS15' data-nextid='JS16' data-previd='JS14' lang='hbo'> 

<br><div class='c'>15</div>
<div class='p'>
<span class='v JS15_1' data-id='JS15_1'><span class='verse1 v-num v-1'>1&nbsp;</span>וַיְהִ֣י הַגֹּורָ֗ל לְמַטֵּ֛ה בְּנֵ֥י יְהוּדָ֖ה לְמִשְׁפְּחֹתָ֑ם אֶל־גְּב֨וּל אֱדֹ֧ום מִדְבַּר־צִ֛ן נֶ֖גְבָּה מִקְצֵ֥ה תֵימָֽן׃ </span>
<span class='v JS15_2' data-id='JS15_2'><span class='v-num v-2'>2&nbsp;</span>וַיְהִ֤י לָהֶם֙ גְּב֣וּל נֶ֔גֶב מִקְצֵ֖ה יָ֣ם הַמֶּ֑לַח מִן־הַלָּשֹׁ֖ן הַפֹּנֶ֥ה נֶֽגְבָּה׃ </span>
<span class='v JS15_3' data-id='JS15_3'><span class='v-num v-3'>3&nbsp;</span>וְ֠יָצָא אֶל־מִנֶּ֜גֶב לְמַעֲלֵ֤ה עַקְרַבִּים֙ וְעָ֣בַר צִ֔נָה וְעָלָ֥ה מִנֶּ֖גֶב לְקָדֵ֣שׁ בַּרְנֵ֑עַ וְעָבַ֤ר חֶצְרֹון֙ וְעָלָ֣ה אַדָּ֔רָה וְנָסַ֖ב הַקַּרְקָֽעָה׃ </span>
<span class='v JS15_4' data-id='JS15_4'><span class='v-num v-4'>4&nbsp;</span>וְעָבַ֣ר עַצְמֹ֗ונָה וְיָצָא֙ נַ֣חַל מִצְרַ֔יִם *וְהָיָה (וְהָי֛וּ) תֹּצְאֹ֥ות הַגְּב֖וּל יָ֑מָּה זֶה־יִהְיֶ֥ה לָכֶ֖ם גְּב֥וּל נֶֽגֶב׃ </span>
<span class='v JS15_5' data-id='JS15_5'><span class='v-num v-5'>5&nbsp;</span>וּגְב֥וּל קֵ֙דְמָה֙ יָ֣ם הַמֶּ֔לַח עַד־קְצֵ֖ה הַיַּרְדֵּ֑ן וּגְב֞וּל לִפְאַ֤ת צָפֹ֙ונָה֙ מִלְּשֹׁ֣ון הַיָּ֔ם מִקְצֵ֖ה הַיַּרְדֵּֽן׃ </span>
<span class='v JS15_6' data-id='JS15_6'><span class='v-num v-6'>6&nbsp;</span>וְעָלָ֤ה הַגְּבוּל֙ בֵּ֣ית חָגְלָ֔ה וְעָבַ֕ר מִצְּפֹ֖ון לְבֵ֣ית הָעֲרָבָ֑ה וְעָלָ֣ה הַגְּב֔וּל אֶ֥בֶן בֹּ֖הַן בֶּן־רְאוּבֵֽן׃ </span>
<span class='v JS15_7' data-id='JS15_7'><span class='v-num v-7'>7&nbsp;</span>וְעָלָ֨ה הַגְּב֥וּל ׀ דְּבִרָה֮ מֵעֵ֣מֶק עָכֹור֒ וְצָפֹ֜ונָה פֹּנֶ֣ה אֶל־הַגִּלְגָּ֗ל אֲשֶׁר־נֹ֙כַח֙ לְמַעֲלֵ֣ה אֲדֻמִּ֔ים אֲשֶׁ֥ר מִנֶּ֖גֶב לַנָּ֑חַל וְעָבַ֤ר הַגְּבוּל֙ אֶל־מֵי־עֵ֣ין שֶׁ֔מֶשׁ וְהָי֥וּ תֹצְאֹתָ֖יו אֶל־עֵ֥ין רֹגֵֽל׃ </span>
<span class='v JS15_8' data-id='JS15_8'><span class='v-num v-8'>8&nbsp;</span>וְעָלָ֨ה הַגְּב֜וּל גֵּ֣י בֶן־הִנֹּ֗ם אֶל־כֶּ֤תֶף הַיְבוּסִי֙ מִנֶּ֔גֶב הִ֖יא יְרֽוּשָׁלָ֑͏ִם וְעָלָ֨ה הַגְּב֜וּל אֶל־רֹ֣אשׁ הָהָ֗ר אֲ֠שֶׁר עַל־פְּנֵ֤י גֵֽי־הִנֹּם֙ יָ֔מָּה אֲשֶׁ֛ר בִּקְצֵ֥ה עֵֽמֶק־רְפָאִ֖ים צָפֹֽנָה׃ </span>
<span class='v JS15_9' data-id='JS15_9'><span class='v-num v-9'>9&nbsp;</span>וְתָאַ֨ר הַגְּב֜וּל מֵרֹ֣אשׁ הָהָ֗ר אֶל־מַעְיַן֙ מֵ֣י נֶפְתֹּ֔וחַ וְיָצָ֖א אֶל־עָרֵ֣י הַר־עֶפְרֹ֑ון וְתָאַ֤ר הַגְּבוּל֙ בַּעֲלָ֔ה הִ֖יא קִרְיַ֥ת יְעָרִֽים׃ </span>
<span class='v JS15_10' data-id='JS15_10'><span class='v-num v-10'>10&nbsp;</span>וְנָסַב֩ הַגְּב֨וּל מִבַּעֲלָ֥ה יָ֙מָּה֙ אֶל־הַ֣ר שֵׂעִ֔יר וְעָבַ֕ר אֶל־כֶּ֧תֶף הַר־יְעָרִ֛ים מִצָּפֹ֖ונָה הִ֣יא כְסָלֹ֑ון וְיָרַ֥ד בֵּֽית־שֶׁ֖מֶשׁ וְעָבַ֥ר תִּמְנָֽה׃ </span>
<span class='v JS15_11' data-id='JS15_11'><span class='v-num v-11'>11&nbsp;</span>וְיָצָ֨א הַגְּב֜וּל אֶל־כֶּ֣תֶף עֶקְרֹון֮ צָפֹונָה֒ וְתָאַ֤ר הַגְּבוּל֙ שִׁכְּרֹ֔ונָה וְעָבַ֥ר הַר־הַֽבַּעֲלָ֖ה וְיָצָ֣א יַבְנְאֵ֑ל וְהָי֛וּ תֹּצְאֹ֥ות הַגְּב֖וּל יָֽמָּה׃ </span>
<span class='v JS15_12' data-id='JS15_12'><span class='v-num v-12'>12&nbsp;</span>וּגְב֣וּל יָ֔ם הַיָּ֥מָּה הַגָּדֹ֖ול וּגְב֑וּל זֶ֠ה גְּב֧וּל בְּנֵֽי־יְהוּדָ֛ה סָבִ֖יב לְמִשְׁפְּחֹתָֽם׃ </span>
<span class='v JS15_13' data-id='JS15_13'><span class='v-num v-13'>13&nbsp;</span>וּלְכָלֵ֣ב בֶּן־יְפֻנֶּ֗ה נָ֤תַן חֵ֙לֶק֙ בְּתֹ֣וךְ בְּנֵֽי־יְהוּדָ֔ה אֶל־פִּ֥י יְהוָ֖ה לִֽיהֹושֻׁ֑עַ אֶת־קִרְיַ֥ת אַרְבַּ֛ע אֲבִ֥י הָעֲנָ֖ק הִ֥יא חֶבְרֹֽון׃ </span>
<span class='v JS15_14' data-id='JS15_14'><span class='v-num v-14'>14&nbsp;</span>וַיֹּ֤רֶשׁ מִשָּׁם֙ כָּלֵ֔ב אֶת־שְׁלֹושָׁ֖ה בְּנֵ֣י הָעֲנָ֑ק אֶת־שֵׁשַׁ֤י וְאֶת־אֲחִימַן֙ וְאֶת־תַּלְמַ֔י יְלִידֵ֖י הָעֲנָֽק׃ </span>
<span class='v JS15_15' data-id='JS15_15'><span class='v-num v-15'>15&nbsp;</span>וַיַּ֣עַל מִשָּׁ֔ם אֶל־יֹשְׁבֵ֖י דְּבִ֑ר וְשֵׁם־דְּבִ֥ר לְפָנִ֖ים קִרְיַת־סֵֽפֶר׃ </span>
<span class='v JS15_16' data-id='JS15_16'><span class='v-num v-16'>16&nbsp;</span>וַיֹּ֣אמֶר כָּלֵ֔ב אֲשֶׁר־יַכֶּ֥ה אֶת־קִרְיַת־סֵ֖פֶר וּלְכָדָ֑הּ וְנָתַ֥תִּי לֹ֛ו אֶת־עַכְסָ֥ה בִתִּ֖י לְאִשָּֽׁה׃ </span>
<span class='v JS15_17' data-id='JS15_17'><span class='v-num v-17'>17&nbsp;</span>וַֽיִּלְכְּדָ֛הּ עָתְנִיאֵ֥ל בֶּן־קְנַ֖ז אֲחִ֣י כָלֵ֑ב וַיִּתֶּן־לֹ֛ו אֶת־עַכְסָ֥ה בִתֹּ֖ו לְאִשָּֽׁה׃ </span>
<span class='v JS15_18' data-id='JS15_18'><span class='v-num v-18'>18&nbsp;</span>וַיְהִ֣י בְּבֹואָ֗הּ וַתְּסִיתֵ֙הוּ֙ לִשְׁאֹ֤ול מֵֽאֵת־אָבִ֙יהָ֙ שָׂדֶ֔ה וַתִּצְנַ֖ח מֵעַ֣ל הַחֲמֹ֑ור וַיֹּֽאמֶר־לָ֥הּ כָּלֵ֖ב מַה־לָּֽךְ׃ </span>
<span class='v JS15_19' data-id='JS15_19'><span class='v-num v-19'>19&nbsp;</span>וַתֹּ֜אמֶר תְּנָה־לִּ֣י בְרָכָ֗ה כִּ֣י אֶ֤רֶץ הַנֶּ֙גֶב֙ נְתַתָּ֔נִי וְנָתַתָּ֥ה לִ֖י גֻּלֹּ֣ת מָ֑יִם וַיִּתֶּן־לָ֗הּ אֵ֚ת גֻּלֹּ֣ת עִלִּיֹּ֔ות וְאֵ֖ת גֻּלֹּ֥ת תַּחְתִּיֹּֽות׃ פ </span>
<span class='v JS15_20' data-id='JS15_20'><span class='v-num v-20'>20&nbsp;</span>זֹ֗את נַחֲלַ֛ת מַטֵּ֥ה בְנֵי־יְהוּדָ֖ה לְמִשְׁפְּחֹתָֽם׃ </span>
<span class='v JS15_21' data-id='JS15_21'><span class='v-num v-21'>21&nbsp;</span>וַיִּֽהְי֣וּ הֶעָרִ֗ים מִקְצֵה֙ לְמַטֵּ֣ה בְנֵֽי־יְהוּדָ֔ה אֶל־גְּב֥וּל אֱדֹ֖ום בַּנֶּ֑גְבָּה קַבְצְאֵ֥ל וְעֵ֖דֶר וְיָגֽוּר׃ </span>
<span class='v JS15_22' data-id='JS15_22'><span class='v-num v-22'>22&nbsp;</span>וְקִינָ֥ה וְדִֽימֹונָ֖ה וְעַדְעָדָֽה׃ </span>
<span class='v JS15_23' data-id='JS15_23'><span class='v-num v-23'>23&nbsp;</span>וְקֶ֥דֶשׁ וְחָצֹ֖ור וְיִתְנָֽן׃ </span>
<span class='v JS15_24' data-id='JS15_24'><span class='v-num v-24'>24&nbsp;</span>זִ֥יף וָטֶ֖לֶם וּבְעָלֹֽות׃ </span>
<span class='v JS15_25' data-id='JS15_25'><span class='v-num v-25'>25&nbsp;</span>וְחָצֹ֤ור ׀ חֲדַתָּה֙ וּקְרִיֹּ֔ות חֶצְרֹ֖ון הִ֥יא חָצֹֽור׃ </span>
<span class='v JS15_26' data-id='JS15_26'><span class='v-num v-26'>26&nbsp;</span>אֲמָ֥ם וּשְׁמַ֖ע וּמֹולָדָֽה׃ </span>
<span class='v JS15_27' data-id='JS15_27'><span class='v-num v-27'>27&nbsp;</span>וַחֲצַ֥ר גַּדָּ֛ה וְחֶשְׁמֹ֖ון וּבֵ֥ית פָּֽלֶט׃ </span>
<span class='v JS15_28' data-id='JS15_28'><span class='v-num v-28'>28&nbsp;</span>וַחֲצַ֥ר שׁוּעָ֛ל וּבְאֵ֥ר שֶׁ֖בַע וּבִזְיֹותְיָֽה׃ </span>
<span class='v JS15_29' data-id='JS15_29'><span class='v-num v-29'>29&nbsp;</span>בַּעֲלָ֥ה וְעִיִּ֖ים וָעָֽצֶם׃ </span>
<span class='v JS15_30' data-id='JS15_30'><span class='v-num v-30'>30&nbsp;</span>וְאֶלְתֹּולַ֥ד וּכְסִ֖יל וְחָרְמָֽה׃ </span>
<span class='v JS15_31' data-id='JS15_31'><span class='v-num v-31'>31&nbsp;</span>וְצִֽקְלַ֥ג וּמַדְמַנָּ֖ה וְסַנְסַנָּֽה׃ </span>
<span class='v JS15_32' data-id='JS15_32'><span class='v-num v-32'>32&nbsp;</span>וּלְבָאֹ֥ות וְשִׁלְחִ֖ים וְעַ֣יִן וְרִמֹּ֑ון כָּל־עָרִ֛ים עֶשְׂרִ֥ים וָתֵ֖שַׁע וְחַצְרֵיהֶֽן׃ ס </span>
<span class='v JS15_33' data-id='JS15_33'><span class='v-num v-33'>33&nbsp;</span>בַּשְּׁפֵלָ֑ה אֶשְׁתָּאֹ֥ול וְצָרְעָ֖ה וְאַשְׁנָֽה׃ </span>
<span class='v JS15_34' data-id='JS15_34'><span class='v-num v-34'>34&nbsp;</span>וְזָנֹ֙וחַ֙ וְעֵ֣ין גַּנִּ֔ים תַּפּ֖וּחַ וְהָעֵינָֽם׃ </span>
<span class='v JS15_35' data-id='JS15_35'><span class='v-num v-35'>35&nbsp;</span>יַרְמוּת֙ וַעֲדֻלָּ֔ם שֹׂוכֹ֖ה וַעֲזֵקָֽה׃ </span>
<span class='v JS15_36' data-id='JS15_36'><span class='v-num v-36'>36&nbsp;</span>וְשַׁעֲרַ֙יִם֙ וַעֲדִיתַ֔יִם וְהַגְּדֵרָ֖ה וּגְדֵרֹתָ֑יִם עָרִ֥ים אַרְבַּֽע־עֶשְׂרֵ֖ה וְחַצְרֵיהֶֽן׃ </span>
<span class='v JS15_37' data-id='JS15_37'><span class='v-num v-37'>37&nbsp;</span>צְנָ֥ן וַחֲדָשָׁ֖ה וּמִגְדַּל־גָּֽד׃ </span>
<span class='v JS15_38' data-id='JS15_38'><span class='v-num v-38'>38&nbsp;</span>וְדִלְעָ֥ן וְהַמִּצְפֶּ֖ה וְיָקְתְאֵֽל׃ </span>
<span class='v JS15_39' data-id='JS15_39'><span class='v-num v-39'>39&nbsp;</span>לָכִ֥ישׁ וּבָצְקַ֖ת וְעֶגְלֹֽון׃ </span>
<span class='v JS15_40' data-id='JS15_40'><span class='v-num v-40'>40&nbsp;</span>וְכַבֹּ֥ון וְלַחְמָ֖ס וְכִתְלִֽישׁ׃ </span>
<span class='v JS15_41' data-id='JS15_41'><span class='v-num v-41'>41&nbsp;</span>וּגְדֵרֹ֕ות בֵּית־דָּגֹ֥ון וְנַעֲמָ֖ה וּמַקֵּדָ֑ה עָרִ֥ים שֵׁשׁ־עֶשְׂרֵ֖ה וְחַצְרֵיהֶֽן׃ ס </span>
<span class='v JS15_42' data-id='JS15_42'><span class='v-num v-42'>42&nbsp;</span>לִבְנָ֥ה וָעֶ֖תֶר וְעָשָֽׁן׃ </span>
<span class='v JS15_43' data-id='JS15_43'><span class='v-num v-43'>43&nbsp;</span>וְיִפְתָּ֥ח וְאַשְׁנָ֖ה וּנְצִֽיב׃ </span>
<span class='v JS15_44' data-id='JS15_44'><span class='v-num v-44'>44&nbsp;</span>וּקְעִילָ֥ה וְאַכְזִ֖יב וּמָֽרֵאשָׁ֑ה עָרִ֥ים תֵּ֖שַׁע וְחַצְרֵיהֶֽן׃ </span>
<span class='v JS15_45' data-id='JS15_45'><span class='v-num v-45'>45&nbsp;</span>עֶקְרֹ֥ון וּבְנֹתֶ֖יהָ וַחֲצֵרֶֽיהָ׃ </span>
<span class='v JS15_46' data-id='JS15_46'><span class='v-num v-46'>46&nbsp;</span>מֵעֶקְרֹ֖ון וָיָ֑מָּה כֹּ֛ל אֲשֶׁר־עַל־יַ֥ד אַשְׁדֹּ֖וד וְחַצְרֵיהֶֽן׃ </span>
<span class='v JS15_47' data-id='JS15_47'><span class='v-num v-47'>47&nbsp;</span>אַשְׁדֹּ֞וד בְּנֹותֶ֣יהָ וַחֲצֵרֶ֗יהָ עַזָּ֥ה בְּנֹותֶ֥יהָ וַחֲצֵרֶ֖יהָ עַד־נַ֣חַל מִצְרָ֑יִם וְהַיָּ֥ם *הַגָּבֹול (הַגָּדֹ֖ול) וּגְבֽוּל׃ ס </span>
<span class='v JS15_48' data-id='JS15_48'><span class='v-num v-48'>48&nbsp;</span>וּבָהָ֑ר שָׁמִ֥יר וְיַתִּ֖יר וְשֹׂוכֹֽה׃ </span>
<span class='v JS15_49' data-id='JS15_49'><span class='v-num v-49'>49&nbsp;</span>וְדַנָּ֥ה וְקִרְיַת־סַנָּ֖ה הִ֥יא דְבִֽר׃ </span>
<span class='v JS15_50' data-id='JS15_50'><span class='v-num v-50'>50&nbsp;</span>וַעֲנָ֥ב וְאֶשְׁתְּמֹ֖ה וְעָנִֽים׃ </span>
<span class='v JS15_51' data-id='JS15_51'><span class='v-num v-51'>51&nbsp;</span>וְגֹ֥שֶׁן וְחֹלֹ֖ן וְגִלֹ֑ה עָרִ֥ים אַֽחַת־עֶשְׂרֵ֖ה וְחַצְרֵיהֶֽן׃ </span>
<span class='v JS15_52' data-id='JS15_52'><span class='v-num v-52'>52&nbsp;</span>אֲרַ֥ב וְרוּמָ֖ה וְאֶשְׁעָֽן׃ </span>
<span class='v JS15_53' data-id='JS15_53'><span class='v-num v-53'>53&nbsp;</span>*וְיָנִים (וְיָנ֥וּם) וּבֵית־תַּפּ֖וּחַ וַאֲפֵֽקָה׃ </span>
<span class='v JS15_54' data-id='JS15_54'><span class='v-num v-54'>54&nbsp;</span>וְחֻמְטָ֗ה וְקִרְיַ֥ת אַרְבַּ֛ע הִ֥יא חֶבְרֹ֖ון וְצִיעֹ֑ר עָרִ֥ים תֵּ֖שַׁע וְחַצְרֵיהֶֽן׃ ס </span>
<span class='v JS15_55' data-id='JS15_55'><span class='v-num v-55'>55&nbsp;</span>מָעֹ֥ון ׀ כַּרְמֶ֖ל וָזִ֥יף וְיוּטָּֽה׃ </span>
<span class='v JS15_56' data-id='JS15_56'><span class='v-num v-56'>56&nbsp;</span>וְיִזְרְעֶ֥אל וְיָקְדְעָ֖ם וְזָנֹֽוחַ׃ </span>
<span class='v JS15_57' data-id='JS15_57'><span class='v-num v-57'>57&nbsp;</span>הַקַּ֖יִן גִּבְעָ֣ה וְתִמְנָ֑ה עָרִ֥ים עֶ֖שֶׂר וְחַצְרֵיהֶֽן׃ </span>
<span class='v JS15_58' data-id='JS15_58'><span class='v-num v-58'>58&nbsp;</span>חַלְח֥וּל בֵּֽית־צ֖וּר וּגְדֹֽור׃ </span>
<span class='v JS15_59' data-id='JS15_59'><span class='v-num v-59'>59&nbsp;</span>וּמַעֲרָ֥ת וּבֵית־עֲנֹ֖ות וְאֶלְתְּקֹ֑ן עָרִ֥ים שֵׁ֖שׁ וְחַצְרֵיהֶֽן׃ </span>
<span class='v JS15_60' data-id='JS15_60'><span class='v-num v-60'>60&nbsp;</span>קִרְיַת־בַּ֗עַל הִ֛יא קִרְיַ֥ת יְעָרִ֖ים וְהָֽרַבָּ֑ה עָרִ֥ים שְׁתַּ֖יִם וְחַצְרֵיהֶֽן׃ ס </span>
<span class='v JS15_61' data-id='JS15_61'><span class='v-num v-61'>61&nbsp;</span>בַּמִּדְבָּ֑ר בֵּ֚ית הָעֲרָבָ֔ה מִדִּ֖ין וּסְכָכָֽה׃ </span>
<span class='v JS15_62' data-id='JS15_62'><span class='v-num v-62'>62&nbsp;</span>וְהַנִּבְשָׁ֥ן וְעִיר־הַמֶּ֖לַח וְעֵ֣ין גֶּ֑דִי עָרִ֥ים שֵׁ֖שׁ וְחַצְרֵיהֶֽן׃ </span>
<span class='v JS15_63' data-id='JS15_63'><span class='v-num v-63'>63&nbsp;</span>וְאֶת־הַיְבוּסִי֙ יֹושְׁבֵ֣י יְרֽוּשָׁלַ֔͏ִם לֹֽא־*יוּכְלוּ (יָכְל֥וּ) בְנֵֽי־יְהוּדָ֖ה לְהֹֽורִישָׁ֑ם וַיֵּ֨שֶׁב הַיְבוּסִ֜י אֶת־בְּנֵ֤י יְהוּדָה֙ בִּיר֣וּשָׁלַ֔͏ִם עַ֖ד הַיֹּ֥ום הַזֶּֽה׃ פ </span></div></div>
<div class='footnotes'>

</div>
<div class='footer'><div class='nav'>
<a class='prev' href='JS14.html'>&#9664;</a>
<a class='home' href='index.html'>&#9776;</a>
<a class='next' href='JS16.html'>&#9654;</a>
</div></div>
</body></html>
