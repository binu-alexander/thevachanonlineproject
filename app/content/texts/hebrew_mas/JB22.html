<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש אִיּוֹב 22</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='JB.html'> אִיּוֹב 22 </a>
<a class='prev' href='JB21.html'> &#9664; </a>
<a class='next' href='JB23.html'> &#9654; </a>
</div></div>
<div class='chapter section JB22 hbo JB ezra_sil' dir='rtl' data-id='JB22' data-nextid='JB23' data-previd='JB21' lang='hbo'> 

<br><div class='c'>22</div>
<div class='p'>
<span class='v JB22_1' data-id='JB22_1'><span class='verse1 v-num v-1'>1&nbsp;</span>וַ֭יַּעַן אֱלִיפַ֥ז הַֽתֵּמָנִ֗י וַיֹּאמַֽר׃ </span>
<span class='v JB22_2' data-id='JB22_2'><span class='v-num v-2'>2&nbsp;</span>הַלְאֵ֥ל יִסְכָּן־גָּ֑בֶר כִּֽי־יִסְכֹּ֖ן עָלֵ֣ימֹו מַשְׂכִּֽיל׃ </span>
<span class='v JB22_3' data-id='JB22_3'><span class='v-num v-3'>3&nbsp;</span>הַחֵ֣פֶץ לְ֭שַׁדַּי כִּ֣י תִצְדָּ֑ק וְאִם־בֶּ֝֗צַע כִּֽי־תַתֵּ֥ם דְּרָכֶֽיךָ׃ </span>
<span class='v JB22_4' data-id='JB22_4'><span class='v-num v-4'>4&nbsp;</span>הֲ֭‌ֽמִיִּרְאָ֣תְךָ יֹכִיחֶ֑ךָ יָבֹ֥וא עִ֝מְּךָ֗ בַּמִּשְׁפָּֽט׃ </span>
<span class='v JB22_5' data-id='JB22_5'><span class='v-num v-5'>5&nbsp;</span>הֲלֹ֣א רָעָֽתְךָ֣ רַבָּ֑ה וְאֵֽין־קֵ֝֗ץ לַעֲוֹנֹתֶֽיךָ׃ </span>
<span class='v JB22_6' data-id='JB22_6'><span class='v-num v-6'>6&nbsp;</span>כִּֽי־תַחְבֹּ֣ל אַחֶ֣יךָ חִנָּ֑ם וּבִגְדֵ֖י עֲרוּמִּ֣ים תַּפְשִֽׁיט׃ </span>
<span class='v JB22_7' data-id='JB22_7'><span class='v-num v-7'>7&nbsp;</span>לֹא־מַ֭יִם עָיֵ֣ף תַּשְׁקֶ֑ה וּ֝מֵרָעֵ֗ב תִּֽמְנַֽע־לָֽחֶם׃ </span>
<span class='v JB22_8' data-id='JB22_8'><span class='v-num v-8'>8&nbsp;</span>וְאִ֣ישׁ זְ֭רֹועַ לֹ֣ו הָאָ֑רֶץ וּנְשׂ֥וּא פָ֝נִ֗ים יֵ֣שֶׁב בָּֽהּ׃ </span>
<span class='v JB22_9' data-id='JB22_9'><span class='v-num v-9'>9&nbsp;</span>אַ֭לְמָנֹות שִׁלַּ֣חְתָּ רֵיקָ֑ם וּזְרֹעֹ֖ות יְתֹמִ֣ים יְדֻכָּֽא׃ </span>
<span class='v JB22_10' data-id='JB22_10'><span class='v-num v-10'>10&nbsp;</span>עַל־כֵּ֭ן סְבִיבֹותֶ֣יךָ פַחִ֑ים וִֽ֝יבַהֶלְךָ פַּ֣חַד פִּתְאֹֽם׃ </span>
<span class='v JB22_11' data-id='JB22_11'><span class='v-num v-11'>11&nbsp;</span>אֹו־חֹ֥שֶׁךְ לֹֽא־תִרְאֶ֑ה וְֽשִׁפְעַת־מַ֥יִם תְּכַסֶּֽךָּ׃ </span>
<span class='v JB22_12' data-id='JB22_12'><span class='v-num v-12'>12&nbsp;</span>הֲ‍ֽלֹא־אֱ֭לֹוהַּ גֹּ֣בַהּ שָׁמָ֑יִם וּרְאֵ֤ה רֹ֖אשׁ כֹּוכָבִ֣ים כִּי־רָֽמּוּ׃ </span>
<span class='v JB22_13' data-id='JB22_13'><span class='v-num v-13'>13&nbsp;</span>וְֽ֭אָמַרְתָּ מַה־יָּ֣דַֽע אֵ֑ל הַבְעַ֖ד עֲרָפֶ֣ל יִשְׁפֹּֽוט׃ </span>
<span class='v JB22_14' data-id='JB22_14'><span class='v-num v-14'>14&nbsp;</span>עָבִ֣ים סֵֽתֶר־לֹ֖ו וְלֹ֣א יִרְאֶ֑ה וְח֥וּג שָׁ֝מַ֗יִם יִתְהַלָּֽךְ׃ </span>
<span class='v JB22_15' data-id='JB22_15'><span class='v-num v-15'>15&nbsp;</span>הַאֹ֣רַח עֹולָ֣ם תִּשְׁמֹ֑ר אֲשֶׁ֖ר דָּרְכ֣וּ מְתֵי־אָֽוֶן׃ </span>
<span class='v JB22_16' data-id='JB22_16'><span class='v-num v-16'>16&nbsp;</span>אֲשֶֽׁר־קֻמְּט֥וּ וְלֹא־עֵ֑ת נָ֝הָ֗ר יוּצַ֥ק יְסֹודָֽם׃ </span>
<span class='v JB22_17' data-id='JB22_17'><span class='v-num v-17'>17&nbsp;</span>הָאֹמְרִ֣ים לָ֭אֵל ס֣וּר מִמֶּ֑נּוּ וּמַה־יִּפְעַ֖ל שַׁדַּ֣י לָֽמֹו׃ </span>
<span class='v JB22_18' data-id='JB22_18'><span class='v-num v-18'>18&nbsp;</span>וְה֤וּא מִלֵּ֣א בָתֵּיהֶ֣ם טֹ֑וב וַעֲצַ֥ת רְ֝שָׁעִ֗ים רָ֣חֲקָה מֶֽנִּי׃ </span>
<span class='v JB22_19' data-id='JB22_19'><span class='v-num v-19'>19&nbsp;</span>יִרְא֣וּ צַדִּיקִ֣ים וְיִשְׂמָ֑חוּ וְ֝נָקִ֗י יִלְעַג־לָֽמֹו׃ </span>
<span class='v JB22_20' data-id='JB22_20'><span class='v-num v-20'>20&nbsp;</span>אִם־לֹ֣א נִכְחַ֣ד קִימָ֑נוּ וְ֝יִתְרָ֗ם אָ֣כְלָה אֵֽשׁ׃ </span>
<span class='v JB22_21' data-id='JB22_21'><span class='v-num v-21'>21&nbsp;</span>הַסְכֶּן־נָ֣א עִמֹּ֑ו וּשְׁלם בָּ֝הֶ֗ם תְּֽבֹואַתְךָ֥ טֹובָֽה׃ </span>
<span class='v JB22_22' data-id='JB22_22'><span class='v-num v-22'>22&nbsp;</span>קַח־נָ֣א מִפִּ֣יו תֹּורָ֑ה וְשִׂ֥ים אֲ֝מָרָ֗יו בִּלְבָבֶֽךָ׃ </span>
<span class='v JB22_23' data-id='JB22_23'><span class='v-num v-23'>23&nbsp;</span>אִם־תָּשׁ֣וּב עַד־שַׁ֭דַּי תִּבָּנֶ֑ה תַּרְחִ֥יק עַ֝וְלָ֗ה מֵאָהֳלֶֽךָ׃ </span>
<span class='v JB22_24' data-id='JB22_24'><span class='v-num v-24'>24&nbsp;</span>וְשִׁית־עַל־עָפָ֥ר בָּ֑צֶר וּבְצ֖וּר נְחָלִ֣ים אֹופִֽיר׃ </span>
<span class='v JB22_25' data-id='JB22_25'><span class='v-num v-25'>25&nbsp;</span>וְהָיָ֣ה שַׁדַּ֣י בְּצָרֶ֑יךָ וְכֶ֖סֶף תֹּועָפֹ֣ות לָֽךְ׃ </span>
<span class='v JB22_26' data-id='JB22_26'><span class='v-num v-26'>26&nbsp;</span>כִּי־אָ֭ז עַל־שַׁדַּ֣י תִּתְעַנָּ֑ג וְתִשָּׂ֖א אֶל־אֱלֹ֣והַּ פָּנֶֽיךָ׃ </span>
<span class='v JB22_27' data-id='JB22_27'><span class='v-num v-27'>27&nbsp;</span>תַּעְתִּ֣יר אֵ֭לָיו וְיִשְׁמָעֶ֑ךָּ וּנְדָרֶ֥יךָ תְשַׁלֵּֽם׃ </span>
<span class='v JB22_28' data-id='JB22_28'><span class='v-num v-28'>28&nbsp;</span>וְֽתִגְזַר־אֹ֖ומֶר וְיָ֣קָם לָ֑ךְ וְעַל־דְּ֝רָכֶ֗יךָ נָ֣גַֽהּ אֹֽור׃ </span>
<span class='v JB22_29' data-id='JB22_29'><span class='v-num v-29'>29&nbsp;</span>כִּֽי־הִ֭שְׁפִּילוּ וַתֹּ֣אמֶר גֵּוָ֑ה וְשַׁ֖ח עֵינַ֣יִם יֹושִֽׁעַ׃ </span>
<span class='v JB22_30' data-id='JB22_30'><span class='v-num v-30'>30&nbsp;</span>יֽ͏ְמַלֵּ֥ט אִֽי־נָקִ֑י וְ֝נִמְלַ֗ט בְּבֹ֣ר כַּפֶּֽיךָ׃ פ </span></div></div>
<div class='footnotes'>

</div>
<div class='footer'><div class='nav'>
<a class='prev' href='JB21.html'>&#9664;</a>
<a class='home' href='index.html'>&#9776;</a>
<a class='next' href='JB23.html'>&#9654;</a>
</div></div>
</body></html>
