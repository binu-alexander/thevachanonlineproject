<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש תְּהִלִּים 148</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='PS.html'> תְּהִלִּים 148 </a>
<a class='prev' href='PS147.html'> &#9664; </a>
<a class='next' href='PS149.html'> &#9654; </a>
</div></div>
<div class='chapter section PS148 hbo PS ezra_sil' dir='rtl' data-id='PS148' data-nextid='PS149' data-previd='PS147' lang='hbo'> 

<div class='c'> 148</div>
<div class='p'>
<span class='v PS148_1' data-id='PS148_1'><span class='verse1 v-num v-1'>1&nbsp;</span>הַ֥לְלוּ יָ֨הּ ׀ הַֽלְל֣וּ אֶת־יְ֭הוָה מִן־הַשָּׁמַ֑יִם הֽ͏ַ֝לְל֗וּהוּ בַּמְּרֹומִֽים׃ </span>
<span class='v PS148_2' data-id='PS148_2'><span class='v-num v-2'>2&nbsp;</span>הֽ͏ַלְל֥וּהוּ כָל־מַלְאָכָ֑יו הַֽ֝לְל֗וּהוּ כָּל־*צְבָאֹו (צְבָאָֽיו)׃ </span>
<span class='v PS148_3' data-id='PS148_3'><span class='v-num v-3'>3&nbsp;</span>הַֽ֭לְלוּהוּ שֶׁ֣מֶשׁ וְיָרֵ֑חַ הַ֝לְל֗וּהוּ כָּל־כֹּ֥וכְבֵי אֹֽור׃ </span>
<span class='v PS148_4' data-id='PS148_4'><span class='v-num v-4'>4&nbsp;</span>הַֽ֭לְלוּהוּ שְׁמֵ֣י הַשָּׁמָ֑יִם וְ֝הַמַּ֗יִם אֲשֶׁ֤ר ׀ מֵעַ֬ל הַשָּׁמָֽיִם׃ </span>
<span class='v PS148_5' data-id='PS148_5'><span class='v-num v-5'>5&nbsp;</span>יְֽ֭הַֽלְלוּ אֶת־שֵׁ֣ם יְהוָ֑ה כִּ֤י ה֭וּא צִוָּ֣ה וְנִבְרָֽאוּ׃ </span>
<span class='v PS148_6' data-id='PS148_6'><span class='v-num v-6'>6&nbsp;</span>וַיַּעֲמִידֵ֣ם לָעַ֣ד לְעֹולָ֑ם חָק־נָ֝תַ֗ן וְלֹ֣א יַעֲבֹֽור׃ </span>
<span class='v PS148_7' data-id='PS148_7'><span class='v-num v-7'>7&nbsp;</span>הַֽלְל֣וּ אֶת־יְ֭הוָה מִן־הָאָ֑רֶץ תַּ֝נִּינִ֗ים וְכָל־תְּהֹמֹֽות׃ </span>
<span class='v PS148_8' data-id='PS148_8'><span class='v-num v-8'>8&nbsp;</span>אֵ֣שׁ וּ֭בָרָד שֶׁ֣לֶג וְקִיטֹ֑ור ר֥וּחַ סְ֝עָרָ֗ה עֹשָׂ֥ה דְבָרֹֽו׃ </span>
<span class='v PS148_9' data-id='PS148_9'><span class='v-num v-9'>9&nbsp;</span>הֶהָרִ֥ים וְכָל־גְּבָעֹ֑ות עֵ֥ץ פְּ֝רִ֗י וְכָל־אֲרָזִֽים׃ </span>
<span class='v PS148_10' data-id='PS148_10'><span class='v-num v-10'>10&nbsp;</span>הַֽחַיָּ֥ה וְכָל־בְּהֵמָ֑ה רֶ֝֗מֶשׂ וְצִפֹּ֥ור כָּנָֽף׃ </span>
<span class='v PS148_11' data-id='PS148_11'><span class='v-num v-11'>11&nbsp;</span>מַלְכֵי־אֶ֭רֶץ וְכָל־לְאֻמִּ֑ים שָׂ֝רִ֗ים וְכָל־שֹׁ֥פְטֵי אָֽרֶץ׃ </span>
<span class='v PS148_12' data-id='PS148_12'><span class='v-num v-12'>12&nbsp;</span>בַּחוּרִ֥ים וְגַם־בְּתוּלֹ֑ות זְ֝קֵנִ֗ים עִם־נְעָרֽ͏ִים׃ </span>
<span class='v PS148_13' data-id='PS148_13'><span class='v-num v-13'>13&nbsp;</span>יְהַלְל֤וּ ׀ אֶת־שֵׁ֬ם יְהוָ֗ה כִּֽי־נִשְׂגָּ֣ב שְׁמֹ֣ו לְבַדֹּ֑ו הֹ֝ודֹ֗ו עַל־אֶ֥רֶץ וְשָׁמָֽיִם׃ </span>
<span class='v PS148_14' data-id='PS148_14'><span class='v-num v-14'>14&nbsp;</span>וַיָּ֤רֶם קֶ֨רֶן ׀ לְעַמֹּ֡ו תְּהִלָּ֤ה לְֽכָל־חֲסִידָ֗יו לִבְנֵ֣י יִ֭שְׂרָאֵל עַֽם־קְרֹבֹ֗ו הַֽלְלוּ־יָֽהּ׃ </span></div></div>
<div class='footnotes'>

</div>
<div class='footer'><div class='nav'>
<a class='prev' href='PS147.html'>&#9664;</a>
<a class='home' href='index.html'>&#9776;</a>
<a class='next' href='PS149.html'>&#9654;</a>
</div></div>
</body></html>
