<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש תְּהִלִּים 41</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='PS.html'> תְּהִלִּים 41 </a>
<a class='prev' href='PS40.html'> &#9664; </a>
<a class='next' href='PS42.html'> &#9654; </a>
</div></div>
<div class='chapter section PS41 hbo PS ezra_sil' dir='rtl' data-id='PS41' data-nextid='PS42' data-previd='PS40' lang='hbo'> 

<div class='c'> 41</div>
<div class='p'>
<span class='v PS41_1' data-id='PS41_1'><span class='verse1 v-num v-1'>1&nbsp;</span>לַמְנַצֵּ֗חַ מִזְמֹ֥ור לְדָוִֽד׃ </span>
<span class='v PS41_2' data-id='PS41_2'><span class='v-num v-2'>2&nbsp;</span>אַ֭שְׁרֵי מַשְׂכִּ֣יל אֶל־דָּ֑ל בְּיֹ֥ום רָ֝עָ֗ה יְֽמַלְּטֵ֥הוּ יְהוָֽה׃ </span>
<span class='v PS41_3' data-id='PS41_3'><span class='v-num v-3'>3&nbsp;</span>יְהוָ֤ה ׀ יִשְׁמְרֵ֣הוּ וִֽ֭יחַיֵּהוּ *יֶאְשֹּׁר (וְאֻשַּׁ֣ר) בָּאָ֑רֶץ וְאַֽל־תִּ֝תְּנֵ֗הוּ בְּנֶ֣פֶשׁ אֹיְבָֽיו׃ </span>
<span class='v PS41_4' data-id='PS41_4'><span class='v-num v-4'>4&nbsp;</span>יְֽהוָ֗ה יִ֭סְעָדֶנּוּ עַל־עֶ֣רֶשׂ דְּוָ֑י כָּל־מִ֝שְׁכָּבֹ֗ו הָפַ֥כְתָּ בְחָלְיֹֽו׃ </span>
<span class='v PS41_5' data-id='PS41_5'><span class='v-num v-5'>5&nbsp;</span>אֲ‍ֽנִי־אָ֭מַרְתִּי יְהוָ֣ה חָנֵּ֑נִי רְפָאָ֥ה נַ֝פְשִׁ֗י כִּי־חָטָ֥אתִי לָֽךְ׃ </span>
<span class='v PS41_6' data-id='PS41_6'><span class='v-num v-6'>6&nbsp;</span>אֹויְבַ֗י יֹאמְר֣וּ רַ֣ע לִ֑י מָתַ֥י יָ֝מ֗וּת וְאָבַ֥ד שְׁמֹֽו׃ </span>
<span class='v PS41_7' data-id='PS41_7'><span class='v-num v-7'>7&nbsp;</span>וְאִם־בָּ֤א לִרְאֹ֨ות ׀ שָׁ֤וְא יְדַבֵּ֗ר לִבֹּ֗ו יִקְבָּץ־אָ֥וֶן לֹ֑ו יֵצֵ֖א לַח֣וּץ יְדַבֵּֽר׃ </span>
<span class='v PS41_8' data-id='PS41_8'><span class='v-num v-8'>8&nbsp;</span>יַ֗חַד עָלַ֣י יִ֭תְלַחֲשׁוּ כָּל־שֹׂנְאָ֑י עָלַ֓י ׀ יַחְשְׁב֖וּ רָעָ֣ה לִֽי׃ </span>
<span class='v PS41_9' data-id='PS41_9'><span class='v-num v-9'>9&nbsp;</span>דְּֽבַר־בְּ֭לִיַּעַל יָצ֣וּק בֹּ֑ו וַאֲשֶׁ֥ר שָׁ֝כַ֗ב לֹא־יֹוסִ֥יף לָקֽוּם׃ </span>
<span class='v PS41_10' data-id='PS41_10'><span class='v-num v-10'>10&nbsp;</span>גַּם־אִ֤ישׁ שְׁלֹומִ֨י ׀ אֲשֶׁר־בָּטַ֣חְתִּי בֹ֖ו אֹוכֵ֣ל לַחְמִ֑י הִגְדִּ֖יל עָלַ֣י עָקֵֽב׃ </span>
<span class='v PS41_11' data-id='PS41_11'><span class='v-num v-11'>11&nbsp;</span>וְאַתָּ֤ה יְהוָ֗ה חָנֵּ֥נִי וַהֲקִימֵ֑נִי וַֽאֲשַׁלְּמָ֥ה לָהֶֽם׃ </span>
<span class='v PS41_12' data-id='PS41_12'><span class='v-num v-12'>12&nbsp;</span>בְּזֹ֣את יָ֭דַעְתִּי כִּֽי־חָפַ֣צְתָּ בִּ֑י כִּ֤י לֹֽא־יָרִ֖יעַ אֹיְבִ֣י עָלָֽי׃ </span>
<span class='v PS41_13' data-id='PS41_13'><span class='v-num v-13'>13&nbsp;</span>וַאֲנִ֗י בְּ֭תֻמִּי תָּמַ֣כְתָּ בִּ֑י וַתַּצִּיבֵ֖נִי לְפָנֶ֣יךָ לְעֹולָֽם׃ </span>
<span class='v PS41_14' data-id='PS41_14'><span class='v-num v-14'>14&nbsp;</span>בָּ֘ר֤וּךְ יְהוָ֨ה ׀ אֱלֹ֘הֵ֤י יִשְׂרָאֵ֗ל מֵֽ֭הָעֹולָם וְעַ֥ד הָעֹולָ֗ם אָ֘מֵ֥ן ׀ וְאָמֵֽן׃ </span></div></div>
<div class='footnotes'>

</div>
<div class='footer'><div class='nav'>
<a class='prev' href='PS40.html'>&#9664;</a>
<a class='home' href='index.html'>&#9776;</a>
<a class='next' href='PS42.html'>&#9654;</a>
</div></div>
</body></html>
