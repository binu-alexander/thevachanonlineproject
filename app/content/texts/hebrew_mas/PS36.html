<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש תְּהִלִּים 36</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='PS.html'> תְּהִלִּים 36 </a>
<a class='prev' href='PS35.html'> &#9664; </a>
<a class='next' href='PS37.html'> &#9654; </a>
</div></div>
<div class='chapter section PS36 hbo PS ezra_sil' dir='rtl' data-id='PS36' data-nextid='PS37' data-previd='PS35' lang='hbo'> 

<br><div class='c'> 36</div>
<div class='p'>
<span class='v PS36_1' data-id='PS36_1'><span class='verse1 v-num v-1'>1&nbsp;</span>לַמְנַצֵּ֬חַ ׀ לְעֶֽבֶד־יְהוָ֬ה לְדָוִֽד׃ </span>
<span class='v PS36_2' data-id='PS36_2'><span class='v-num v-2'>2&nbsp;</span>נְאֻֽם־פֶּ֣שַׁע לָ֭רָשָׁע בְּקֶ֣רֶב לִבִּ֑י אֵֽין־פַּ֥חַד אֱ֝לֹהִ֗ים לְנֶ֣גֶד עֵינָֽיו׃ </span>
<span class='v PS36_3' data-id='PS36_3'><span class='v-num v-3'>3&nbsp;</span>כִּֽי־הֶחֱלִ֣יק אֵלָ֣יו בְּעֵינָ֑יו לִמְצֹ֖א עֲוֹנֹ֣ו לִשְׂנֹֽא׃ </span>
<span class='v PS36_4' data-id='PS36_4'><span class='v-num v-4'>4&nbsp;</span>דִּבְרֵי־פִ֭יו אָ֣וֶן וּמִרְמָ֑ה חָדַ֖ל לְהַשְׂכִּ֣יל לְהֵיטִֽיב׃ </span>
<span class='v PS36_5' data-id='PS36_5'><span class='v-num v-5'>5&nbsp;</span>אָ֤וֶן ׀ יַחְשֹׁ֗ב עַֽל־מִשְׁכָּ֫בֹ֥ו יִ֭תְיַצֵּב עַל־דֶּ֣רֶךְ לֹא־טֹ֑וב רָ֝֗ע לֹ֣א יִמְאָֽס׃ </span>
<span class='v PS36_6' data-id='PS36_6'><span class='v-num v-6'>6&nbsp;</span>יְ֭הוָה בְּהַשָּׁמַ֣יִם חַסְדֶּ֑ךָ אֱ֝מֽוּנָתְךָ֗ עַד־שְׁחָקִֽים׃ </span>
<span class='v PS36_7' data-id='PS36_7'><span class='v-num v-7'>7&nbsp;</span>צִדְקָֽתְךָ֨ ׀ כְּֽהַרְרֵי־אֵ֗ל מִ֭שְׁפָּטֶךָ תְּהֹ֣ום רַבָּ֑ה אָ֤דָֽם־וּבְהֵמָ֖ה תֹושִׁ֣יעַ יְהוָֽה׃ </span>
<span class='v PS36_8' data-id='PS36_8'><span class='v-num v-8'>8&nbsp;</span>מַה־יָּקָ֥ר חַסְדְּךָ֗ אֱלֹ֫הִ֥ים וּבְנֵ֥י אָדָ֑ם בְּצֵ֥ל כְּ֝נָפֶ֗יךָ יֶחֱסָיֽוּן׃ </span>
<span class='v PS36_9' data-id='PS36_9'><span class='v-num v-9'>9&nbsp;</span>יִ֭רְוְיֻן מִדֶּ֣שֶׁן בֵּיתֶ֑ךָ וְנַ֖חַל עֲדָנֶ֣יךָ תַשְׁקֵֽם׃ </span>
<span class='v PS36_10' data-id='PS36_10'><span class='v-num v-10'>10&nbsp;</span>כִּֽי־עִ֭מְּךָ מְקֹ֣ור חַיִּ֑ים בְּ֝אֹורְךָ֗ נִרְאֶה־אֹֽור׃ </span>
<span class='v PS36_11' data-id='PS36_11'><span class='v-num v-11'>11&nbsp;</span>מְשֹׁ֣ךְ חַ֭סְדְּךָ לְיֹדְעֶ֑יךָ וְ֝צִדְקָֽתְךָ֗ לְיִשְׁרֵי־לֵֽב׃ </span>
<span class='v PS36_12' data-id='PS36_12'><span class='v-num v-12'>12&nbsp;</span>אַל־תְּ֭בֹואֵנִי רֶ֣גֶל גַּאֲוָ֑ה וְיַד־רְ֝שָׁעִ֗ים אַל־תְּנִדֵֽנִי׃ </span>
<span class='v PS36_13' data-id='PS36_13'><span class='v-num v-13'>13&nbsp;</span>שָׁ֣ם נָ֭פְלוּ פֹּ֣עֲלֵי אָ֑וֶן דֹּ֝ח֗וּ וְלֹא־יָ֥כְלוּ קֽוּם׃ </span></div></div>
<div class='footnotes'>

</div>
<div class='footer'><div class='nav'>
<a class='prev' href='PS35.html'>&#9664;</a>
<a class='home' href='index.html'>&#9776;</a>
<a class='next' href='PS37.html'>&#9654;</a>
</div></div>
</body></html>
