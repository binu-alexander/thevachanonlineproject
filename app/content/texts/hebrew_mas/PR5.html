<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש מִשְׁלֵי 5</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='PR.html'> מִשְׁלֵי 5 </a>
<a class='prev' href='PR4.html'> &#9664; </a>
<a class='next' href='PR6.html'> &#9654; </a>
</div></div>
<div class='chapter section PR5 hbo PR ezra_sil' dir='rtl' data-id='PR5' data-nextid='PR6' data-previd='PR4' lang='hbo'> 

<br><div class='c'>5</div>
<div class='p'>
<span class='v PR5_1' data-id='PR5_1'><span class='verse1 v-num v-1'>1&nbsp;</span>בְּ֭נִי לְחָכְמָתִ֣י הַקְשִׁ֑יבָה לִ֝תְבוּנָתִ֗י הַט־אָזְנֶֽךָ׃ </span>
<span class='v PR5_2' data-id='PR5_2'><span class='v-num v-2'>2&nbsp;</span>לִשְׁמֹ֥ר מְזִמֹּ֑ות וְ֝דַ֗עַת שְׂפָתֶ֥יךָ יִנְצֹֽרוּ׃ </span>
<span class='v PR5_3' data-id='PR5_3'><span class='v-num v-3'>3&nbsp;</span>כִּ֤י נֹ֣פֶת תִּ֭טֹּפְנָה שִׂפְתֵ֣י זָרָ֑ה וְחָלָ֖ק מִשֶּׁ֣מֶן חִכָּֽהּ׃ </span>
<span class='v PR5_4' data-id='PR5_4'><span class='v-num v-4'>4&nbsp;</span>וְֽ֭אַחֲרִיתָהּ מָרָ֣ה כַֽלַּעֲנָ֑ה חַ֝דָּ֗ה כְּחֶ֣רֶב פִּיֹּֽות׃ </span>
<span class='v PR5_5' data-id='PR5_5'><span class='v-num v-5'>5&nbsp;</span>רַ֭גְלֶיהָ יֹרְדֹ֣ות מָ֑וֶת שְׁ֝אֹ֗ול צְעָדֶ֥יהָ יִתְמֹֽכוּ׃ </span>
<span class='v PR5_6' data-id='PR5_6'><span class='v-num v-6'>6&nbsp;</span>אֹ֣רַח חַ֭יִּים פֶּן־תְּפַלֵּ֑ס נָע֥וּ מַ֝עְגְּלֹתֶ֗יהָ לֹ֣א תֵדֽ͏ָע׃ פ </span>
<span class='v PR5_7' data-id='PR5_7'><span class='v-num v-7'>7&nbsp;</span>וְעַתָּ֣ה בָ֭נִים שִׁמְעוּ־לִ֑י וְאַל־תָּ֝ס֗וּרוּ מֵאִמְרֵי־פִֽי׃ </span>
<span class='v PR5_8' data-id='PR5_8'><span class='v-num v-8'>8&nbsp;</span>הַרְחֵ֣ק מֵעָלֶ֣יהָ דַרְכֶּ֑ךָ וְאַל־תִּ֝קְרַ֗ב אֶל־פֶּ֥תַח בֵּיתָֽהּ׃ </span>
<span class='v PR5_9' data-id='PR5_9'><span class='v-num v-9'>9&nbsp;</span>פֶּן־תִּתֵּ֣ן לַאֲחֵרִ֣ים הֹודֶ֑ךָ וּ֝שְׁנֹתֶ֗יךָ לְאַכְזָרִֽי׃ </span>
<span class='v PR5_10' data-id='PR5_10'><span class='v-num v-10'>10&nbsp;</span>פֶּֽן־יִשְׂבְּע֣וּ זָרִ֣ים כֹּחֶ֑ךָ וַ֝עֲצָבֶ֗יךָ בְּבֵ֣ית נָכְרֽ͏ִי׃ </span>
<span class='v PR5_11' data-id='PR5_11'><span class='v-num v-11'>11&nbsp;</span>וְנָהַמְתָּ֥ בְאַחֲרִיתֶ֑ךָ בִּכְלֹ֥ות בְּ֝שָׂרְךָ֗ וּשְׁאֵרֶֽךָ׃ </span>
<span class='v PR5_12' data-id='PR5_12'><span class='v-num v-12'>12&nbsp;</span>וְֽאָמַרְתָּ֗ אֵ֭יךְ שָׂנֵ֣אתִי מוּסָ֑ר וְ֝תֹוכַ֗חַת נָאַ֥ץ לִבִּֽי׃ </span>
<span class='v PR5_13' data-id='PR5_13'><span class='v-num v-13'>13&nbsp;</span>וְֽלֹא־שָׁ֭מַעְתִּי בְּקֹ֣ול מֹורָ֑י וְ֝לִֽמְלַמְּדַ֗י לֹא־הִטִּ֥יתִי אָזְנִֽי׃ </span>
<span class='v PR5_14' data-id='PR5_14'><span class='v-num v-14'>14&nbsp;</span>כִּ֭מְעַט הָיִ֣יתִי בְכָל־רָ֑ע בְּתֹ֖וךְ קָהָ֣ל וְעֵדָֽה׃ </span>
<span class='v PR5_15' data-id='PR5_15'><span class='v-num v-15'>15&nbsp;</span>שְׁתֵה־מַ֥יִם מִבֹּורֶ֑ךָ וְ֝נֹזְלִ֗ים מִתֹּ֥וךְ בְּאֵרֶֽךָ׃ </span>
<span class='v PR5_16' data-id='PR5_16'><span class='v-num v-16'>16&nbsp;</span>יָפ֣וּצוּ מַעְיְנֹתֶ֣יךָ ח֑וּצָה בָּ֝רְחֹבֹ֗ות פַּלְגֵי־מָֽיִם׃ </span>
<span class='v PR5_17' data-id='PR5_17'><span class='v-num v-17'>17&nbsp;</span>יִֽהְיוּ־לְךָ֥ לְבַדֶּ֑ךָ וְאֵ֖ין לְזָרִ֣ים אִתָּֽךְ׃ </span>
<span class='v PR5_18' data-id='PR5_18'><span class='v-num v-18'>18&nbsp;</span>יְהִֽי־מְקֹורְךָ֥ בָר֑וּךְ וּ֝שְׂמַ֗ח מֵאֵ֥שֶׁת נְעוּרֶֽךָ׃ </span>
<span class='v PR5_19' data-id='PR5_19'><span class='v-num v-19'>19&nbsp;</span>אַיֶּ֥לֶת אֲהָבִ֗ים וְֽיַעֲלַ֫ת־חֵ֥ן דַּ֭דֶּיהָ יְרַוֻּ֣ךָ בְכָל־עֵ֑ת בְּ֝אַהֲבָתָ֗הּ תִּשְׁגֶּ֥ה תָמִֽיד׃ </span>
<span class='v PR5_20' data-id='PR5_20'><span class='v-num v-20'>20&nbsp;</span>וְלָ֤מָּה תִשְׁגֶּ֣ה בְנִ֣י בְזָרָ֑ה וּ֝תְחַבֵּ֗ק חֵ֣ק נָכְרִיָּֽה׃ </span>
<span class='v PR5_21' data-id='PR5_21'><span class='v-num v-21'>21&nbsp;</span>כִּ֤י נֹ֨כַח ׀ עֵינֵ֣י יְ֭הוָה דַּרְכֵי־אִ֑ישׁ וְֽכָל־מַעְגְּלֹתָ֥יו מְפַלֵּֽס׃ </span>
<span class='v PR5_22' data-id='PR5_22'><span class='v-num v-22'>22&nbsp;</span>עַֽוֹונֹותָ֗יו יִלְכְּדֻנֹ֥ו אֶת־הָרָשָׁ֑ע וּבְחַבְלֵ֥י חַ֝טָּאתֹ֗ו יִתָּמֵֽךְ׃ </span>
<span class='v PR5_23' data-id='PR5_23'><span class='v-num v-23'>23&nbsp;</span>ה֗וּא יָ֭מוּת בְּאֵ֣ין מוּסָ֑ר וּבְרֹ֖ב אִוַּלְתֹּ֣ו יִשְׁגֶּֽה׃ פ </span></div></div>
<div class='footnotes'>

</div>
<div class='footer'><div class='nav'>
<a class='prev' href='PR4.html'>&#9664;</a>
<a class='home' href='index.html'>&#9776;</a>
<a class='next' href='PR6.html'>&#9654;</a>
</div></div>
</body></html>
