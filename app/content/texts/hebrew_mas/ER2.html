<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש עֶזְרָא 2</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='ER.html'> עֶזְרָא 2 </a>
<a class='prev' href='ER1.html'> &#9664; </a>
<a class='next' href='ER3.html'> &#9654; </a>
</div></div>
<div class='chapter section ER2 hbo ER ezra_sil' dir='rtl' data-id='ER2' data-nextid='ER3' data-previd='ER1' lang='hbo'> 

<br><div class='c'>2</div>
<div class='p'>
<span class='v ER2_1' data-id='ER2_1'><span class='verse1 v-num v-1'>1&nbsp;</span>וְאֵ֣לֶּה ׀ בְּנֵ֣י הַמְּדִינָ֗ה הָֽעֹלִים֙ מִשְּׁבִ֣י הַגֹּולָ֔ה אֲשֶׁ֥ר הֶגְלָ֛ה *נְבוּכַדְנֶצֹּור (נְבוּכַדְנֶצַּ֥ר) מֶֽלֶךְ־בָּבֶ֖ל לְבָבֶ֑ל וַיָּשׁ֛וּבוּ לִירוּשָׁלַ֥͏ִם וִֽיהוּדָ֖ה אִ֥ישׁ לְעִירֹֽו׃ </span>
<span class='v ER2_2' data-id='ER2_2'><span class='v-num v-2'>2&nbsp;</span>אֲשֶׁר־בָּ֣אוּ עִם־זְרֻבָּבֶ֗ל יֵשׁ֡וּעַ נְ֠חֶמְיָה שְׂרָיָ֨ה רְֽעֵלָיָ֜ה מָרְדֳּכַ֥י בִּלְשָׁ֛ן מִסְפָּ֥ר בִּגְוַ֖י רְח֣וּם בַּעֲנָ֑ה מִסְפַּ֕ר אַנְשֵׁ֖י עַ֥ם יִשְׂרָאֵֽל׃ ס </span>
<span class='v ER2_3' data-id='ER2_3'><span class='v-num v-3'>3&nbsp;</span>בְּנֵ֣י פַרְעֹ֔שׁ אַלְפַּ֕יִם מֵאָ֖ה שִׁבְעִ֥ים וּשְׁנָֽיִם׃ ס </span>
<span class='v ER2_4' data-id='ER2_4'><span class='v-num v-4'>4&nbsp;</span>בְּנֵ֣י שְׁפַטְיָ֔ה שְׁלֹ֥שׁ מֵאֹ֖ות שִׁבְעִ֥ים וּשְׁנָֽיִם׃ ס </span>
<span class='v ER2_5' data-id='ER2_5'><span class='v-num v-5'>5&nbsp;</span>בְּנֵ֣י אָרַ֔ח שְׁבַ֥ע מֵאֹ֖ות חֲמִשָּׁ֥ה וְשִׁבְעִֽים׃ ס </span>
<span class='v ER2_6' data-id='ER2_6'><span class='v-num v-6'>6&nbsp;</span>בְּנֵֽי־פַחַ֥ת מֹואָ֛ב לִבְנֵ֥י יֵשׁ֖וּעַ יֹואָ֑ב אַלְפַּ֕יִם שְׁמֹנֶ֥ה מֵאֹ֖ות וּשְׁנֵ֥ים עָשָֽׂר׃ ס </span>
<span class='v ER2_7' data-id='ER2_7'><span class='v-num v-7'>7&nbsp;</span>בְּנֵ֣י עֵילָ֔ם אֶ֕לֶף מָאתַ֖יִם חֲמִשִּׁ֥ים וְאַרְבָּעָֽה׃ ס </span>
<span class='v ER2_8' data-id='ER2_8'><span class='v-num v-8'>8&nbsp;</span>בְּנֵ֣י זַתּ֔וּא תְּשַׁ֥ע מֵאֹ֖ות וְאַרְבָּעִ֥ים וַחֲמִשָּֽׁה׃ ס </span>
<span class='v ER2_9' data-id='ER2_9'><span class='v-num v-9'>9&nbsp;</span>בְּנֵ֣י זַכָּ֔י שְׁבַ֥ע מֵאֹ֖ות וְשִׁשִּֽׁים׃ ס </span>
<span class='v ER2_10' data-id='ER2_10'><span class='v-num v-10'>10&nbsp;</span>בְּנֵ֣י בָנִ֔י שֵׁ֥שׁ מֵאֹ֖ות אַרְבָּעִ֥ים וּשְׁנָֽיִם׃ ס </span>
<span class='v ER2_11' data-id='ER2_11'><span class='v-num v-11'>11&nbsp;</span>בְּנֵ֣י בֵבָ֔י שֵׁ֥שׁ מֵאֹ֖ות עֶשְׂרִ֥ים וּשְׁלֹשָֽׁה׃ ס </span>
<span class='v ER2_12' data-id='ER2_12'><span class='v-num v-12'>12&nbsp;</span>בְּנֵ֣י עַזְגָּ֔ד אֶ֕לֶף מָאתַ֖יִם עֶשְׂרִ֥ים וּשְׁנָֽיִם׃ ס </span>
<span class='v ER2_13' data-id='ER2_13'><span class='v-num v-13'>13&nbsp;</span>בְּנֵי֙ אֲדֹ֣נִיקָ֔ם שֵׁ֥שׁ מֵאֹ֖ות שִׁשִּׁ֥ים וְשִׁשָּֽׁה׃ ס </span>
<span class='v ER2_14' data-id='ER2_14'><span class='v-num v-14'>14&nbsp;</span>בְּנֵ֣י בִגְוָ֔י אַלְפַּ֖יִם חֲמִשִּׁ֥ים וְשִׁשָּֽׁה׃ ס </span>
<span class='v ER2_15' data-id='ER2_15'><span class='v-num v-15'>15&nbsp;</span>בְּנֵ֣י עָדִ֔ין אַרְבַּ֥ע מֵאֹ֖ות חֲמִשִּׁ֥ים וְאַרְבָּעָֽה׃ ס </span>
<span class='v ER2_16' data-id='ER2_16'><span class='v-num v-16'>16&nbsp;</span>בְּנֵֽי־אָטֵ֥ר לִֽיחִזְקִיָּ֖ה תִּשְׁעִ֥ים וּשְׁמֹנָֽה׃ ס </span>
<span class='v ER2_17' data-id='ER2_17'><span class='v-num v-17'>17&nbsp;</span>בְּנֵ֣י בֵצָ֔י שְׁלֹ֥שׁ מֵאֹ֖ות עֶשְׂרִ֥ים וּשְׁלֹשָֽׁה׃ ס </span>
<span class='v ER2_18' data-id='ER2_18'><span class='v-num v-18'>18&nbsp;</span>בְּנֵ֣י יֹורָ֔ה מֵאָ֖ה וּשְׁנֵ֥ים עָשָֽׂר׃ ס </span>
<span class='v ER2_19' data-id='ER2_19'><span class='v-num v-19'>19&nbsp;</span>בְּנֵ֣י חָשֻׁ֔ם מָאתַ֖יִם עֶשְׂרִ֥ים וּשְׁלֹשָֽׁה׃ ס </span>
<span class='v ER2_20' data-id='ER2_20'><span class='v-num v-20'>20&nbsp;</span>בְּנֵ֥י גִבָּ֖ר תִּשְׁעִ֥ים וַחֲמִשָּֽׁה׃ ס </span>
<span class='v ER2_21' data-id='ER2_21'><span class='v-num v-21'>21&nbsp;</span>בְּנֵ֣י בֵֽית־לָ֔חֶם מֵאָ֖ה עֶשְׂרִ֥ים וּשְׁלֹשָֽׁה׃ ס </span>
<span class='v ER2_22' data-id='ER2_22'><span class='v-num v-22'>22&nbsp;</span>אַנְשֵׁ֥י נְטֹפָ֖ה חֲמִשִּׁ֥ים וְשִׁשָּֽׁה׃ </span>
<span class='v ER2_23' data-id='ER2_23'><span class='v-num v-23'>23&nbsp;</span>אַנְשֵׁ֣י עֲנָתֹ֔ות מֵאָ֖ה עֶשְׂרִ֥ים וּשְׁמֹנָֽה׃ ס </span>
<span class='v ER2_24' data-id='ER2_24'><span class='v-num v-24'>24&nbsp;</span>בְּנֵ֥י עַזְמָ֖וֶת אַרְבָּעִ֥ים וּשְׁנָֽיִם׃ ס </span>
<span class='v ER2_25' data-id='ER2_25'><span class='v-num v-25'>25&nbsp;</span>בְּנֵ֨י קִרְיַ֤ת עָרִים֙ כְּפִירָ֣ה וּבְאֵרֹ֔ות שְׁבַ֥ע מֵאֹ֖ות וְאַרְבָּעִ֥ים וּשְׁלֹשָֽׁה׃ ס </span>
<span class='v ER2_26' data-id='ER2_26'><span class='v-num v-26'>26&nbsp;</span>בְּנֵ֤י הָרָמָה֙ וָגָ֔בַע שֵׁ֥שׁ מֵאֹ֖ות עֶשְׂרִ֥ים וְאֶחָֽד׃ ס </span>
<span class='v ER2_27' data-id='ER2_27'><span class='v-num v-27'>27&nbsp;</span>אַנְשֵׁ֣י מִכְמָ֔ס מֵאָ֖ה עֶשְׂרִ֥ים וּשְׁנָֽיִם׃ ס </span>
<span class='v ER2_28' data-id='ER2_28'><span class='v-num v-28'>28&nbsp;</span>אַנְשֵׁ֤י בֵֽית־אֵל֙ וְהָעָ֔י מָאתַ֖יִם עֶשְׂרִ֥ים וּשְׁלֹשָֽׁה׃ ס </span>
<span class='v ER2_29' data-id='ER2_29'><span class='v-num v-29'>29&nbsp;</span>בְּנֵ֥י נְבֹ֖ו חֲמִשִּׁ֥ים וּשְׁנָֽיִם׃ ס </span>
<span class='v ER2_30' data-id='ER2_30'><span class='v-num v-30'>30&nbsp;</span>בְּנֵ֣י מַגְבִּ֔ישׁ מֵאָ֖ה חֲמִשִּׁ֥ים וְשִׁשָּֽׁה׃ ס </span>
<span class='v ER2_31' data-id='ER2_31'><span class='v-num v-31'>31&nbsp;</span>בְּנֵי֙ עֵילָ֣ם אַחֵ֔ר אֶ֕לֶף מָאתַ֖יִם חֲמִשִּׁ֥ים וְאַרְבָּעָֽה׃ ס </span>
<span class='v ER2_32' data-id='ER2_32'><span class='v-num v-32'>32&nbsp;</span>בְּנֵ֣י חָרִ֔ם שְׁלֹ֥שׁ מֵאֹ֖ות וְעֶשְׂרִֽים׃ ס </span>
<span class='v ER2_33' data-id='ER2_33'><span class='v-num v-33'>33&nbsp;</span>בְּנֵי־לֹד֙ חָדִ֣יד וְאֹונֹ֔ו שְׁבַ֥ע מֵאֹ֖ות עֶשְׂרִ֥ים וַחֲמִשָּֽׁה׃ ס </span>
<span class='v ER2_34' data-id='ER2_34'><span class='v-num v-34'>34&nbsp;</span>בְּנֵ֣י יְרֵחֹ֔ו שְׁלֹ֥שׁ מֵאֹ֖ות אַרְבָּעִ֥ים וַחֲמִשָּֽׁה׃ ס </span>
<span class='v ER2_35' data-id='ER2_35'><span class='v-num v-35'>35&nbsp;</span>בְּנֵ֣י סְנָאָ֔ה שְׁלֹ֣שֶׁת אֲלָפִ֔ים וְשֵׁ֥שׁ מֵאֹ֖ות וּשְׁלֹשִֽׁים׃ ס </span>
<span class='v ER2_36' data-id='ER2_36'><span class='v-num v-36'>36&nbsp;</span>הַֽכֹּהֲנִ֑ים בְּנֵ֤י יְדַֽעְיָה֙ לְבֵ֣ית יֵשׁ֔וּעַ תְּשַׁ֥ע מֵאֹ֖ות שִׁבְעִ֥ים וּשְׁלֹשָֽׁה׃ ס </span>
<span class='v ER2_37' data-id='ER2_37'><span class='v-num v-37'>37&nbsp;</span>בְּנֵ֣י אִמֵּ֔ר אֶ֖לֶף חֲמִשִּׁ֥ים וּשְׁנָֽיִם׃ ס </span>
<span class='v ER2_38' data-id='ER2_38'><span class='v-num v-38'>38&nbsp;</span>בְּנֵ֣י פַשְׁח֔וּר אֶ֕לֶף מָאתַ֖יִם אַרְבָּעִ֥ים וְשִׁבְעָֽה׃ ס </span>
<span class='v ER2_39' data-id='ER2_39'><span class='v-num v-39'>39&nbsp;</span>בְּנֵ֣י חָרִ֔ם אֶ֖לֶף וְשִׁבְעָ֥ה עָשָֽׂר׃ ס </span>
<span class='v ER2_40' data-id='ER2_40'><span class='v-num v-40'>40&nbsp;</span>הַלְוִיִּ֑ם בְּנֵי־יֵשׁ֧וּעַ וְקַדְמִיאֵ֛ל לִבְנֵ֥י הֹודַוְיָ֖ה שִׁבְעִ֥ים וְאַרְבָּעָֽה׃ ס </span>
<span class='v ER2_41' data-id='ER2_41'><span class='v-num v-41'>41&nbsp;</span>הַֽמְשֹׁרְרִ֑ים בְּנֵ֣י אָסָ֔ף מֵאָ֖ה עֶשְׂרִ֥ים וּשְׁמֹנָֽה׃ פ </span>
<span class='v ER2_42' data-id='ER2_42'><span class='v-num v-42'>42&nbsp;</span>בְּנֵ֣י הַשֹּֽׁעֲרִ֗ים בְּנֵי־שַׁלּ֤וּם בְּנֵֽי־אָטֵר֙ בְּנֵי־טַלְמֹ֣ון בְּנֵי־עַקּ֔וּב בְּנֵ֥י חֲטִיטָ֖א בְּנֵ֣י שֹׁבָ֑י הַכֹּ֕ל מֵאָ֖ה שְׁלֹשִׁ֥ים וְתִשְׁעָֽה׃ פ </span>
<span class='v ER2_43' data-id='ER2_43'><span class='v-num v-43'>43&nbsp;</span>הַנְּתִינִ֑ים בְּנֵי־צִיחָ֥א בְנֵי־חֲשׂוּפָ֖א בְּנֵ֥י טַבָּעֹֽות׃ </span>
<span class='v ER2_44' data-id='ER2_44'><span class='v-num v-44'>44&nbsp;</span>בְּנֵי־קֵרֹ֥ס בְּֽנֵי־סִֽיעֲהָ֖א בְּנֵ֥י פָדֹֽון׃ </span>
<span class='v ER2_45' data-id='ER2_45'><span class='v-num v-45'>45&nbsp;</span>בְּנֵי־לְבָנָ֥ה בְנֵי־חֲגָבָ֖ה בְּנֵ֥י עַקּֽוּב׃ </span>
<span class='v ER2_46' data-id='ER2_46'><span class='v-num v-46'>46&nbsp;</span>בְּנֵי־חָגָ֥ב בְּנֵי־*שַׁמְלַי (שַׁלְמַ֖י) בְּנֵ֥י חָנָֽן׃ </span>
<span class='v ER2_47' data-id='ER2_47'><span class='v-num v-47'>47&nbsp;</span>בְּנֵי־גִדֵּ֥ל בְּנֵי־גַ֖חַר בְּנֵ֥י רְאָיָֽה׃ </span>
<span class='v ER2_48' data-id='ER2_48'><span class='v-num v-48'>48&nbsp;</span>בְּנֵי־רְצִ֥ין בְּנֵי־נְקֹודָ֖א בְּנֵ֥י גַזָּֽם׃ </span>
<span class='v ER2_49' data-id='ER2_49'><span class='v-num v-49'>49&nbsp;</span>בְּנֵי־עֻזָּ֥א בְנֵי־פָסֵ֖חַ בְּנֵ֥י בֵסָֽי׃ </span>
<span class='v ER2_50' data-id='ER2_50'><span class='v-num v-50'>50&nbsp;</span>בְּנֵי־אַסְנָ֥ה בְנֵי־*מְעִינִים (מְעוּנִ֖ים) בְּנֵ֥י *נְפִיסִים (נְפוּסִֽים)׃ </span>
<span class='v ER2_51' data-id='ER2_51'><span class='v-num v-51'>51&nbsp;</span>בְּנֵי־בַקְבּ֥וּק בְּנֵי־חֲקוּפָ֖א בְּנֵ֥י חַרְחֽוּר׃ </span>
<span class='v ER2_52' data-id='ER2_52'><span class='v-num v-52'>52&nbsp;</span>בְּנֵי־בַצְל֥וּת בְּנֵי־מְחִידָ֖א בְּנֵ֥י חַרְשָֽׁא׃ </span>
<span class='v ER2_53' data-id='ER2_53'><span class='v-num v-53'>53&nbsp;</span>בְּנֵי־בַרְקֹ֥וס בְּֽנֵי־סִֽיסְרָ֖א בְּנֵי־תָֽמַח׃ </span>
<span class='v ER2_54' data-id='ER2_54'><span class='v-num v-54'>54&nbsp;</span>בְּנֵ֥י נְצִ֖יחַ בְּנֵ֥י חֲטִיפָֽא׃ </span>
<span class='v ER2_55' data-id='ER2_55'><span class='v-num v-55'>55&nbsp;</span>בְּנֵ֖י עַבְדֵ֣י שְׁלֹמֹ֑ה בְּנֵי־סֹטַ֥י בְּנֵי־הַסֹּפֶ֖רֶת בְּנֵ֥י פְרוּדָֽא׃ </span>
<span class='v ER2_56' data-id='ER2_56'><span class='v-num v-56'>56&nbsp;</span>בְּנֵי־יַעְלָ֥ה בְנֵי־דַרְקֹ֖ון בְּנֵ֥י גִדֵּֽל׃ </span>
<span class='v ER2_57' data-id='ER2_57'><span class='v-num v-57'>57&nbsp;</span>בְּנֵ֧י שְׁפַטְיָ֣ה בְנֵֽי־חַטִּ֗יל בְּנֵ֛י פֹּכֶ֥רֶת הַצְּבָיִ֖ים בְּנֵ֥י אָמִֽי׃ </span>
<span class='v ER2_58' data-id='ER2_58'><span class='v-num v-58'>58&nbsp;</span>כָּ֨ל־הַנְּתִינִ֔ים וּבְנֵ֖י עַבְדֵ֣י שְׁלֹמֹ֑ה שְׁלֹ֥שׁ מֵאֹ֖ות תִּשְׁעִ֥ים וּשְׁנָֽיִם׃ ס </span>
<span class='v ER2_59' data-id='ER2_59'><span class='v-num v-59'>59&nbsp;</span>וְאֵ֗לֶּה הָֽעֹלִים֙ מִתֵּ֥ל מֶ֙לַח֙ תֵּ֣ל חַרְשָׁ֔א כְּר֥וּב אַדָּ֖ן אִמֵּ֑ר וְלֹ֣א יָֽכְל֗וּ לְהַגִּ֤יד בֵּית־אֲבֹותָם֙ וְזַרְעָ֔ם אִ֥ם מִיִּשְׂרָאֵ֖ל הֵֽם׃ </span>
<span class='v ER2_60' data-id='ER2_60'><span class='v-num v-60'>60&nbsp;</span>בְּנֵי־דְלָיָ֥ה בְנֵי־טֹובִיָּ֖ה בְּנֵ֣י נְקֹודָ֑א שֵׁ֥שׁ מֵאֹ֖ות חֲמִשִּׁ֥ים וּשְׁנָֽיִם׃ ס </span>
<span class='v ER2_61' data-id='ER2_61'><span class='v-num v-61'>61&nbsp;</span>וּמִבְּנֵי֙ הַכֹּ֣הֲנִ֔ים בְּנֵ֥י חֳבַיָּ֖ה בְּנֵ֣י הַקֹּ֑וץ בְּנֵ֣י בַרְזִלַּ֗י אֲשֶׁ֣ר לָ֠קַח מִבְּנֹ֞ות בַּרְזִלַּ֤י הַגִּלְעָדִי֙ אִשָּׁ֔ה וַיִּקָּרֵ֖א עַל־שְׁמָֽם׃ </span>
<span class='v ER2_62' data-id='ER2_62'><span class='v-num v-62'>62&nbsp;</span>אֵ֗לֶּה בִּקְשׁ֧וּ כְתָבָ֛ם הַמִּתְיַחְשִׂ֖ים וְלֹ֣א נִמְצָ֑אוּ וַֽיְגֹאֲל֖וּ מִן־הַכְּהֻנָּֽה׃ </span>
<span class='v ER2_63' data-id='ER2_63'><span class='v-num v-63'>63&nbsp;</span>וַיֹּ֤אמֶר הַתִּרְשָׁ֙תָא֙ לָהֶ֔ם אֲשֶׁ֥ר לֹא־יֹאכְל֖וּ מִקֹּ֣דֶשׁ הַקֳּדָשִׁ֑ים עַ֛ד עֲמֹ֥ד כֹּהֵ֖ן לְאוּרִ֥ים וּלְתֻמִּֽים׃ </span>
<span class='v ER2_64' data-id='ER2_64'><span class='v-num v-64'>64&nbsp;</span>כָּל־הַקָּהָ֖ל כְּאֶחָ֑ד אַרְבַּ֣ע רִבֹּ֔וא אַלְפַּ֖יִם שְׁלֹשׁ־מֵאֹ֥ות שִׁשִּֽׁים׃ </span>
<span class='v ER2_65' data-id='ER2_65'><span class='v-num v-65'>65&nbsp;</span>מִ֠לְּבַד עַבְדֵיהֶ֤ם וְאַמְהֹֽתֵיהֶם֙ אֵ֔לֶּה שִׁבְעַ֣ת אֲלָפִ֔ים שְׁלֹ֥שׁ מֵאֹ֖ות שְׁלֹשִׁ֣ים וְשִׁבְעָ֑ה וְלָהֶ֛ם מְשֹׁרְרִ֥ים וּֽמְשֹׁרְרֹ֖ות מָאתָֽיִם׃ </span>
<span class='v ER2_66' data-id='ER2_66'><span class='v-num v-66'>66&nbsp;</span>סוּסֵיהֶ֕ם שְׁבַ֥ע מֵאֹ֖ות שְׁלֹשִׁ֣ים וְשִׁשָּׁ֑ה פִּרְדֵיהֶ֕ם מָאתַ֖יִם אַרְבָּעִ֥ים וַחֲמִשָּֽׁה׃ </span>
<span class='v ER2_67' data-id='ER2_67'><span class='v-num v-67'>67&nbsp;</span>גְּמַ֨לֵּיהֶ֔ם אַרְבַּ֥ע מֵאֹ֖ות שְׁלֹשִׁ֣ים וַחֲמִשָּׁ֑ה חֲמֹרִ֕ים שֵׁ֣שֶׁת אֲלָפִ֔ים שְׁבַ֥ע מֵאֹ֖ות וְעֶשְׂרִֽים׃ פ </span>
<span class='v ER2_68' data-id='ER2_68'><span class='v-num v-68'>68&nbsp;</span>וּמֵרָאשֵׁי֙ הָֽאָבֹ֔ות בְּבֹואָ֕ם לְבֵ֥ית יְהוָ֖ה אֲשֶׁ֣ר בִּירוּשָׁלָ֑͏ִם הִֽתְנַדְּבוּ֙ לְבֵ֣ית הָֽאֱלֹהִ֔ים לְהַעֲמִידֹ֖ו עַל־מְכֹונֹֽו׃ </span>
<span class='v ER2_69' data-id='ER2_69'><span class='v-num v-69'>69&nbsp;</span>כְּכֹחָ֗ם נָתְנוּ֮ לְאֹוצַ֣ר הַמְּלָאכָה֒ זָהָ֗ב דַּרְכְּמֹונִים֙ שֵׁשׁ־רִבֹּ֣אות וָאֶ֔לֶף ס וְכֶ֕סֶף מָנִ֖ים חֲמֵ֣שֶׁת אֲלָפִ֑ים וְכָתְנֹ֥ת כֹּהֲנִ֖ים מֵאָֽה׃ ס </span>
<span class='v ER2_70' data-id='ER2_70'><span class='v-num v-70'>70&nbsp;</span>וַיֵּשְׁב֣וּ הַכֹּהֲנִ֣ים וְ֠הַלְוִיִּם וּֽמִן־הָעָ֞ם וְהַמְשֹׁרְרִ֧ים וְהַשֹּׁועֲרִ֛ים וְהַנְּתִינִ֖ים בְּעָרֵיהֶ֑ם וְכָל־יִשְׂרָאֵ֖ל בְּעָרֵיהֶֽם׃ ס </span></div></div>
<div class='footnotes'>

</div>
<div class='footer'><div class='nav'>
<a class='prev' href='ER1.html'>&#9664;</a>
<a class='home' href='index.html'>&#9776;</a>
<a class='next' href='ER3.html'>&#9654;</a>
</div></div>
</body></html>
