<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש מִשְׁלֵי 19</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='PR.html'> מִשְׁלֵי 19 </a>
<a class='prev' href='PR18.html'> &#9664; </a>
<a class='next' href='PR20.html'> &#9654; </a>
</div></div>
<div class='chapter section PR19 hbo PR ezra_sil' dir='rtl' data-id='PR19' data-nextid='PR20' data-previd='PR18' lang='hbo'> 

<br><div class='c'>19</div>
<div class='p'>
<span class='v PR19_1' data-id='PR19_1'><span class='verse1 v-num v-1'>1&nbsp;</span>טֹֽוב־רָ֭שׁ הֹולֵ֣ךְ בְּתֻמֹּ֑ו מֵעִקֵּ֥שׁ שְׂ֝פָתָ֗יו וְה֣וּא כְסִֽיל׃ </span>
<span class='v PR19_2' data-id='PR19_2'><span class='v-num v-2'>2&nbsp;</span>גַּ֤ם בְּלֹא־דַ֣עַת נֶ֣פֶשׁ לֹא־טֹ֑וב וְאָ֖ץ בְּרַגְלַ֣יִם חֹוטֵֽא׃ </span>
<span class='v PR19_3' data-id='PR19_3'><span class='v-num v-3'>3&nbsp;</span>אִוֶּ֣לֶת אָ֭דָם תְּסַלֵּ֣ף דַּרְכֹּ֑ו וְעַל־יְ֝הוָ֗ה יִזְעַ֥ף לִבֹּֽו׃ </span>
<span class='v PR19_4' data-id='PR19_4'><span class='v-num v-4'>4&nbsp;</span>הֹ֗ון יֹ֭סִיף רֵעִ֣ים רַבִּ֑ים וְ֝דָ֗ל מֵרֵ֥עהוּ יִפָּרֵֽד׃ </span>
<span class='v PR19_5' data-id='PR19_5'><span class='v-num v-5'>5&nbsp;</span>עֵ֣ד שְׁ֭קָרִים לֹ֣א יִנָּקֶ֑ה וְיָפִ֥יחַ כְּ֝זָבִ֗ים לֹ֣א יִמָּלֵֽט׃ </span>
<span class='v PR19_6' data-id='PR19_6'><span class='v-num v-6'>6&nbsp;</span>רַ֭בִּים יְחַלּ֣וּ פְנֵֽי־נָדִ֑יב וְכָל־הָ֝רֵ֗עַ לְאִ֣ישׁ מַתָּֽן׃ </span>
<span class='v PR19_7' data-id='PR19_7'><span class='v-num v-7'>7&nbsp;</span>כָּ֥ל אֲחֵי־רָ֨שׁ ׀ שְֽׂנֵאֻ֗הוּ אַ֤ף כִּ֣י מְ֭רֵעֵהוּ רָחֲק֣וּ מִמֶּ֑נּוּ מְרַדֵּ֖ף אֲמָרִ֣ים *לֹא־ (לֹו)־הֵֽמָּה׃ </span>
<span class='v PR19_8' data-id='PR19_8'><span class='v-num v-8'>8&nbsp;</span>קֹֽנֶה־לֵּ֭ב אֹהֵ֣ב נַפְשֹׁ֑ו שֹׁמֵ֥ר תְּ֝בוּנָ֗ה לִמְצֹא־טֹֽוב׃ </span>
<span class='v PR19_9' data-id='PR19_9'><span class='v-num v-9'>9&nbsp;</span>עֵ֣ד שְׁ֭קָרִים לֹ֣א יִנָּקֶ֑ה וְיָפִ֖יחַ כְּזָבִ֣ים יֹאבֵֽד׃ פ </span>
<span class='v PR19_10' data-id='PR19_10'><span class='v-num v-10'>10&nbsp;</span>לֹֽא־נָאוֶ֣ה לִכְסִ֣יל תַּעֲנ֑וּג אַ֝֗ף כִּֽי־לְעֶ֤בֶד ׀ מְשֹׁ֬ל בְּשָׂרִֽים׃ </span>
<span class='v PR19_11' data-id='PR19_11'><span class='v-num v-11'>11&nbsp;</span>שֵׂ֣כֶל אָ֭דָם הֶאֱרִ֣יךְ אַפֹּ֑ו וְ֝תִפאַרְתֹּ֗ו עֲבֹ֣ר עַל־פָּֽשַׁע׃ </span>
<span class='v PR19_12' data-id='PR19_12'><span class='v-num v-12'>12&nbsp;</span>נַ֣הַם כַּ֭כְּפִיר זַ֣עַף מֶ֑לֶךְ וּכְטַ֖ל עַל־עֵ֣שֶׂב רְצֹונֹֽו׃ </span>
<span class='v PR19_13' data-id='PR19_13'><span class='v-num v-13'>13&nbsp;</span>הַוֹּ֣ת לְ֭אָבִיו בֵּ֣ן כְּסִ֑יל וְדֶ֥לֶף טֹ֝רֵ֗ד מִדְיְנֵ֥י אִשָּֽׁה׃ </span>
<span class='v PR19_14' data-id='PR19_14'><span class='v-num v-14'>14&nbsp;</span>בַּ֣יִת וָ֭הֹון נַחֲלַ֣ת אָבֹ֑ות וּ֝מֵיְהוָ֗ה אִשָּׁ֥ה מַשְׂכָּֽלֶת׃ </span>
<span class='v PR19_15' data-id='PR19_15'><span class='v-num v-15'>15&nbsp;</span>עַ֭צְלָה תַּפִּ֣יל תַּרְדֵּמָ֑ה וְנֶ֖פֶשׁ רְמִיָּ֣ה תִרְעָֽב׃ </span>
<span class='v PR19_16' data-id='PR19_16'><span class='v-num v-16'>16&nbsp;</span>שֹׁמֵ֣ר מִ֭צְוָה שֹׁמֵ֣ר נַפְשֹׁ֑ו בֹּוזֵ֖ה דְרָכָ֣יו *יוּמָת (יָמֽוּת)׃ </span>
<span class='v PR19_17' data-id='PR19_17'><span class='v-num v-17'>17&nbsp;</span>מַלְוֵ֣ה יְ֭הוָה חֹ֣ונֵֽן דָּ֑ל וּ֝גְמֻלֹ֗ו יְשַׁלֶּם־לֹֽו׃ </span>
<span class='v PR19_18' data-id='PR19_18'><span class='v-num v-18'>18&nbsp;</span>יַסֵּ֣ר בִּ֭נְךָ כִּי־יֵ֣שׁ תִּקְוָ֑ה וְאֶל־הֲ֝מִיתֹ֗ו אַל־תִּשָּׂ֥א נַפְשֶֽׁךָ׃ </span>
<span class='v PR19_19' data-id='PR19_19'><span class='v-num v-19'>19&nbsp;</span>*גֹּרַל־ (גְּֽדָל)־חֵ֭מָה נֹ֣שֵׂא עֹ֑נֶשׁ כִּ֥י אִם־תַּ֝צִּ֗יל וְעֹ֣וד תֹּוסִֽף׃ </span>
<span class='v PR19_20' data-id='PR19_20'><span class='v-num v-20'>20&nbsp;</span>שְׁמַ֣ע עֵ֭צָה וְקַבֵּ֣ל מוּסָ֑ר לְ֝מַ֗עַן תֶּחְכַּ֥ם בְּאַחֲרִיתֶֽךָ׃ </span>
<span class='v PR19_21' data-id='PR19_21'><span class='v-num v-21'>21&nbsp;</span>רַבֹּ֣ות מַחֲשָׁבֹ֣ות בְּלֶב־אִ֑ישׁ וַעֲצַ֥ת יְ֝הוָ֗ה הִ֣יא תָקֽוּם׃ </span>
<span class='v PR19_22' data-id='PR19_22'><span class='v-num v-22'>22&nbsp;</span>תַּאֲוַ֣ת אָדָ֣ם חַסְדֹּ֑ו וְטֹֽוב־רָ֝שׁ מֵאִ֥ישׁ כָּזָֽב׃ </span>
<span class='v PR19_23' data-id='PR19_23'><span class='v-num v-23'>23&nbsp;</span>יִרְאַ֣ת יְהוָ֣ה לְחַיִּ֑ים וְשָׂבֵ֥עַ יָ֝לִ֗ין בַּל־יִפָּ֥קֶד רָֽע׃ </span>
<span class='v PR19_24' data-id='PR19_24'><span class='v-num v-24'>24&nbsp;</span>טָ֘מַ֤ן עָצֵ֣ל יָ֭דֹו בַּצַּלָּ֑חַת גַּם־אֶל־פִּ֝֗יהוּ לֹ֣א יְשִׁיבֶֽנָּה׃ </span>
<span class='v PR19_25' data-id='PR19_25'><span class='v-num v-25'>25&nbsp;</span>לֵ֣ץ תַּ֭כֶּה וּפֶ֣תִי יַעְרִ֑ם וְהֹוכִ֥יחַ לְ֝נָבֹ֗ון יָבִ֥ין דָּֽעַת׃ </span>
<span class='v PR19_26' data-id='PR19_26'><span class='v-num v-26'>26&nbsp;</span>מְֽשַׁדֶּד־אָ֭ב יַבְרִ֣יחַ אֵ֑ם בֵּ֝֗ן מֵבִ֥ישׁ וּמַחְפִּֽיר׃ </span>
<span class='v PR19_27' data-id='PR19_27'><span class='v-num v-27'>27&nbsp;</span>חַֽדַל־בְּ֭נִי לִשְׁמֹ֣עַ מוּסָ֑ר לִ֝שְׁגֹ֗ות מֵֽאִמְרֵי־דָֽעַת׃ </span>
<span class='v PR19_28' data-id='PR19_28'><span class='v-num v-28'>28&nbsp;</span>עֵ֣ד בְּ֭לִיַּעַל יָלִ֣יץ מִשְׁפָּ֑ט וּפִ֥י רְ֝שָׁעִ֗ים יְבַלַּע־אָֽוֶן׃ </span>
<span class='v PR19_29' data-id='PR19_29'><span class='v-num v-29'>29&nbsp;</span>נָכֹ֣ונוּ לַלֵּצִ֣ים שְׁפָטִ֑ים וּ֝מַהֲלֻמֹ֗ות לְגֵ֣ו כְּסִילִֽים׃ </span></div></div>
<div class='footnotes'>

</div>
<div class='footer'><div class='nav'>
<a class='prev' href='PR18.html'>&#9664;</a>
<a class='home' href='index.html'>&#9776;</a>
<a class='next' href='PR20.html'>&#9654;</a>
</div></div>
</body></html>
