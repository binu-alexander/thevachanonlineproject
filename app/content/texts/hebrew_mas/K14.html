<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש מְלָכִים א 4</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='K1.html'> מְלָכִים א 4 </a>
<a class='prev' href='K13.html'> &#9664; </a>
<a class='next' href='K15.html'> &#9654; </a>
</div></div>
<div class='chapter section K14 hbo K1 ezra_sil' dir='rtl' data-id='K14' data-nextid='K15' data-previd='K13' lang='hbo'> 

<br><div class='c'>4</div>
<div class='p'>
<span class='v K14_1' data-id='K14_1'><span class='verse1 v-num v-1'>1&nbsp;</span>וַֽיְהִי֙ הַמֶּ֣לֶךְ שְׁלֹמֹ֔ה מֶ֖לֶךְ עַל־כָּל־יִשְׂרָאֵֽל׃ ס </span>
<span class='v K14_2' data-id='K14_2'><span class='v-num v-2'>2&nbsp;</span>וְאֵ֥לֶּה הַשָּׂרִ֖ים אֲשֶׁר־לֹ֑ו עֲזַרְיָ֥הוּ בֶן־צָדֹ֖וק הַכֹּהֵֽן׃ ס </span>
<span class='v K14_3' data-id='K14_3'><span class='v-num v-3'>3&nbsp;</span>אֱלִיחֹ֧רֶף וַאֲחִיָּ֛ה בְּנֵ֥י שִׁישָׁ֖א סֹפְרִ֑ים יְהֹושָׁפָ֥ט בֶּן־אֲחִיל֖וּד הַמַּזְכִּֽיר׃ </span>
<span class='v K14_4' data-id='K14_4'><span class='v-num v-4'>4&nbsp;</span>וּבְנָיָ֥הוּ בֶן־יְהֹויָדָ֖ע עַל־הַצָּבָ֑א וְצָדֹ֥וק וְאֶבְיָתָ֖ר כֹּהֲנִֽים׃ ס </span>
<span class='v K14_5' data-id='K14_5'><span class='v-num v-5'>5&nbsp;</span>וַעֲזַרְיָ֥הוּ בֶן־נָתָ֖ן עַל־הַנִּצָּבִ֑ים וְזָב֧וּד בֶּן־נָתָ֛ן כֹּהֵ֖ן רֵעֶ֥ה הַמֶּֽלֶךְ׃ </span>
<span class='v K14_6' data-id='K14_6'><span class='v-num v-6'>6&nbsp;</span>וַאֲחִישָׁ֖ר עַל־הַבָּ֑יִת וַאֲדֹנִירָ֥ם בֶּן־עַבְדָּ֖א עַל־הַמַּֽס׃ ס </span>
<span class='v K14_7' data-id='K14_7'><span class='v-num v-7'>7&nbsp;</span>וְלִשְׁלֹמֹ֞ה שְׁנֵים־עָשָׂ֤ר נִצָּבִים֙ עַל־כָּל־יִשְׂרָאֵ֔ל וְכִלְכְּל֥וּ אֶת־הַמֶּ֖לֶךְ וְאֶת־בֵּיתֹ֑ו חֹ֧דֶשׁ בַּשָּׁנָ֛ה יִהְיֶ֥ה עַל־*אֶחָד (הָאֶחָ֖ד) לְכַלְכֵּֽל׃ ס </span>
<span class='v K14_8' data-id='K14_8'><span class='v-num v-8'>8&nbsp;</span>וְאֵ֣לֶּה שְׁמֹותָ֔ם בֶּן־ח֖וּר בְּהַ֥ר אֶפְרָֽיִם׃ ס </span>
<span class='v K14_9' data-id='K14_9'><span class='v-num v-9'>9&nbsp;</span>בֶּן־דֶּ֛קֶר בְּמָקַ֥ץ וּבְשַֽׁעַלְבִ֖ים וּבֵ֣ית שָׁ֑מֶשׁ וְאֵילֹ֖ון בֵּ֥ית חָנָֽן׃ ס </span>
<span class='v K14_10' data-id='K14_10'><span class='v-num v-10'>10&nbsp;</span>בֶּן־חֶ֖סֶד בָּֽאֲרֻבֹּ֑ות לֹ֥ו שֹׂכֹ֖ה וְכָל־אֶ֥רֶץ חֵֽפֶר׃ ס </span>
<span class='v K14_11' data-id='K14_11'><span class='v-num v-11'>11&nbsp;</span>בֶּן־אֲבִֽינָדָ֖ב כָּל־נָ֣פַת דֹּ֑אר טָפַת֙ בַּת־שְׁלֹמֹ֔ה הָ֥יְתָה לֹּ֖ו לְאִשָּֽׁה׃ ס </span>
<span class='v K14_12' data-id='K14_12'><span class='v-num v-12'>12&nbsp;</span>בַּֽעֲנָא֙ בֶּן־אֲחִיל֔וּד תַּעְנַ֖ךְ וּמְגִדֹּ֑ו וְכָל־בֵּ֣ית שְׁאָ֡ן אֲשֶׁר֩ אֵ֨צֶל צָרְתַ֜נָה מִתַּ֣חַת לְיִזְרְעֶ֗אל מִבֵּ֤ית שְׁאָן֙ עַ֚ד אָבֵ֣ל מְחֹולָ֔ה עַ֖ד מֵעֵ֥בֶר לְיָקְמֳעָֽם׃ ס </span>
<span class='v K14_13' data-id='K14_13'><span class='v-num v-13'>13&nbsp;</span>בֶּן־גֶּ֖בֶר בְּרָמֹ֣ת גִּלְעָ֑ד לֹ֡ו חַוֹּת֩ יָאִ֨יר בֶּן־מְנַשֶּׁ֜ה אֲשֶׁ֣ר בַּגִּלְעָ֗ד לֹ֚ו חֶ֤בֶל אַרְגֹּב֙ אֲשֶׁ֣ר בַּבָּשָׁ֔ן שִׁשִּׁים֙ עָרִ֣ים גְּדֹלֹ֔ות חֹומָ֖ה וּבְרִ֥יחַ נְחֹֽשֶׁת׃ ס </span>
<span class='v K14_14' data-id='K14_14'><span class='v-num v-14'>14&nbsp;</span>אֲחִֽינָדָ֥ב בֶּן־עִדֹּ֖א מַחֲנָֽיְמָה׃ </span>
<span class='v K14_15' data-id='K14_15'><span class='v-num v-15'>15&nbsp;</span>אֲחִימַ֖עַץ בְּנַפְתָּלִ֑י גַּם־ה֗וּא לָקַ֛ח אֶת־בָּשְׂמַ֥ת בַּת־שְׁלֹמֹ֖ה לְאִשָּֽׁה׃ </span>
<span class='v K14_16' data-id='K14_16'><span class='v-num v-16'>16&nbsp;</span>בַּֽעֲנָא֙ בֶּן־חוּשָׁ֔י בְּאָשֵׁ֖ר וּבְעָלֹֽות׃ ס </span>
<span class='v K14_17' data-id='K14_17'><span class='v-num v-17'>17&nbsp;</span>יְהֹושָׁפָ֥ט בֶּן־פָּר֖וּחַ בְּיִשָׂשכָֽר׃ ס </span>
<span class='v K14_18' data-id='K14_18'><span class='v-num v-18'>18&nbsp;</span>שִׁמְעִ֥י בֶן־אֵלָ֖א בְּבִנְיָמִֽן׃ ס </span>
<span class='v K14_19' data-id='K14_19'><span class='v-num v-19'>19&nbsp;</span>גֶּ֥בֶר בֶּן־אֻרִ֖י בְּאֶ֣רֶץ גִּלְעָ֑ד אֶ֜רֶץ סִיחֹ֣ון ׀ מֶ֣לֶךְ הָאֱמֹרִ֗י וְעֹג֙ מֶ֣לֶךְ הַבָּשָׁ֔ן וּנְצִ֥יב אֶחָ֖ד אֲשֶׁ֥ר בָּאָֽרֶץ׃ </span>
<span class='v K14_20' data-id='K14_20'><span class='v-num v-20'>20&nbsp;</span>יְהוּדָ֤ה וְיִשְׂרָאֵל֙ רַבִּ֔ים כַּחֹ֥ול אֲשֶׁר־עַל־הַיָּ֖ם לָרֹ֑ב אֹכְלִ֥ים וְשֹׁתִ֖ים וּשְׂמֵחִֽים׃ </span></div></div>
<div class='footnotes'>

</div>
<div class='footer'><div class='nav'>
<a class='prev' href='K13.html'>&#9664;</a>
<a class='home' href='index.html'>&#9776;</a>
<a class='next' href='K15.html'>&#9654;</a>
</div></div>
</body></html>
