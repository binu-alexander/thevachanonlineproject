<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש תְּהִלִּים 47</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='PS.html'> תְּהִלִּים 47 </a>
<a class='prev' href='PS46.html'> &#9664; </a>
<a class='next' href='PS48.html'> &#9654; </a>
</div></div>
<div class='chapter section PS47 hbo PS ezra_sil' dir='rtl' data-id='PS47' data-nextid='PS48' data-previd='PS46' lang='hbo'> 

<br><div class='c'> 47</div>
<div class='p'>
<span class='v PS47_1' data-id='PS47_1'><span class='verse1 v-num v-1'>1&nbsp;</span>לַמְנַצֵּ֬חַ ׀ לִבְנֵי־קֹ֬רַח מִזְמֹֽור׃ </span>
<span class='v PS47_2' data-id='PS47_2'><span class='v-num v-2'>2&nbsp;</span>כָּֽל־הָ֭עַמִּים תִּקְעוּ־כָ֑ף הָרִ֥יעוּ לֵ֝אלֹהִ֗ים בְּקֹ֣ול רִנָּֽה׃ </span>
<span class='v PS47_3' data-id='PS47_3'><span class='v-num v-3'>3&nbsp;</span>כִּֽי־יְהוָ֣ה עֶלְיֹ֣ון נֹורָ֑א מֶ֥לֶךְ גָּ֝דֹול עַל־כָּל־הָאָֽרֶץ׃ </span>
<span class='v PS47_4' data-id='PS47_4'><span class='v-num v-4'>4&nbsp;</span>יַדְבֵּ֣ר עַמִּ֣ים תַּחְתֵּ֑ינוּ וּ֝לְאֻמִּ֗ים תַּ֣חַת רַגְלֵֽינוּ׃ </span>
<span class='v PS47_5' data-id='PS47_5'><span class='v-num v-5'>5&nbsp;</span>יִבְחַר־לָ֥נוּ אֶת־נַחֲלָתֵ֑נוּ אֶ֥ת גְּאֹ֨ון יַעֲקֹ֖ב אֲשֶׁר־אָהֵ֣ב סֶֽלָה׃ </span>
<span class='v PS47_6' data-id='PS47_6'><span class='v-num v-6'>6&nbsp;</span>עָלָ֣ה אֱ֭לֹהִים בִּתְרוּעָ֑ה יְ֝הֹוָ֗ה בְּקֹ֣ול שֹׁופָֽר׃ </span>
<span class='v PS47_7' data-id='PS47_7'><span class='v-num v-7'>7&nbsp;</span>זַמְּר֣וּ אֱלֹהִ֣ים זַמֵּ֑רוּ זַמְּר֖וּ לְמַלְכֵּ֣נוּ זַמֵּֽרוּ׃ </span>
<span class='v PS47_8' data-id='PS47_8'><span class='v-num v-8'>8&nbsp;</span>כִּ֤י מֶ֖לֶךְ כָּל־הָאָ֥רֶץ אֱלֹהִ֗ים זַמְּר֥וּ מַשְׂכִּֽיל׃ </span>
<span class='v PS47_9' data-id='PS47_9'><span class='v-num v-9'>9&nbsp;</span>מָלַ֣ךְ אֱ֭לֹהִים עַל־גֹּויִ֑ם אֱ֝לֹהִ֗ים יָשַׁ֤ב ׀ עַל־כִּסֵּ֬א קָדְשֹֽׁו׃ </span>
<span class='v PS47_10' data-id='PS47_10'><span class='v-num v-10'>10&nbsp;</span>נְדִ֘יבֵ֤י עַמִּ֨ים ׀ נֶאֱסָ֗פוּ עַם֮ אֱלֹהֵ֪י אַבְרָ֫הָ֥ם כִּ֣י לֵֽ֭אלֹהִים מָֽגִנֵּי־אֶ֗רֶץ מְאֹ֣ד נַעֲלָֽה׃ </span></div></div>
<div class='footnotes'>

</div>
<div class='footer'><div class='nav'>
<a class='prev' href='PS46.html'>&#9664;</a>
<a class='home' href='index.html'>&#9776;</a>
<a class='next' href='PS48.html'>&#9654;</a>
</div></div>
</body></html>
