<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש דִּבְרֵי הַיָּמִים א 1</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='R1.html'> דִּבְרֵי הַיָּמִים א 1 </a>
<a class='prev' href='K225.html'> &#9664; </a>
<a class='next' href='R12.html'> &#9654; </a>
</div></div>
<div class='chapter section R11 hbo R1 ezra_sil' dir='rtl' data-id='R11' data-nextid='R12' data-previd='K225' lang='hbo'><div class='mt'>דִּבְרֵי הַיָּמִים א  
</div>
<br><div class='c'>1</div>
<div class='p'>
<span class='v R11_1' data-id='R11_1'><span class='verse1 v-num v-1'>1&nbsp;</span>אָדָ֥ם שֵׁ֖ת אֱנֹֽושׁ׃ </span>
<span class='v R11_2' data-id='R11_2'><span class='v-num v-2'>2&nbsp;</span>קֵינָ֥ן מַהֲלַלְאֵ֖ל יָֽרֶד׃ </span>
<span class='v R11_3' data-id='R11_3'><span class='v-num v-3'>3&nbsp;</span>חֲנֹ֥וךְ מְתוּשֶׁ֖לַח לָֽמֶךְ׃ </span>
<span class='v R11_4' data-id='R11_4'><span class='v-num v-4'>4&nbsp;</span>נֹ֥חַ שֵׁ֖ם חָ֥ם וָיָֽפֶת׃ ס </span>
<span class='v R11_5' data-id='R11_5'><span class='v-num v-5'>5&nbsp;</span>בְּנֵ֣י יֶ֔פֶת גֹּ֣מֶר וּמָגֹ֔וג וּמָדַ֖י וְיָוָ֣ן וְתֻבָ֑ל וּמֶ֖שֶׁךְ וְתִירָֽס׃ ס </span>
<span class='v R11_6' data-id='R11_6'><span class='v-num v-6'>6&nbsp;</span>וּבְנֵ֖י גֹּ֑מֶר אַשְׁכֲּנַ֥ז וְדִיפַ֖ת וְתֹוגַרְמָֽה׃ </span>
<span class='v R11_7' data-id='R11_7'><span class='v-num v-7'>7&nbsp;</span>וּבְנֵ֥י יָוָ֖ן אֱלִישָׁ֣ה וְתַרְשִׁ֑ישָׁה כִּתִּ֖ים וְרֹודָנִֽים׃ ס </span>
<span class='v R11_8' data-id='R11_8'><span class='v-num v-8'>8&nbsp;</span>בְּנֵ֖י חָ֑ם כּ֥וּשׁ וּמִצְרַ֖יִם פּ֥וּט וּכְנָֽעַן׃ </span>
<span class='v R11_9' data-id='R11_9'><span class='v-num v-9'>9&nbsp;</span>וּבְנֵ֣י כ֔וּשׁ סְבָא֙ וַחֲוִילָ֔ה וְסַבְתָּ֥א וְרַעְמָ֖א וְסַבְתְּכָ֑א וּבְנֵ֥י רַעְמָ֖א שְׁבָ֥א וּדְדָֽן׃ ס </span>
<span class='v R11_10' data-id='R11_10'><span class='v-num v-10'>10&nbsp;</span>וְכ֖וּשׁ יָלַ֣ד אֶת־נִמְרֹ֑וד ה֣וּא הֵחֵ֔ל לִהְיֹ֥ות גִּבֹּ֖ור בָּאָֽרֶץ׃ ס </span>
<span class='v R11_11' data-id='R11_11'><span class='v-num v-11'>11&nbsp;</span>וּמִצְרַ֡יִם יָלַ֞ד אֶת־*לוּדִיִּים (לוּדִ֧ים) וְאֶת־עֲנָמִ֛ים וְאֶת־לְהָבִ֖ים וְאֶת־נַפְתֻּחִֽים׃ </span>
<span class='v R11_12' data-id='R11_12'><span class='v-num v-12'>12&nbsp;</span>וְֽאֶת־פַּתְרֻסִ֞ים וְאֶת־כַּסְלֻחִ֗ים אֲשֶׁ֨ר יָצְא֥וּ מִשָּׁ֛ם פְּלִשְׁתִּ֖ים וְאֶת־כַּפְתֹּרִֽים׃ ס </span>
<span class='v R11_13' data-id='R11_13'><span class='v-num v-13'>13&nbsp;</span>וּכְנַ֗עַן יָלַ֛ד אֶת־צִידֹ֥ון בְּכֹרֹ֖ו וְאֶת־חֵֽת׃ </span>
<span class='v R11_14' data-id='R11_14'><span class='v-num v-14'>14&nbsp;</span>וְאֶת־הַיְבוּסִי֙ וְאֶת־הָ֣אֱמֹרִ֔י וְאֵ֖ת הַגִּרְגָּשִֽׁי׃ </span>
<span class='v R11_15' data-id='R11_15'><span class='v-num v-15'>15&nbsp;</span>וְאֶת־הַחִוִּ֥י וְאֶת־הֽ͏ַעַרְקִ֖י וְאֶת־הַסִּינִֽי׃ </span>
<span class='v R11_16' data-id='R11_16'><span class='v-num v-16'>16&nbsp;</span>וְאֶת־הָאַרְוָדִ֥י וְאֶת־הַצְּמָרִ֖י וְאֶת־הֽ͏ַחֲמָתִֽי׃ ס </span>
<span class='v R11_17' data-id='R11_17'><span class='v-num v-17'>17&nbsp;</span>בְּנֵ֣י שֵׁ֔ם עֵילָ֣ם וְאַשּׁ֔וּר וְאַרְפַּכְשַׁ֖ד וְל֣וּד וַאֲרָ֑ם וְע֥וּץ וְח֖וּל וְגֶ֥תֶר וָמֶֽשֶׁךְ׃ ס </span>
<span class='v R11_18' data-id='R11_18'><span class='v-num v-18'>18&nbsp;</span>וְאַרְפַּכְשַׁ֖ד יָלַ֣ד אֶת־שָׁ֑לַח וְשֶׁ֖לַח יָלַ֥ד אֶת־עֵֽבֶר׃ </span>
<span class='v R11_19' data-id='R11_19'><span class='v-num v-19'>19&nbsp;</span>וּלְעֵ֥בֶר יֻלַּ֖ד שְׁנֵ֣י בָנִ֑ים שֵׁ֣ם הָאֶחָ֞ד פֶּ֗לֶג כִּ֤י בְיָמָיו֙ נִפְלְגָ֣ה הָאָ֔רֶץ וְשֵׁ֥ם אָחִ֖יו יָקְטָֽן׃ </span>
<span class='v R11_20' data-id='R11_20'><span class='v-num v-20'>20&nbsp;</span>וְיָקְטָ֣ן יָלַ֔ד אֶת־אַלְמֹודָ֖ד וְאֶת־שָׁ֑לֶף וְאֶת־חֲצַרְמָ֖וֶת וְאֶת־יָֽרַח׃ </span>
<span class='v R11_21' data-id='R11_21'><span class='v-num v-21'>21&nbsp;</span>וְאֶת־הֲדֹורָ֥ם וְאֶת־אוּזָ֖ל וְאֶת־דִּקְלָֽה׃ </span>
<span class='v R11_22' data-id='R11_22'><span class='v-num v-22'>22&nbsp;</span>וְאֶת־עֵיבָ֥ל וְאֶת־אֲבִימָאֵ֖ל וְאֶת־שְׁבָֽא׃ </span>
<span class='v R11_23' data-id='R11_23'><span class='v-num v-23'>23&nbsp;</span>וְאֶת־אֹופִ֥יר וְאֶת־חֲוִילָ֖ה וְאֶת־יֹובָ֑ב כָּל־אֵ֖לֶּה בְּנֵ֥י יָקְטָֽן׃ ס </span>
<span class='v R11_24' data-id='R11_24'><span class='v-num v-24'>24&nbsp;</span>שֵׁ֥ם ׀ אַרְפַּכְשַׁ֖ד שָֽׁלַח׃ </span>
<span class='v R11_25' data-id='R11_25'><span class='v-num v-25'>25&nbsp;</span>עֵ֥בֶר פֶּ֖לֶג רְעֽוּ׃ </span>
<span class='v R11_26' data-id='R11_26'><span class='v-num v-26'>26&nbsp;</span>שְׂר֥וּג נָחֹ֖ור תָּֽרַח׃ </span>
<span class='v R11_27' data-id='R11_27'><span class='v-num v-27'>27&nbsp;</span>אַבְרָ֖ם ה֥וּא אַבְרָהָֽם׃ ס </span>
<span class='v R11_28' data-id='R11_28'><span class='v-num v-28'>28&nbsp;</span>בְּנֵי֙ אַבְרָהָ֔ם יִצְחָ֖ק וְיִשְׁמָעֵֽאל׃ ס </span>
<span class='v R11_29' data-id='R11_29'><span class='v-num v-29'>29&nbsp;</span>אֵ֖לֶּה תֹּלְדֹותָ֑ם בְּכֹ֤ור יִשְׁמָעֵאל֙ נְבָיֹ֔ות וְקֵדָ֥ר וְאַדְבְּאֵ֖ל וּמִבְשָֽׂם׃ </span>
<span class='v R11_30' data-id='R11_30'><span class='v-num v-30'>30&nbsp;</span>מִשְׁמָ֣ע וְדוּמָ֔ה מַשָּׂ֖א חֲדַ֥ד וְתֵימָֽא׃ </span>
<span class='v R11_31' data-id='R11_31'><span class='v-num v-31'>31&nbsp;</span>יְט֥וּר נָפִ֖ישׁ וָקֵ֑דְמָה אֵ֥לֶּה הֵ֖ם בְּנֵ֥י יִשְׁמָעֵֽאל׃ ס </span>
<span class='v R11_32' data-id='R11_32'><span class='v-num v-32'>32&nbsp;</span>וּבְנֵ֨י קְטוּרָ֜ה פִּילֶ֣גֶשׁ אַבְרָהָ֗ם יָלְדָ֞ה אֶת־זִמְרָ֧ן וְיָקְשָׁ֛ן וּמְדָ֥ן וּמִדְיָ֖ן וְיִשְׁבָּ֣ק וְשׁ֑וּחַ וּבְנֵ֥י יָקְשָׁ֖ן שְׁבָ֥א וּדְדָֽן׃ ס </span>
<span class='v R11_33' data-id='R11_33'><span class='v-num v-33'>33&nbsp;</span>וּבְנֵ֣י מִדְיָ֗ן עֵיפָ֤ה וָעֵ֙פֶר֙ וַחֲנֹ֔וךְ וַאֲבִידָ֖ע וְאֶלְדָּעָ֑ה כָּל־אֵ֖לֶּה בְּנֵ֥י קְטוּרָֽה׃ ס </span>
<span class='v R11_34' data-id='R11_34'><span class='v-num v-34'>34&nbsp;</span>וַיֹּ֥ולֶד אַבְרָהָ֖ם אֶת־יִצְחָ֑ק ס בְּנֵ֣י יִצְחָ֔ק עֵשָׂ֖ו וְיִשְׂרָאֵֽל׃ ס </span>
<span class='v R11_35' data-id='R11_35'><span class='v-num v-35'>35&nbsp;</span>בְּנֵ֖י עֵשָׂ֑ו אֱלִיפַ֛ז רְעוּאֵ֥ל וִיע֖וּשׁ וְיַעְלָ֥ם וְקֹֽרַח׃ ס </span>
<span class='v R11_36' data-id='R11_36'><span class='v-num v-36'>36&nbsp;</span>בְּנֵ֖י אֱלִיפָ֑ז תֵּימָ֤ן וְאֹומָר֙ צְפִ֣י וְגַעְתָּ֔ם קְנַ֖ז וְתִמְנָ֥ע וַעֲמָלֵֽק׃ ס </span>
<span class='v R11_37' data-id='R11_37'><span class='v-num v-37'>37&nbsp;</span>בְּנֵ֖י רְעוּאֵ֑ל נַ֥חַת זֶ֖רַח שַׁמָּ֥ה וּמִזָּֽה׃ ס </span>
<span class='v R11_38' data-id='R11_38'><span class='v-num v-38'>38&nbsp;</span>וּבְנֵ֣י שֵׂעִ֔יר לֹוטָ֥ן וְשֹׁובָ֖ל וְצִבְעֹ֣ון וֽ͏ַעֲנָ֑ה וְדִישֹׁ֥ן וְאֵ֖צֶר וְדִישָֽׁן׃ </span>
<span class='v R11_39' data-id='R11_39'><span class='v-num v-39'>39&nbsp;</span>וּבְנֵ֥י לֹוטָ֖ן חֹרִ֣י וְהֹומָ֑ם וַאֲחֹ֥ות לֹוטָ֖ן תִּמְנָֽע׃ ס </span>
<span class='v R11_40' data-id='R11_40'><span class='v-num v-40'>40&nbsp;</span>בְּנֵ֣י שֹׁובָ֔ל עַלְיָ֧ן וּמָנַ֛חַת וְעֵיבָ֖ל שְׁפִ֣י וְאֹונָ֑ם ס וּבְנֵ֥י צִבְעֹ֖ון אַיָּ֥ה וַעֲנָֽה׃ </span>
<span class='v R11_41' data-id='R11_41'><span class='v-num v-41'>41&nbsp;</span>בְּנֵ֥י עֲנָ֖ה דִּישֹׁ֑ון ס וּבְנֵ֣י דִישֹׁ֔ון חַמְרָ֥ן וְאֶשְׁבָּ֖ן וְיִתְרָ֥ן וּכְרָֽן׃ ס </span>
<span class='v R11_42' data-id='R11_42'><span class='v-num v-42'>42&nbsp;</span>בְּֽנֵי־אֵ֔צֶר בִּלְהָ֥ן וְזַעֲוָ֖ן יַעֲקָ֑ן בְּנֵ֥י דִישֹׁ֖ון ע֥וּץ וַאֲרָֽן׃ פ </span>
<span class='v R11_43' data-id='R11_43'><span class='v-num v-43'>43&nbsp;</span>וְאֵ֣לֶּה הַמְּלָכִ֗ים אֲשֶׁ֤ר מָלְכוּ֙ בְּאֶ֣רֶץ אֱדֹ֔ום לִפְנֵ֥י מְלָךְ־מֶ֖לֶךְ לִבְנֵ֣י יִשְׂרָאֵ֑ל בֶּ֚לַע בֶּן־בְּעֹ֔ור וְשֵׁ֥ם עִירֹ֖ו דִּנְהָֽבָה׃ </span>
<span class='v R11_44' data-id='R11_44'><span class='v-num v-44'>44&nbsp;</span>וַיָּ֖מָת בָּ֑לַע וַיִּמְלֹ֣ךְ תַּחְתָּ֔יו יֹובָ֥ב בֶּן־זֶ֖רַח מִבָּצְרָֽה׃ </span>
<span class='v R11_45' data-id='R11_45'><span class='v-num v-45'>45&nbsp;</span>וַיָּ֖מָת יֹובָ֑ב וַיִּמְלֹ֣ךְ תַּחְתָּ֔יו חוּשָׁ֖ם מֵאֶ֥רֶץ הַתֵּימָנִֽי׃ </span>
<span class='v R11_46' data-id='R11_46'><span class='v-num v-46'>46&nbsp;</span>וַיָּ֖מָת חוּשָׁ֑ם וַיִּמְלֹ֨ךְ תַּחְתָּ֜יו הֲדַ֣ד בֶּן־בְּדַ֗ד הַמַּכֶּ֤ה אֶת־מִדְיָן֙ בִּשְׂדֵ֣ה מֹואָ֔ב וְשֵׁ֥ם עִירֹ֖ו *עֲיֹות (עֲוִֽית)׃ </span>
<span class='v R11_47' data-id='R11_47'><span class='v-num v-47'>47&nbsp;</span>וַיָּ֖מָת הֲדָ֑ד וַיִּמְלֹ֣ךְ תַּחְתָּ֔יו שַׂמְלָ֖ה מִמַּשְׂרֵקָֽה׃ </span>
<span class='v R11_48' data-id='R11_48'><span class='v-num v-48'>48&nbsp;</span>וַיָּ֖מָת שַׂמְלָ֑ה וַיִּמְלֹ֣ךְ תַּחְתָּ֔יו שָׁא֖וּל מֵרְחֹבֹ֥ות הַנָּהָֽר׃ </span>
<span class='v R11_49' data-id='R11_49'><span class='v-num v-49'>49&nbsp;</span>וַיָּ֖מָת שָׁא֑וּל וַיִּמְלֹ֣ךְ תַּחְתָּ֔יו בַּ֥עַל חָנָ֖ן בֶּן־עַכְבֹּֽור׃ </span>
<span class='v R11_50' data-id='R11_50'><span class='v-num v-50'>50&nbsp;</span>וַיָּ֙מָת֙ בַּ֣עַל חָנָ֔ן וַיִּמְלֹ֤ךְ תַּחְתָּיו֙ הֲדַ֔ד וְשֵׁ֥ם עִירֹ֖ו פָּ֑עִי וְשֵׁ֨ם אִשְׁתֹּ֤ו מְהֵיטַבְאֵל֙ בַּת־מַטְרֵ֔ד בַּ֖ת מֵ֥י זָהָֽב׃ </span>
<span class='v R11_51' data-id='R11_51'><span class='v-num v-51'>51&nbsp;</span>וַיָּ֖מָת הֲדָ֑ד ס וַיִּהְיוּ֙ אַלּוּפֵ֣י אֱדֹ֔ום אַלּ֥וּף תִּמְנָ֛ע אַלּ֥וּף *עַלְיָה (עַֽלְוָ֖ה) אַלּ֥וּף יְתֵֽת׃ </span>
<span class='v R11_52' data-id='R11_52'><span class='v-num v-52'>52&nbsp;</span>אַלּ֧וּף אָהֳלִיבָמָ֛ה אַלּ֥וּף אֵלָ֖ה אַלּ֥וּף פִּינֹֽן׃ </span>
<span class='v R11_53' data-id='R11_53'><span class='v-num v-53'>53&nbsp;</span>אַלּ֥וּף קְנַ֛ז אַלּ֥וּף תֵּימָ֖ן אַלּ֣וּף מִבְצָֽר׃ </span>
<span class='v R11_54' data-id='R11_54'><span class='v-num v-54'>54&nbsp;</span>אַלּ֥וּף מַגְדִּיאֵ֖ל אַלּ֣וּף עִירָ֑ם אֵ֖לֶּה אַלּוּפֵ֥י אֱדֹֽום׃ פ </span></div></div>
<div class='footnotes'>

</div>
<div class='footer'><div class='nav'>
<a class='prev' href='K225.html'>&#9664;</a>
<a class='home' href='index.html'>&#9776;</a>
<a class='next' href='R12.html'>&#9654;</a>
</div></div>
</body></html>
