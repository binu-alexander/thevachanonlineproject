<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש מִשְׁלֵי 2</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='PR.html'> מִשְׁלֵי 2 </a>
<a class='prev' href='PR1.html'> &#9664; </a>
<a class='next' href='PR3.html'> &#9654; </a>
</div></div>
<div class='chapter section PR2 hbo PR ezra_sil' dir='rtl' data-id='PR2' data-nextid='PR3' data-previd='PR1' lang='hbo'> 

<br><div class='c'>2</div>
<div class='p'>
<span class='v PR2_1' data-id='PR2_1'><span class='verse1 v-num v-1'>1&nbsp;</span>בְּ֭נִי אִם־תִּקַּ֣ח אֲמָרָ֑י וּ֝מִצְוֹתַ֗י תִּצְפֹּ֥ן אִתָּֽךְ׃ </span>
<span class='v PR2_2' data-id='PR2_2'><span class='v-num v-2'>2&nbsp;</span>לְהַקְשִׁ֣יב לַֽחָכְמָ֣ה אָזְנֶ֑ךָ תַּטֶּ֥ה לִ֝בְּךָ֗ לַתְּבוּנָֽה׃ </span>
<span class='v PR2_3' data-id='PR2_3'><span class='v-num v-3'>3&nbsp;</span>כִּ֤י אִ֣ם לַבִּינָ֣ה תִקְרָ֑א לַ֝תְּבוּנָ֗ה תִּתֵּ֥ן קֹולֶֽךָ׃ </span>
<span class='v PR2_4' data-id='PR2_4'><span class='v-num v-4'>4&nbsp;</span>אִם־תְּבַקְשֶׁ֥נָּה כַכָּ֑סֶף וְֽכַמַּטְמֹונִ֥ים תַּחְפְּשֶֽׂנָּה׃ </span>
<span class='v PR2_5' data-id='PR2_5'><span class='v-num v-5'>5&nbsp;</span>אָ֗ז תָּ֭בִין יִרְאַ֣ת יְהוָ֑ה וְדַ֖עַת אֱלֹהִ֣ים תִּמְצָֽא׃ </span>
<span class='v PR2_6' data-id='PR2_6'><span class='v-num v-6'>6&nbsp;</span>כִּֽי־יְ֭הוָה יִתֵּ֣ן חָכְמָ֑ה מִ֝פִּ֗יו דַּ֣עַת וּתְבוּנָֽה׃ </span>
<span class='v PR2_7' data-id='PR2_7'><span class='v-num v-7'>7&nbsp;</span>*וְצָפַן (יִצְפֹּ֣ן) לַ֭יְשָׁרִים תּוּשִׁיָּ֑ה מָ֝גֵ֗ן לְהֹ֣לְכֵי תֹֽם׃ </span>
<span class='v PR2_8' data-id='PR2_8'><span class='v-num v-8'>8&nbsp;</span>לִ֭נְצֹר אָרְחֹ֣ות מִשְׁפָּ֑ט וְדֶ֖רֶךְ *חֲסִידֹו (חֲסִידָ֣יו) יִשְׁמֹֽר׃ </span>
<span class='v PR2_9' data-id='PR2_9'><span class='v-num v-9'>9&nbsp;</span>אָ֗ז תָּ֭בִין צֶ֣דֶק וּמִשְׁפָּ֑ט וּ֝מֵישָׁרִ֗ים כָּל־מַעְגַּל־טֹֽוב׃ </span>
<span class='v PR2_10' data-id='PR2_10'><span class='v-num v-10'>10&nbsp;</span>כִּֽי־תָבֹ֣וא חָכְמָ֣ה בְלִבֶּ֑ךָ וְ֝דַ֗עַת לְֽנַפְשְׁךָ֥ יִנְעָֽם׃ </span>
<span class='v PR2_11' data-id='PR2_11'><span class='v-num v-11'>11&nbsp;</span>מְ֭זִמָּה תִּשְׁמֹ֥ר עָלֶ֗יךָ תְּבוּנָ֥ה תִנְצְרֶֽכָּה׃ </span>
<span class='v PR2_12' data-id='PR2_12'><span class='v-num v-12'>12&nbsp;</span>לְ֭הַצִּ֣ילְךָ מִדֶּ֣רֶךְ רָ֑ע מֵ֝אִ֗ישׁ מְדַבֵּ֥ר תַּהְפֻּכֹֽות׃ </span>
<span class='v PR2_13' data-id='PR2_13'><span class='v-num v-13'>13&nbsp;</span>הַ֭עֹ֣זְבִים אָרְחֹ֣ות יֹ֑שֶׁר לָ֝לֶ֗כֶת בְּדַרְכֵי־חֹֽשֶׁךְ׃ </span>
<span class='v PR2_14' data-id='PR2_14'><span class='v-num v-14'>14&nbsp;</span>הַ֭שְּׂמֵחִים לַעֲשֹׂ֥ות רָ֑ע יָ֝גִ֗ילוּ בְּֽתַהְפֻּכֹ֥ות רָֽע׃ </span>
<span class='v PR2_15' data-id='PR2_15'><span class='v-num v-15'>15&nbsp;</span>אֲשֶׁ֣ר אָרְחֹתֵיהֶ֣ם עִקְּשִׁ֑ים וּ֝נְלֹוזִ֗ים בְּמַעְגְּלֹותָֽם׃ </span>
<span class='v PR2_16' data-id='PR2_16'><span class='v-num v-16'>16&nbsp;</span>לְ֭הַצִּ֣ילְךָ מֵאִשָּׁ֣ה זָרָ֑ה מִ֝נָּכְרִיָּ֗ה אֲמָרֶ֥יהָ הֶחֱלִֽיקָה׃ </span>
<span class='v PR2_17' data-id='PR2_17'><span class='v-num v-17'>17&nbsp;</span>הַ֭עֹזֶבֶת אַלּ֣וּף נְעוּרֶ֑יהָ וְאֶת־בְּרִ֖ית אֱלֹהֶ֣יהָ שָׁכֵֽחָה׃ </span>
<span class='v PR2_18' data-id='PR2_18'><span class='v-num v-18'>18&nbsp;</span>כִּ֤י שָׁ֣חָה אֶל־מָ֣וֶת בֵּיתָ֑הּ וְאֶל־רְ֝פָאִ֗ים מַעְגְּלֹתֶֽיהָ׃ </span>
<span class='v PR2_19' data-id='PR2_19'><span class='v-num v-19'>19&nbsp;</span>כָּל־בָּ֭אֶיהָ לֹ֣א יְשׁוּב֑וּן וְלֹֽא־יַ֝שִּׂ֗יגוּ אָרְחֹ֥ות חַיִּֽים׃ </span>
<span class='v PR2_20' data-id='PR2_20'><span class='v-num v-20'>20&nbsp;</span>לְמַ֗עַן תֵּ֭לֵךְ בְּדֶ֣רֶךְ טֹובִ֑ים וְאָרְחֹ֖ות צַדִּיקִ֣ים תִּשְׁמֹֽר׃ </span>
<span class='v PR2_21' data-id='PR2_21'><span class='v-num v-21'>21&nbsp;</span>כִּֽי־יְשָׁרִ֥ים יִשְׁכְּנוּ־אָ֑רֶץ וּ֝תְמִימִ֗ים יִוָּ֥תְרוּ בָֽהּ׃ </span>
<span class='v PR2_22' data-id='PR2_22'><span class='v-num v-22'>22&nbsp;</span>וּ֭רְשָׁעִים מֵאֶ֣רֶץ יִכָּרֵ֑תוּ וּ֝בֹוגְדִ֗ים יִסְּח֥וּ מִמֶּֽנָּה׃ פ </span></div></div>
<div class='footnotes'>

</div>
<div class='footer'><div class='nav'>
<a class='prev' href='PR1.html'>&#9664;</a>
<a class='home' href='index.html'>&#9776;</a>
<a class='next' href='PR3.html'>&#9654;</a>
</div></div>
</body></html>
