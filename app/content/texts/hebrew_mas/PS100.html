<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש תְּהִלִּים 100</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='PS.html'> תְּהִלִּים 100 </a>
<a class='prev' href='PS99.html'> &#9664; </a>
<a class='next' href='PS101.html'> &#9654; </a>
</div></div>
<div class='chapter section PS100 hbo PS ezra_sil' dir='rtl' data-id='PS100' data-nextid='PS101' data-previd='PS99' lang='hbo'> 

<br><div class='c'> 100</div>
<div class='p'>
<span class='v PS100_1' data-id='PS100_1'><span class='verse1 v-num v-1'>1&nbsp;</span>מִזְמֹ֥ור לְתֹודָ֑ה הָרִ֥יעוּ לַ֝יהוָ֗ה כָּל־הָאָֽרֶץ׃ </span>
<span class='v PS100_2' data-id='PS100_2'><span class='v-num v-2'>2&nbsp;</span>עִבְד֣וּ אֶת־יְהוָ֣ה בְּשִׂמְחָ֑ה בֹּ֥אוּ לְ֝פָנָ֗יו בִּרְנָנָֽה׃ </span>
<span class='v PS100_3' data-id='PS100_3'><span class='v-num v-3'>3&nbsp;</span>דְּע֗וּ כִּֽי־יְהוָה֮ ה֤וּא אֱלֹ֫הִ֥ים הֽוּא־עָ֭שָׂנוּ *וְלֹא (וְלֹ֣ו) אֲנַ֑חְנוּ עַ֝מֹּ֗ו וְצֹ֣אן מַרְעִיתֹֽו׃ </span>
<span class='v PS100_4' data-id='PS100_4'><span class='v-num v-4'>4&nbsp;</span>בֹּ֤אוּ שְׁעָרָ֨יו ׀ בְּתֹודָ֗ה חֲצֵרֹתָ֥יו בִּתְהִלָּ֑ה הֹֽודוּ־לֹ֝֗ו בָּרֲכ֥וּ שְׁמֹֽו׃ </span>
<span class='v PS100_5' data-id='PS100_5'><span class='v-num v-5'>5&nbsp;</span>כִּי־טֹ֣וב יְ֭הֹוָה לְעֹולָ֣ם חַסְדֹּ֑ו וְעַד־דֹּ֥ר וָ֝דֹ֗ר אֱמוּנָתֹֽו׃ </span></div></div>
<div class='footnotes'>

</div>
<div class='footer'><div class='nav'>
<a class='prev' href='PS99.html'>&#9664;</a>
<a class='home' href='index.html'>&#9776;</a>
<a class='next' href='PS101.html'>&#9654;</a>
</div></div>
</body></html>
