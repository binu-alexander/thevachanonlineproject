<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש תְּהִלִּים 131</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='PS.html'> תְּהִלִּים 131 </a>
<a class='prev' href='PS130.html'> &#9664; </a>
<a class='next' href='PS132.html'> &#9654; </a>
</div></div>
<div class='chapter section PS131 hbo PS ezra_sil' dir='rtl' data-id='PS131' data-nextid='PS132' data-previd='PS130' lang='hbo'> 

<div class='c'> 131</div>
<div class='p'>
<span class='v PS131_1' data-id='PS131_1'><span class='verse1 v-num v-1'>1&nbsp;</span>שִׁ֥יר הַֽמַּֽעֲלֹ֗ות לְדָ֫וִ֥ד יְהוָ֤ה ׀ לֹא־גָבַ֣הּ לִ֭בִּי וְלֹא־רָמ֣וּ עֵינַ֑י וְלֹֽא־הִלַּ֓כְתִּי ׀ בִּגְדֹלֹ֖ות וּבְנִפְלָאֹ֣ות מִמֶּֽנִּי׃ </span>
<span class='v PS131_2' data-id='PS131_2'><span class='v-num v-2'>2&nbsp;</span>אִם־לֹ֤א שִׁוִּ֨יתִי ׀ וְדֹומַ֗מְתִּי נַ֫פְשִׁ֥י כְּ֭גָמֻל עֲלֵ֣י אִמֹּ֑ו כַּגָּמֻ֖ל עָלַ֣י נַפְשִֽׁי׃ </span>
<span class='v PS131_3' data-id='PS131_3'><span class='v-num v-3'>3&nbsp;</span>יַחֵ֣ל יִ֝שְׂרָאֵל אֶל־יְהוָ֑ה מֵֽ֝עַתָּ֗ה וְעַד־עֹולָֽם׃ </span></div></div>
<div class='footnotes'>

</div>
<div class='footer'><div class='nav'>
<a class='prev' href='PS130.html'>&#9664;</a>
<a class='home' href='index.html'>&#9776;</a>
<a class='next' href='PS132.html'>&#9654;</a>
</div></div>
</body></html>
