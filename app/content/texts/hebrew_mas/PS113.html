<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש תְּהִלִּים 113</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='PS.html'> תְּהִלִּים 113 </a>
<a class='prev' href='PS112.html'> &#9664; </a>
<a class='next' href='PS114.html'> &#9654; </a>
</div></div>
<div class='chapter section PS113 hbo PS ezra_sil' dir='rtl' data-id='PS113' data-nextid='PS114' data-previd='PS112' lang='hbo'> 

<div class='c'> 113</div>
<div class='p'>
<span class='v PS113_1' data-id='PS113_1'><span class='verse1 v-num v-1'>1&nbsp;</span>הַ֥לְלוּ יָ֨הּ ׀ הַ֭לְלוּ עַבְדֵ֣י יְהוָ֑ה הֽ͏ַ֝לְלוּ אֶת־שֵׁ֥ם יְהוָֽה׃ </span>
<span class='v PS113_2' data-id='PS113_2'><span class='v-num v-2'>2&nbsp;</span>יְהִ֤י שֵׁ֣ם יְהוָ֣ה מְבֹרָ֑ךְ מֵֽ֝עַתָּ֗ה וְעַד־עֹולָֽם׃ </span>
<span class='v PS113_3' data-id='PS113_3'><span class='v-num v-3'>3&nbsp;</span>מִמִּזְרַח־שֶׁ֥מֶשׁ עַד־מְבֹואֹ֑ו מְ֝הֻלָּ֗ל שֵׁ֣ם יְהוָֽה׃ </span>
<span class='v PS113_4' data-id='PS113_4'><span class='v-num v-4'>4&nbsp;</span>רָ֖ם עַל־כָּל־גֹּויִ֥ם ׀ יְהוָ֑ה עַ֖ל הַשָּׁמַ֣יִם כְּבֹודֹֽו׃ </span>
<span class='v PS113_5' data-id='PS113_5'><span class='v-num v-5'>5&nbsp;</span>מִ֭י כַּיהוָ֣ה אֱלֹהֵ֑ינוּ הַֽמַּגְבִּיהִ֥י לָשָֽׁבֶת׃ </span>
<span class='v PS113_6' data-id='PS113_6'><span class='v-num v-6'>6&nbsp;</span>הַֽמַּשְׁפִּילִ֥י לִרְאֹ֑ות בַּשָּׁמַ֥יִם וּבָאָֽרֶץ׃ </span>
<span class='v PS113_7' data-id='PS113_7'><span class='v-num v-7'>7&nbsp;</span>מְקִֽימִ֣י מֵעָפָ֣ר דָּ֑ל מֵֽ֝אַשְׁפֹּ֗ת יָרִ֥ים אֶבְיֹֽון׃ </span>
<span class='v PS113_8' data-id='PS113_8'><span class='v-num v-8'>8&nbsp;</span>לְהֹושִׁיבִ֥י עִם־נְדִיבִ֑ים עִ֝֗ם נְדִיבֵ֥י עַמֹּֽו׃ </span>
<span class='v PS113_9' data-id='PS113_9'><span class='v-num v-9'>9&nbsp;</span>מֹֽושִׁיבִ֨י ׀ עֲקֶ֬רֶת הַבַּ֗יִת אֵֽם־הַבָּנִ֥ים שְׂמֵחָ֗ה הַֽלְלוּ־יָֽהּ׃ </span></div></div>
<div class='footnotes'>

</div>
<div class='footer'><div class='nav'>
<a class='prev' href='PS112.html'>&#9664;</a>
<a class='home' href='index.html'>&#9776;</a>
<a class='next' href='PS114.html'>&#9654;</a>
</div></div>
</body></html>
