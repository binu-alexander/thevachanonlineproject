<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש יְשַׁעְיָהוּ 12</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='IS.html'> יְשַׁעְיָהוּ 12 </a>
<a class='prev' href='IS11.html'> &#9664; </a>
<a class='next' href='IS13.html'> &#9654; </a>
</div></div>
<div class='chapter section IS12 hbo IS ezra_sil' dir='rtl' data-id='IS12' data-nextid='IS13' data-previd='IS11' lang='hbo'> 

<div class='c'>12</div>
<div class='p'>
<span class='v IS12_1' data-id='IS12_1'><span class='verse1 v-num v-1'>1&nbsp;</span>וְאָֽמַרְתָּ֙ בַּיֹּ֣ום הַה֔וּא אֹודְךָ֣ יְהוָ֔ה כִּ֥י אָנַ֖פְתָּ בִּ֑י יָשֹׁ֥ב אַפְּךָ֖ וּֽתְנַחֲמֵֽנִי׃ </span>
<span class='v IS12_2' data-id='IS12_2'><span class='v-num v-2'>2&nbsp;</span>הִנֵּ֨ה אֵ֧ל יְשׁוּעָתִ֛י אֶבְטַ֖ח וְלֹ֣א אֶפְחָ֑ד כִּֽי־עָזִּ֤י וְזִמְרָת֙ יָ֣הּ יְהוָ֔ה וַֽיְהִי־לִ֖י לִֽישׁוּעָֽה׃ </span>
<span class='v IS12_3' data-id='IS12_3'><span class='v-num v-3'>3&nbsp;</span>וּשְׁאַבְתֶּם־מַ֖יִם בְּשָׂשֹׂ֑ון מִמַּעַיְנֵ֖י הַיְשׁוּעָֽה׃ </span>
<span class='v IS12_4' data-id='IS12_4'><span class='v-num v-4'>4&nbsp;</span>וַאֲמַרְתֶּ֞ם בַּיֹּ֣ום הַה֗וּא הֹוד֤וּ לַֽיהוָה֙ קִרְא֣וּ בִשְׁמֹ֔ו הֹודִ֥יעוּ בָֽעַמִּ֖ים עֲלִֽילֹתָ֑יו הַזְכִּ֕ירוּ כִּ֥י נִשְׂגָּ֖ב שְׁמֹֽו׃ </span>
<span class='v IS12_5' data-id='IS12_5'><span class='v-num v-5'>5&nbsp;</span>זַמְּר֣וּ יְהוָ֔ה כִּ֥י גֵא֖וּת עָשָׂ֑ה *מְיֻדַּעַת (מוּדַ֥עַת) זֹ֖את בְּכָל־הָאָֽרֶץ׃ </span>
<span class='v IS12_6' data-id='IS12_6'><span class='v-num v-6'>6&nbsp;</span>צַהֲלִ֥י וָרֹ֖נִּי יֹושֶׁ֣בֶת צִיֹּ֑ון כִּֽי־גָדֹ֥ול בְּקִרְבֵּ֖ךְ קְדֹ֥ושׁ יִשְׂרָאֵֽל׃ פ </span></div></div>
<div class='footnotes'>

</div>
<div class='footer'><div class='nav'>
<a class='prev' href='IS11.html'>&#9664;</a>
<a class='home' href='index.html'>&#9776;</a>
<a class='next' href='IS13.html'>&#9654;</a>
</div></div>
</body></html>
