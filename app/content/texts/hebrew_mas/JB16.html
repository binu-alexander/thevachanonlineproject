<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש אִיּוֹב 16</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='JB.html'> אִיּוֹב 16 </a>
<a class='prev' href='JB15.html'> &#9664; </a>
<a class='next' href='JB17.html'> &#9654; </a>
</div></div>
<div class='chapter section JB16 hbo JB ezra_sil' dir='rtl' data-id='JB16' data-nextid='JB17' data-previd='JB15' lang='hbo'> 

<div class='c'>16</div>
<div class='p'>
<span class='v JB16_1' data-id='JB16_1'><span class='verse1 v-num v-1'>1&nbsp;</span>וַיַּ֥עַן אִיֹּ֗וב וַיֹּאמַֽר׃ </span>
<span class='v JB16_2' data-id='JB16_2'><span class='v-num v-2'>2&nbsp;</span>שָׁמַ֣עְתִּי כְאֵ֣לֶּה רַבֹּ֑ות מְנַחֲמֵ֖י עָמָ֣ל כֻּלְּכֶֽם׃ </span>
<span class='v JB16_3' data-id='JB16_3'><span class='v-num v-3'>3&nbsp;</span>הֲקֵ֥ץ לְדִבְרֵי־ר֑וּחַ אֹ֥ו מַה־יַּ֝מְרִֽיצְךָ֗ כִּ֣י תַעֲנֶֽה׃ </span>
<span class='v JB16_4' data-id='JB16_4'><span class='v-num v-4'>4&nbsp;</span>גַּ֤ם ׀ אָנֹכִי֮ כָּכֶ֪ם אֲדַ֫בֵּ֥רָה ל֤וּ־יֵ֪שׁ נַפְשְׁכֶ֡ם תַּ֤חַת נַפְשִׁ֗י אַחְבִּ֣ירָה עֲלֵיכֶ֣ם בְּמִלִּ֑ים וְאָנִ֥יעָה עֲ֝לֵיכֶ֗ם בְּמֹ֣ו רֹאשִֽׁי׃ </span>
<span class='v JB16_5' data-id='JB16_5'><span class='v-num v-5'>5&nbsp;</span>אֲאַמִּצְכֶ֥ם בְּמֹו־פִ֑י וְנִ֖יד שְׂפָתַ֣י יַחְשֹֽׂךְ׃ </span>
<span class='v JB16_6' data-id='JB16_6'><span class='v-num v-6'>6&nbsp;</span>אִֽם־אֲ֭דַבְּרָה לֹא־יֵחָשֵׂ֣ךְ כְּאֵבִ֑י וְ֝אַחְדְּלָ֗ה מַה־מִנִּ֥י יַהֲלֹֽךְ׃ </span>
<span class='v JB16_7' data-id='JB16_7'><span class='v-num v-7'>7&nbsp;</span>אַךְ־עַתָּ֥ה הֶלְאָ֑נִי הֲ֝שִׁמֹּ֗ותָ כָּל־עֲדָתִֽי׃ </span>
<span class='v JB16_8' data-id='JB16_8'><span class='v-num v-8'>8&nbsp;</span>וַֽ֭תִּקְמְטֵנִי לְעֵ֣ד הָיָ֑ה וַיָּ֥קָם בִּ֥י כַ֝חֲשִׁ֗י בְּפָנַ֥י יַעֲנֶֽה׃ </span>
<span class='v JB16_9' data-id='JB16_9'><span class='v-num v-9'>9&nbsp;</span>אַפֹּ֤ו טָרַ֨ף ׀ וַֽיִּשְׂטְמֵ֗נִי חָרַ֣ק עָלַ֣י בְּשִׁנָּ֑יו צָרִ֓י ׀ יִלְטֹ֖ושׁ עֵינָ֣יו לִֽי׃ </span>
<span class='v JB16_10' data-id='JB16_10'><span class='v-num v-10'>10&nbsp;</span>פָּעֲר֬וּ עָלַ֨י ׀ בְּפִיהֶ֗ם בְּ֭חֶרְפָּה הִכּ֣וּ לְחָיָ֑י יַ֝֗חַד עָלַ֥י יִתְמַלָּאֽוּן׃ </span>
<span class='v JB16_11' data-id='JB16_11'><span class='v-num v-11'>11&nbsp;</span>יַסְגִּירֵ֣נִי אֵ֭ל אֶ֣ל עֲוִ֑יל וְעַל־יְדֵ֖י רְשָׁעִ֣ים יִרְטֵֽנִי׃ </span>
<span class='v JB16_12' data-id='JB16_12'><span class='v-num v-12'>12&nbsp;</span>שָׁ֘לֵ֤ו הָיִ֨יתִי ׀ וַֽיְפַרְפְּרֵ֗נִי וְאָחַ֣ז בְּ֭עָרְפִּי וַֽיְפַצְפְּצֵ֑נִי וַיְקִימֵ֥נִי לֹ֝֗ו לְמַטָּרָֽה׃ </span>
<span class='v JB16_13' data-id='JB16_13'><span class='v-num v-13'>13&nbsp;</span>יָ֘סֹ֤בּוּ עָלַ֨י ׀ רַבָּ֗יו יְפַלַּ֣ח כִּ֭לְיֹותַי וְלֹ֣א יַחְמֹ֑ול יִשְׁפֹּ֥ךְ לָ֝אָ֗רֶץ מְרֵרָֽתִי׃ </span>
<span class='v JB16_14' data-id='JB16_14'><span class='v-num v-14'>14&nbsp;</span>יִפְרְצֵ֣נִי פֶ֭רֶץ עַל־פְּנֵי־פָ֑רֶץ יָרֻ֖ץ עָלַ֣י כְּגִבֹּֽור׃ </span>
<span class='v JB16_15' data-id='JB16_15'><span class='v-num v-15'>15&nbsp;</span>שַׂ֣ק תָּ֭פַרְתִּי עֲלֵ֣י גִלְדִּ֑י וְעֹלַ֖לְתִּי בֶעָפָ֣ר קַרְנִֽי׃ </span>
<span class='v JB16_16' data-id='JB16_16'><span class='v-num v-16'>16&nbsp;</span>פָּנַ֣י *חֳמַרְמְרָה (חֳ֭מַרְמְרוּ) מִנִּי־בֶ֑כִי וְעַ֖ל עַפְעַפַּ֣י צַלְמָֽוֶת׃ </span>
<span class='v JB16_17' data-id='JB16_17'><span class='v-num v-17'>17&nbsp;</span>עַ֭ל לֹא־חָמָ֣ס בְּכַפָּ֑י וּֽתְפִלָּתִ֥י זַכָּֽה׃ </span>
<span class='v JB16_18' data-id='JB16_18'><span class='v-num v-18'>18&nbsp;</span>אֶ֭רֶץ אַל־תְּכַסִּ֣י דָמִ֑י וְֽאַל־יְהִ֥י מָ֝קֹ֗ום לְזַעֲקָתִֽי׃ </span>
<span class='v JB16_19' data-id='JB16_19'><span class='v-num v-19'>19&nbsp;</span>גַּם־עַ֭תָּה הִנֵּה־בַשָּׁמַ֣יִם עֵדִ֑י וְ֝שָׂהֲדִ֗י בַּמְּרֹומִֽים׃ </span>
<span class='v JB16_20' data-id='JB16_20'><span class='v-num v-20'>20&nbsp;</span>מְלִיצַ֥י רֵעָ֑י אֶל־אֱ֝לֹ֗והַ דָּלְפָ֥ה עֵינִֽי׃ </span>
<span class='v JB16_21' data-id='JB16_21'><span class='v-num v-21'>21&nbsp;</span>וְיֹוכַ֣ח לְגֶ֣בֶר עִם־אֱלֹ֑והַּ וּֽבֶן־אָדָ֥ם לְרֵעֵֽהוּ׃ </span>
<span class='v JB16_22' data-id='JB16_22'><span class='v-num v-22'>22&nbsp;</span>כִּֽי־שְׁנֹ֣ות מִסְפָּ֣ר יֶאֱתָ֑יוּ וְאֹ֖רַח לֹא־אָשׁ֣וּב אֶהֱלֹֽךְ׃ </span></div></div>
<div class='footnotes'>

</div>
<div class='footer'><div class='nav'>
<a class='prev' href='JB15.html'>&#9664;</a>
<a class='home' href='index.html'>&#9776;</a>
<a class='next' href='JB17.html'>&#9654;</a>
</div></div>
</body></html>
