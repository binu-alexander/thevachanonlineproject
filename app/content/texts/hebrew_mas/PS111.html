<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש תְּהִלִּים 111</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='PS.html'> תְּהִלִּים 111 </a>
<a class='prev' href='PS110.html'> &#9664; </a>
<a class='next' href='PS112.html'> &#9654; </a>
</div></div>
<div class='chapter section PS111 hbo PS ezra_sil' dir='rtl' data-id='PS111' data-nextid='PS112' data-previd='PS110' lang='hbo'> 

<br><div class='c'> 111</div>
<div class='p'>
<span class='v PS111_1' data-id='PS111_1'><span class='verse1 v-num v-1'>1&nbsp;</span>הַ֥לְלוּ יָ֨הּ ׀ אֹודֶ֣ה יְ֭הוָה בְּכָל־לֵבָ֑ב בְּסֹ֖וד יְשָׁרִ֣ים וְעֵדָֽה׃ </span>
<span class='v PS111_2' data-id='PS111_2'><span class='v-num v-2'>2&nbsp;</span>גְּ֭דֹלִים מַעֲשֵׂ֣י יְהוָ֑ה דְּ֝רוּשִׁ֗ים לְכָל־חֶפְצֵיהֶֽם׃ </span>
<span class='v PS111_3' data-id='PS111_3'><span class='v-num v-3'>3&nbsp;</span>הֹוד־וְהָדָ֥ר פָּֽעֳלֹ֑ו וְ֝צִדְקָתֹ֗ו עֹמֶ֥דֶת לָעַֽד׃ </span>
<span class='v PS111_4' data-id='PS111_4'><span class='v-num v-4'>4&nbsp;</span>זֵ֣כֶר עָ֭שָׂה לְנִפְלְאֹתָ֑יו חַנּ֖וּן וְרַח֣וּם יְהוָֽה׃ </span>
<span class='v PS111_5' data-id='PS111_5'><span class='v-num v-5'>5&nbsp;</span>טֶ֭רֶף נָתַ֣ן לִֽירֵאָ֑יו יִזְכֹּ֖ר לְעֹולָ֣ם בְּרִיתֹֽו׃ </span>
<span class='v PS111_6' data-id='PS111_6'><span class='v-num v-6'>6&nbsp;</span>כֹּ֣חַ מַ֭עֲשָׂיו הִגִּ֣יד לְעַמֹּ֑ו לָתֵ֥ת לָ֝הֶ֗ם נַחֲלַ֥ת גֹּויִֽם׃ </span>
<span class='v PS111_7' data-id='PS111_7'><span class='v-num v-7'>7&nbsp;</span>מַעֲשֵׂ֣י יָ֭דָיו אֱמֶ֣ת וּמִשְׁפָּ֑ט נֶ֝אֱמָנִ֗ים כָּל־פִּקּוּדָֽיו׃ </span>
<span class='v PS111_8' data-id='PS111_8'><span class='v-num v-8'>8&nbsp;</span>סְמוּכִ֣ים לָעַ֣ד לְעֹולָ֑ם עֲ֝שׂוּיִ֗ם בֶּאֱמֶ֥ת וְיָשָֽׁר׃ </span>
<span class='v PS111_9' data-id='PS111_9'><span class='v-num v-9'>9&nbsp;</span>פְּד֤וּת ׀ שָׁ֘לַ֤ח לְעַמֹּ֗ו צִוָּֽה־לְעֹולָ֥ם בְּרִיתֹ֑ו קָדֹ֖ושׁ וְנֹורָ֣א שְׁמֹֽו׃ </span>
<span class='v PS111_10' data-id='PS111_10'><span class='v-num v-10'>10&nbsp;</span>רֵ֘אשִׁ֤ית חָכְמָ֨ה ׀ יִרְאַ֬ת יְהוָ֗ה שֵׂ֣כֶל טֹ֖וב לְכָל־עֹשֵׂיהֶ֑ם תְּ֝הִלָּתֹ֗ו עֹמֶ֥דֶת לָעַֽד׃ </span></div></div>
<div class='footnotes'>

</div>
<div class='footer'><div class='nav'>
<a class='prev' href='PS110.html'>&#9664;</a>
<a class='home' href='index.html'>&#9776;</a>
<a class='next' href='PS112.html'>&#9654;</a>
</div></div>
</body></html>
