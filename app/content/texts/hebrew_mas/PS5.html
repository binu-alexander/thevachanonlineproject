<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש תְּהִלִּים 5</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='PS.html'> תְּהִלִּים 5 </a>
<a class='prev' href='PS4.html'> &#9664; </a>
<a class='next' href='PS6.html'> &#9654; </a>
</div></div>
<div class='chapter section PS5 hbo PS ezra_sil' dir='rtl' data-id='PS5' data-nextid='PS6' data-previd='PS4' lang='hbo'> 

<br><div class='c'> 5</div>
<div class='p'>
<span class='v PS5_1' data-id='PS5_1'><span class='verse1 v-num v-1'>1&nbsp;</span>לַמְנַצֵּ֥חַ אֶֽל־הַנְּחִילֹ֗ות מִזְמֹ֥ור לְדָוִֽד׃ </span>
<span class='v PS5_2' data-id='PS5_2'><span class='v-num v-2'>2&nbsp;</span>אֲמָרַ֖י הַאֲזִ֥ינָה ׀ יְהוָ֗ה בִּ֣ינָה הֲגִֽיגִי׃ </span>
<span class='v PS5_3' data-id='PS5_3'><span class='v-num v-3'>3&nbsp;</span>הַקְשִׁ֤יבָה ׀ לְקֹ֬ול שַׁוְעִ֗י מַלְכִּ֥י וֵאלֹהָ֑י כִּֽי־אֵ֝לֶ֗יךָ אֶתְפַּלָּֽל׃ </span>
<span class='v PS5_4' data-id='PS5_4'><span class='v-num v-4'>4&nbsp;</span>יְֽהוָ֗ה בֹּ֖קֶר תִּשְׁמַ֣ע קֹולִ֑י בֹּ֥קֶר אֶֽעֱרָךְ־לְ֝ךָ֗ וַאֲצַפֶּֽה׃ </span>
<span class='v PS5_5' data-id='PS5_5'><span class='v-num v-5'>5&nbsp;</span>כִּ֤י ׀ לֹ֤א אֵֽל־חָפֵ֘ץ רֶ֥שַׁע ׀ אָ֑תָּה לֹ֖א יְגֻרְךָ֣ רָֽע׃ </span>
<span class='v PS5_6' data-id='PS5_6'><span class='v-num v-6'>6&nbsp;</span>לֹֽא־יִתְיַצְּב֣וּ הֹֽ֭ולְלִים לְנֶ֣גֶד עֵינֶ֑יךָ שָׂ֝נֵ֗אתָ כָּל־פֹּ֥עֲלֵי אָֽוֶן׃ </span>
<span class='v PS5_7' data-id='PS5_7'><span class='v-num v-7'>7&nbsp;</span>תְּאַבֵּד֮ דֹּבְרֵ֪י כָ֫זָ֥ב אִישׁ־דָּמִ֥ים וּמִרְמָ֗ה יְתָ֘עֵ֥ב ׀ יְהוָֽה׃ </span>
<span class='v PS5_8' data-id='PS5_8'><span class='v-num v-8'>8&nbsp;</span>וַאֲנִ֗י בְּרֹ֣ב חַ֭סְדְּךָ אָבֹ֣וא בֵיתֶ֑ךָ אֶשְׁתַּחֲוֶ֥ה אֶל־הֽ͏ֵיכַל־קָ֝דְשְׁךָ֗ בְּיִרְאָתֶֽךָ׃ </span>
<span class='v PS5_9' data-id='PS5_9'><span class='v-num v-9'>9&nbsp;</span>יְהוָ֤ה ׀ נְחֵ֬נִי בְצִדְקָתֶ֗ךָ לְמַ֥עַן שֹׁורְרָ֑י *הֹושַׁר (הַיְשַׁ֖ר) לְפָנַ֣י דַּרְכֶּֽךָ׃ </span>
<span class='v PS5_10' data-id='PS5_10'><span class='v-num v-10'>10&nbsp;</span>כִּ֤י אֵ֪ין בְּפִ֡יהוּ נְכֹונָה֮ קִרְבָּ֪ם הַ֫וֹּ֥ות קֶֽבֶר־פָּת֥וּחַ גְּרֹונָ֑ם לְ֝שֹׁונָ֗ם יַחֲלִֽיקוּן׃ </span>
<span class='v PS5_11' data-id='PS5_11'><span class='v-num v-11'>11&nbsp;</span>הַֽאֲשִׁימֵ֨ם ׀ אֱ‍ֽלֹהִ֗ים יִפְּלוּ֮ מִֽמֹּעֲצֹ֪ותֵ֫יהֶ֥ם בְּרֹ֣ב פִּ֭שְׁעֵיהֶם הַדִּיחֵ֑מֹו כִּי־מָ֥רוּ בָֽךְ׃ </span>
<span class='v PS5_12' data-id='PS5_12'><span class='v-num v-12'>12&nbsp;</span>וְיִשְׂמְח֨וּ כָל־חֹ֪וסֵי בָ֡ךְ לְעֹולָ֣ם יְ֭רַנֵּנוּ וְתָסֵ֣ךְ עָלֵ֑ימֹו וְֽיַעְלְצ֥וּ בְ֝ךָ֗ אֹהֲבֵ֥י שְׁמֶֽךָ׃ </span>
<span class='v PS5_13' data-id='PS5_13'><span class='v-num v-13'>13&nbsp;</span>כִּֽי־אַתָּה֮ תְּבָרֵ֪ךְ צַ֫דִּ֥יק יְהוָ֑ה כַּ֝צִּנָּ֗ה רָצֹ֥ון תַּעְטְרֶֽנּוּ׃ </span></div></div>
<div class='footnotes'>

</div>
<div class='footer'><div class='nav'>
<a class='prev' href='PS4.html'>&#9664;</a>
<a class='home' href='index.html'>&#9776;</a>
<a class='next' href='PS6.html'>&#9654;</a>
</div></div>
</body></html>
