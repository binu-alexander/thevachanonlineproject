<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש תְּהִלִּים 15</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='PS.html'> תְּהִלִּים 15 </a>
<a class='prev' href='PS14.html'> &#9664; </a>
<a class='next' href='PS16.html'> &#9654; </a>
</div></div>
<div class='chapter section PS15 hbo PS ezra_sil' dir='rtl' data-id='PS15' data-nextid='PS16' data-previd='PS14' lang='hbo'> 

<br><div class='c'> 15</div>
<div class='p'>
<span class='v PS15_1' data-id='PS15_1'><span class='verse1 v-num v-1'>1&nbsp;</span>מִזְמֹ֗ור לְדָ֫וִ֥ד יְ֭הֹוָה מִי־יָג֣וּר בְּאָהֳלֶ֑ךָ מִֽי־יִ֝שְׁכֹּ֗ן בְּהַ֣ר קָדְשֶֽׁךָ׃ </span>
<span class='v PS15_2' data-id='PS15_2'><span class='v-num v-2'>2&nbsp;</span>הֹולֵ֣ךְ תָּ֭מִים וּפֹעֵ֥ל צֶ֑דֶק וְדֹבֵ֥ר אֱ֝מֶ֗ת בִּלְבָבֹֽו׃ </span>
<span class='v PS15_3' data-id='PS15_3'><span class='v-num v-3'>3&nbsp;</span>לֹֽא־רָגַ֨ל ׀ עַל־לְשֹׁנֹ֗ו לֹא־עָשָׂ֣ה לְרֵעֵ֣הוּ רָעָ֑ה וְ֝חֶרְפָּ֗ה לֹא־נָשָׂ֥א עַל־קְרֹֽבֹו׃ </span>
<span class='v PS15_4' data-id='PS15_4'><span class='v-num v-4'>4&nbsp;</span>נִבְזֶ֤ה ׀ בְּֽעֵ֘ינָ֤יו נִמְאָ֗ס וְאֶת־יִרְאֵ֣י יְהוָ֣ה יְכַבֵּ֑ד נִשְׁבַּ֥ע לְ֝הָרַ֗ע וְלֹ֣א יָמִֽר׃ </span>
<span class='v PS15_5' data-id='PS15_5'><span class='v-num v-5'>5&nbsp;</span>כַּסְפֹּ֤ו ׀ לֹא־נָתַ֣ן בְּנֶשֶׁךְ֮ וְשֹׁ֥חַד עַל־נָקִ֗י לֹ֥א לָ֫קָ֥ח עֹֽשֵׂה־אֵ֑לֶּה לֹ֖א יִמֹּ֣וט לְעֹולָֽם׃ </span></div></div>
<div class='footnotes'>

</div>
<div class='footer'><div class='nav'>
<a class='prev' href='PS14.html'>&#9664;</a>
<a class='home' href='index.html'>&#9776;</a>
<a class='next' href='PS16.html'>&#9654;</a>
</div></div>
</body></html>
