<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש תְּהִלִּים 96</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='PS.html'> תְּהִלִּים 96 </a>
<a class='prev' href='PS95.html'> &#9664; </a>
<a class='next' href='PS97.html'> &#9654; </a>
</div></div>
<div class='chapter section PS96 hbo PS ezra_sil' dir='rtl' data-id='PS96' data-nextid='PS97' data-previd='PS95' lang='hbo'> 

<br><div class='c'> 96</div>
<div class='p'>
<span class='v PS96_1' data-id='PS96_1'><span class='verse1 v-num v-1'>1&nbsp;</span>שִׁ֣ירוּ לַ֭יהוָה שִׁ֣יר חָדָ֑שׁ שִׁ֥ירוּ לַ֝יהוָ֗ה כָּל־הָאָֽרֶץ׃ </span>
<span class='v PS96_2' data-id='PS96_2'><span class='v-num v-2'>2&nbsp;</span>שִׁ֣ירוּ לַ֭יהוָה בָּרֲכ֣וּ שְׁמֹ֑ו בַּשְּׂר֥וּ מִיֹּֽום־לְ֝יֹ֗ום יְשׁוּעָתֹֽו׃ </span>
<span class='v PS96_3' data-id='PS96_3'><span class='v-num v-3'>3&nbsp;</span>סַפְּר֣וּ בַגֹּויִ֣ם כְּבֹודֹ֑ו בְּכָל־הָֽ֝עַמִּ֗ים נִפְלְאֹותָֽיו׃ </span>
<span class='v PS96_4' data-id='PS96_4'><span class='v-num v-4'>4&nbsp;</span>כִּ֥י גָ֘דֹ֤ול יְהוָ֣ה וּמְהֻלָּ֣ל מְאֹ֑ד נֹורָ֥א ה֝֗וּא עַל־כָּל־אֱלֹהִֽים׃ </span>
<span class='v PS96_5' data-id='PS96_5'><span class='v-num v-5'>5&nbsp;</span>כִּ֤י ׀ כָּל־אֱלֹהֵ֣י הָעַמִּ֣ים אֱלִילִ֑ים וַֽ֝יהוָ֗ה שָׁמַ֥יִם עָשָֽׂה׃ </span>
<span class='v PS96_6' data-id='PS96_6'><span class='v-num v-6'>6&nbsp;</span>הֹוד־וְהָדָ֥ר לְפָנָ֑יו עֹ֥ז וְ֝תִפְאֶ֗רֶת בְּמִקְדָּשֹֽׁו׃ </span>
<span class='v PS96_7' data-id='PS96_7'><span class='v-num v-7'>7&nbsp;</span>הָב֣וּ לַ֭יהוָה מִשְׁפְּחֹ֣ות עַמִּ֑ים הָב֥וּ לַ֝יהוָ֗ה כָּבֹ֥וד וָעֹֽז׃ </span>
<span class='v PS96_8' data-id='PS96_8'><span class='v-num v-8'>8&nbsp;</span>הָב֣וּ לַ֭יהוָה כְּבֹ֣וד שְׁמֹ֑ו שְׂאֽוּ־מִ֝נְחָ֗ה וּבֹ֥אוּ לְחַצְרֹותָֽיו׃ </span>
<span class='v PS96_9' data-id='PS96_9'><span class='v-num v-9'>9&nbsp;</span>הִשְׁתַּחֲו֣וּ לַ֭יהוָה בְּהַדְרַת־קֹ֑דֶשׁ חִ֥ילוּ מִ֝פָּנָ֗יו כָּל־הָאָֽרֶץ׃ </span>
<span class='v PS96_10' data-id='PS96_10'><span class='v-num v-10'>10&nbsp;</span>אִמְר֤וּ בַגֹּויִ֨ם ׀ יְה֘וָ֤ה מָלָ֗ךְ אַף־תִּכֹּ֣ון תֵּ֭בֵל בַּל־תִּמֹּ֑וט יָדִ֥ין עַ֝מִּ֗ים בְּמֵישָׁרִֽים׃ </span>
<span class='v PS96_11' data-id='PS96_11'><span class='v-num v-11'>11&nbsp;</span>יִשְׂמְח֣וּ הַ֭שָּׁמַיִם וְתָגֵ֣ל הָאָ֑רֶץ יִֽרְעַ֥ם הַ֝יָּ֗ם וּמְלֹאֹֽו׃ </span>
<span class='v PS96_12' data-id='PS96_12'><span class='v-num v-12'>12&nbsp;</span>יַעֲלֹ֣ז שָׂ֭דַי וְכָל־אֲשֶׁר־בֹּ֑ו אָ֥ז יְ֝רַנְּנ֗וּ כָּל־עֲצֵי־יָֽעַר׃ </span>
<span class='v PS96_13' data-id='PS96_13'><span class='v-num v-13'>13&nbsp;</span>לִפְנֵ֤י יְהוָ֨ה ׀ כִּ֬י בָ֗א כִּ֥י בָא֮ לִשְׁפֹּ֪ט הָ֫אָ֥רֶץ יִשְׁפֹּֽט־תֵּבֵ֥ל בְּצֶ֑דֶק וְ֝עַמִּ֗ים בֶּאֱמוּנָתֹֽו׃ </span></div></div>
<div class='footnotes'>

</div>
<div class='footer'><div class='nav'>
<a class='prev' href='PS95.html'>&#9664;</a>
<a class='home' href='index.html'>&#9776;</a>
<a class='next' href='PS97.html'>&#9654;</a>
</div></div>
</body></html>
