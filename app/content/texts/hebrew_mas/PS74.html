<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש תְּהִלִּים 74</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='PS.html'> תְּהִלִּים 74 </a>
<a class='prev' href='PS73.html'> &#9664; </a>
<a class='next' href='PS75.html'> &#9654; </a>
</div></div>
<div class='chapter section PS74 hbo PS ezra_sil' dir='rtl' data-id='PS74' data-nextid='PS75' data-previd='PS73' lang='hbo'> 

<br><div class='c'> 74</div>
<div class='p'>
<span class='v PS74_1' data-id='PS74_1'><span class='verse1 v-num v-1'>1&nbsp;</span>מַשְׂכִּ֗יל לְאָ֫סָ֥ף לָמָ֣ה אֱ֭לֹהִים זָנַ֣חְתָּ לָנֶ֑צַח יֶעְשַׁ֥ן אַ֝פְּךָ֗ בְּצֹ֣אן מַרְעִיתֶֽךָ׃ </span>
<span class='v PS74_2' data-id='PS74_2'><span class='v-num v-2'>2&nbsp;</span>זְכֹ֤ר עֲדָתְךָ֨ ׀ קָ֘נִ֤יתָ קֶּ֗דֶם גָּ֭אַלְתָּ שֵׁ֣בֶט נַחֲלָתֶ֑ךָ הַר־צִ֝יֹּ֗ון זֶ֤ה ׀ שָׁכַ֬נְתָּ בֹּֽו׃ </span>
<span class='v PS74_3' data-id='PS74_3'><span class='v-num v-3'>3&nbsp;</span>הָרִ֣ימָה פְ֭עָמֶיךָ לְמַשֻּׁאֹ֣ות נֶ֑צַח כָּל־הֵרַ֖ע אֹויֵ֣ב בַּקֹּֽדֶשׁ׃ </span>
<span class='v PS74_4' data-id='PS74_4'><span class='v-num v-4'>4&nbsp;</span>שָׁאֲג֣וּ צֹ֭רְרֶיךָ בְּקֶ֣רֶב מֹועֲדֶ֑ךָ שָׂ֖מוּ אֹותֹתָ֣ם אֹתֹֽות׃ </span>
<span class='v PS74_5' data-id='PS74_5'><span class='v-num v-5'>5&nbsp;</span>יִ֭וָּדַע כְּמֵבִ֣יא לְמָ֑עְלָה בִּֽסֲבָךְ־עֵ֝֗ץ קַרְדֻּמֹּֽות׃ </span>
<span class='v PS74_6' data-id='PS74_6'><span class='v-num v-6'>6&nbsp;</span>*וְעֵת (וְ֭עַתָּה) פִּתּוּחֶ֣יהָ יָּ֑חַד בְּכַשִּׁ֥יל וְ֝כֵֽילַפֹּ֗ת יַהֲלֹמֽוּן׃ </span>
<span class='v PS74_7' data-id='PS74_7'><span class='v-num v-7'>7&nbsp;</span>שִׁלְח֣וּ בָ֭אֵשׁ מִקְדָּשֶׁ֑ךָ לָ֝אָ֗רֶץ חִלְּל֥וּ מִֽשְׁכַּן־שְׁמֶֽךָ׃ </span>
<span class='v PS74_8' data-id='PS74_8'><span class='v-num v-8'>8&nbsp;</span>אָמְר֣וּ בְ֭לִבָּם נִינָ֣ם יָ֑חַד שָׂרְפ֖וּ כָל־מֹועֲדֵי־אֵ֣ל בָּאָֽרֶץ׃ </span>
<span class='v PS74_9' data-id='PS74_9'><span class='v-num v-9'>9&nbsp;</span>אֹֽותֹתֵ֗ינוּ לֹ֥א רָ֫אִ֥ינוּ אֵֽין־עֹ֥וד נָבִ֑יא וְלֹֽא־אִ֝תָּ֗נוּ יֹדֵ֥עַ עַד־מָֽה׃ </span>
<span class='v PS74_10' data-id='PS74_10'><span class='v-num v-10'>10&nbsp;</span>עַד־מָתַ֣י אֱ֭לֹהִים יְחָ֣רֶף צָ֑ר יְנָ֘אֵ֤ץ אֹויֵ֖ב שִׁמְךָ֣ לָנֶֽצַח׃ </span>
<span class='v PS74_11' data-id='PS74_11'><span class='v-num v-11'>11&nbsp;</span>לָ֤מָּה תָשִׁ֣יב יָ֭דְךָ וִֽימִינֶ֑ךָ מִקֶּ֖רֶב *חֹוקְךָ (חֽ͏ֵיקְךָ֣) כַלֵּֽה׃ </span>
<span class='v PS74_12' data-id='PS74_12'><span class='v-num v-12'>12&nbsp;</span>וֵ֭אלֹהִים מַלְכִּ֣י מִקֶּ֑דֶם פֹּעֵ֥ל יְ֝שׁוּעֹ֗ות בְּקֶ֣רֶב הָאָֽרֶץ׃ </span>
<span class='v PS74_13' data-id='PS74_13'><span class='v-num v-13'>13&nbsp;</span>אַתָּ֤ה פֹורַ֣רְתָּ בְעָזְּךָ֣ יָ֑ם שִׁבַּ֖רְתָּ רָאשֵׁ֥י תַ֝נִּינִ֗ים עַל־הַמָּֽיִם׃ </span>
<span class='v PS74_14' data-id='PS74_14'><span class='v-num v-14'>14&nbsp;</span>אַתָּ֣ה רִ֭צַּצְתָּ רָאשֵׁ֣י לִוְיָתָ֑ן תִּתְּנֶ֥נּוּ מַ֝אֲכָ֗ל לְעָ֣ם לְצִיִּֽים׃ </span>
<span class='v PS74_15' data-id='PS74_15'><span class='v-num v-15'>15&nbsp;</span>אַתָּ֣ה בָ֭קַעְתָּ מַעְיָ֣ן וָנָ֑חַל אַתָּ֥ה הֹ֝ובַ֗שְׁתָּ נַהֲרֹ֥ות אֵיתָֽן׃ </span>
<span class='v PS74_16' data-id='PS74_16'><span class='v-num v-16'>16&nbsp;</span>לְךָ֣ יֹ֭ום אַף־לְךָ֥ לָ֑יְלָה אַתָּ֥ה הֲ֝כִינֹ֗ותָ מָאֹ֥ור וָשָֽׁמֶשׁ׃ </span>
<span class='v PS74_17' data-id='PS74_17'><span class='v-num v-17'>17&nbsp;</span>אַתָּ֣ה הִ֭צַּבְתָּ כָּל־גְּבוּלֹ֣ות אָ֑רֶץ קַ֥יִץ וָ֝חֹ֗רֶף אַתָּ֥ה יְצַרְתָּם׃ </span>
<span class='v PS74_18' data-id='PS74_18'><span class='v-num v-18'>18&nbsp;</span>זְכָר־זֹ֗את אֹ֭ויֵב חֵרֵ֣ף ׀ יְהוָ֑ה וְעַ֥ם נָ֝בָ֗ל נִֽאֲצ֥וּ שְׁמֶֽךָ׃ </span>
<span class='v PS74_19' data-id='PS74_19'><span class='v-num v-19'>19&nbsp;</span>אַל־תִּתֵּ֣ן לְ֭חַיַּת נֶ֣פֶשׁ תֹּורֶ֑ךָ חַיַּ֥ת עֲ֝נִיֶּ֗יךָ אַל־תִּשְׁכַּ֥ח לָנֶֽצַח׃ </span>
<span class='v PS74_20' data-id='PS74_20'><span class='v-num v-20'>20&nbsp;</span>הַבֵּ֥ט לַבְּרִ֑ית כִּ֥י מָלְא֥וּ מַחֲשַׁכֵּי־אֶ֝֗רֶץ נְאֹ֣ות חָמָֽס׃ </span>
<span class='v PS74_21' data-id='PS74_21'><span class='v-num v-21'>21&nbsp;</span>אַל־יָשֹׁ֣ב דַּ֣ךְ נִכְלָ֑ם עָנִ֥י וְ֝אֶבְיֹ֗ון יְֽהַלְל֥וּ שְׁמֶֽךָ׃ </span>
<span class='v PS74_22' data-id='PS74_22'><span class='v-num v-22'>22&nbsp;</span>קוּמָ֣ה אֱ֭לֹהִים רִיבָ֣ה רִיבֶ֑ךָ זְכֹ֥ר חֶרְפָּתְךָ֥ מִנִּי־נָ֝בָ֗ל כָּל־הַיֹּֽום׃ </span>
<span class='v PS74_23' data-id='PS74_23'><span class='v-num v-23'>23&nbsp;</span>אַל־תִּ֭שְׁכַּח קֹ֣ול צֹרְרֶ֑יךָ שְׁאֹ֥ון קָ֝מֶ֗יךָ עֹלֶ֥ה תָמִֽיד׃ </span></div></div>
<div class='footnotes'>

</div>
<div class='footer'><div class='nav'>
<a class='prev' href='PS73.html'>&#9664;</a>
<a class='home' href='index.html'>&#9776;</a>
<a class='next' href='PS75.html'>&#9654;</a>
</div></div>
</body></html>
