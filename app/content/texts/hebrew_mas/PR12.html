<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש מִשְׁלֵי 12</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='PR.html'> מִשְׁלֵי 12 </a>
<a class='prev' href='PR11.html'> &#9664; </a>
<a class='next' href='PR13.html'> &#9654; </a>
</div></div>
<div class='chapter section PR12 hbo PR ezra_sil' dir='rtl' data-id='PR12' data-nextid='PR13' data-previd='PR11' lang='hbo'> 

<div class='c'>12</div>
<div class='p'>
<span class='v PR12_1' data-id='PR12_1'><span class='verse1 v-num v-1'>1&nbsp;</span>אֹהֵ֣ב מ֖וּסָר אֹ֣הֵֽב דָּ֑עַת וְשֹׂנֵ֖א תֹוכַ֣חַת בָּֽעַר׃ </span>
<span class='v PR12_2' data-id='PR12_2'><span class='v-num v-2'>2&nbsp;</span>טֹ֗וב יָפִ֣יק רָ֭צֹון מֵיְהוָ֑ה וְאִ֖ישׁ מְזִמֹּ֣ות יַרְשִֽׁיעַ׃ </span>
<span class='v PR12_3' data-id='PR12_3'><span class='v-num v-3'>3&nbsp;</span>לֹא־יִכֹּ֣ון אָדָ֣ם בְּרֶ֑שַׁע וְשֹׁ֥רֶשׁ צַ֝דִּיקִ֗ים בַּל־יִמֹּֽוט׃ </span>
<span class='v PR12_4' data-id='PR12_4'><span class='v-num v-4'>4&nbsp;</span>אֵֽשֶׁת־חַ֭יִל עֲטֶ֣רֶת בַּעְלָ֑הּ וּכְרָקָ֖ב בְּעַצְמֹותָ֣יו מְבִישָֽׁה׃ </span>
<span class='v PR12_5' data-id='PR12_5'><span class='v-num v-5'>5&nbsp;</span>מַחְשְׁבֹ֣ות צַדִּיקִ֣ים מִשְׁפָּ֑ט תַּחְבֻּלֹ֖ות רְשָׁעִ֣ים מִרְמָֽה׃ </span>
<span class='v PR12_6' data-id='PR12_6'><span class='v-num v-6'>6&nbsp;</span>דִּבְרֵ֣י רְשָׁעִ֣ים אֱרָב־דָּ֑ם וּפִ֥י יְ֝שָׁרִ֗ים יַצִּילֵֽם׃ </span>
<span class='v PR12_7' data-id='PR12_7'><span class='v-num v-7'>7&nbsp;</span>הָפֹ֣וךְ רְשָׁעִ֣ים וְאֵינָ֑ם וּבֵ֖ית צַדִּיקִ֣ים יַעֲמֹֽד׃ </span>
<span class='v PR12_8' data-id='PR12_8'><span class='v-num v-8'>8&nbsp;</span>לְֽפִי־שִׂ֭כְלֹו יְהֻלַּל־אִ֑ישׁ וְנַעֲוֵה־לֵ֝֗ב יִהְיֶ֥ה לָבֽוּז׃ </span>
<span class='v PR12_9' data-id='PR12_9'><span class='v-num v-9'>9&nbsp;</span>טֹ֣וב נִ֭קְלֶה וְעֶ֣בֶד לֹ֑ו מִ֝מְּתַכַּבֵּ֗ד וַחֲסַר־לָֽחֶם׃ </span>
<span class='v PR12_10' data-id='PR12_10'><span class='v-num v-10'>10&nbsp;</span>יֹודֵ֣עַ צַ֭דִּיק נֶ֣פֶשׁ בְּהֶמְתֹּ֑ו וְֽרַחֲמֵ֥י רְ֝שָׁעִ֗ים אַכְזָרִֽי׃ </span>
<span class='v PR12_11' data-id='PR12_11'><span class='v-num v-11'>11&nbsp;</span>עֹבֵ֣ד אַ֭דְמָתֹו יִֽשְׂבַּֽע־לָ֑חֶם וּמְרַדֵּ֖ף רֵיקִ֣ים חֲסַר־לֵֽב׃ </span>
<span class='v PR12_12' data-id='PR12_12'><span class='v-num v-12'>12&nbsp;</span>חָמַ֣ד רָ֭שָׁע מְצֹ֣וד רָעִ֑ים וְשֹׁ֖רֶשׁ צַדִּיקִ֣ים יִתֵּֽן׃ </span>
<span class='v PR12_13' data-id='PR12_13'><span class='v-num v-13'>13&nbsp;</span>בְּפֶ֣שַׁע שְׂ֭פָתַיִם מֹוקֵ֣שׁ רָ֑ע וַיֵּצֵ֖א מִצָּרָ֣ה צַדִּֽיק׃ </span>
<span class='v PR12_14' data-id='PR12_14'><span class='v-num v-14'>14&nbsp;</span>מִפְּרִ֣י פִי־אִ֭ישׁ יִשְׂבַּע־טֹ֑וב וּגְמ֥וּל יְדֵי־אָ֝דָ֗ם *יָשׁוּב (יָשִׁ֥יב) לֹֽו׃ </span>
<span class='v PR12_15' data-id='PR12_15'><span class='v-num v-15'>15&nbsp;</span>דֶּ֣רֶךְ אֱ֭וִיל יָשָׁ֣ר בְּעֵינָ֑יו וְשֹׁמֵ֖עַ לְעֵצָ֣ה חָכָֽם׃ </span>
<span class='v PR12_16' data-id='PR12_16'><span class='v-num v-16'>16&nbsp;</span>אֱוִ֗יל בַּ֭יֹּום יִוָּדַ֣ע כַּעְסֹ֑ו וְכֹסֶ֖ה קָלֹ֣ון עָרֽוּם׃ </span>
<span class='v PR12_17' data-id='PR12_17'><span class='v-num v-17'>17&nbsp;</span>יָפִ֣יחַ אֱ֭מוּנָה יַגִּ֣יד צֶ֑דֶק וְעֵ֖ד שְׁקָרִ֣ים מִרְמָֽה׃ </span>
<span class='v PR12_18' data-id='PR12_18'><span class='v-num v-18'>18&nbsp;</span>יֵ֣שׁ בֹּ֖וטֶה כְּמַדְקְרֹ֣ות חָ֑רֶב וּלְשֹׁ֖ון חֲכָמִ֣ים מַרְפֵּֽא׃ </span>
<span class='v PR12_19' data-id='PR12_19'><span class='v-num v-19'>19&nbsp;</span>שְֽׂפַת־אֱ֭מֶת תִּכֹּ֣ון לָעַ֑ד וְעַד־אַ֝רְגִּ֗יעָה לְשֹׁ֣ון שָֽׁקֶר׃ </span>
<span class='v PR12_20' data-id='PR12_20'><span class='v-num v-20'>20&nbsp;</span>מִ֭רְמָה בְּלֶב־חֹ֣רְשֵׁי רָ֑ע וּֽלְיֹעֲצֵ֖י שָׁלֹ֣ום שִׂמְחָֽה׃ </span>
<span class='v PR12_21' data-id='PR12_21'><span class='v-num v-21'>21&nbsp;</span>לֹא־יְאֻנֶּ֣ה לַצַּדִּ֣יק כָּל־אָ֑וֶן וּ֝רְשָׁעִ֗ים מָ֣לְאוּ רָֽע׃ </span>
<span class='v PR12_22' data-id='PR12_22'><span class='v-num v-22'>22&nbsp;</span>תֹּועֲבַ֣ת יְ֭הוָה שִׂפְתֵי־שָׁ֑קֶר וְעֹשֵׂ֖י אֱמוּנָ֣ה רְצֹונֹֽו׃ </span>
<span class='v PR12_23' data-id='PR12_23'><span class='v-num v-23'>23&nbsp;</span>אָדָ֣ם עָ֭רוּם כֹּ֣סֶה דָּ֑עַת וְלֵ֥ב כְּ֝סִילִ֗ים יִקְרָ֥א אִוֶּֽלֶת׃ </span>
<span class='v PR12_24' data-id='PR12_24'><span class='v-num v-24'>24&nbsp;</span>יַד־חָרוּצִ֥ים תִּמְשֹׁ֑ול וּ֝רְמִיָּ֗ה תִּהְיֶ֥ה לָמַֽס׃ </span>
<span class='v PR12_25' data-id='PR12_25'><span class='v-num v-25'>25&nbsp;</span>דְּאָגָ֣ה בְלֶב־אִ֣ישׁ יַשְׁחֶ֑נָּה וְדָבָ֖ר טֹ֣וב יְשַׂמְּחֶֽנָּה׃ </span>
<span class='v PR12_26' data-id='PR12_26'><span class='v-num v-26'>26&nbsp;</span>יָתֵ֣ר מֵרֵעֵ֣הוּ צַדִּ֑יק וְדֶ֖רֶךְ רְשָׁעִ֣ים תַּתְעֵֽם׃ </span>
<span class='v PR12_27' data-id='PR12_27'><span class='v-num v-27'>27&nbsp;</span>לֹא־יַחֲרֹ֣ךְ רְמִיָּ֣ה צֵידֹ֑ו וְהֹון־אָדָ֖ם יָקָ֣ר חָרֽוּץ׃ </span>
<span class='v PR12_28' data-id='PR12_28'><span class='v-num v-28'>28&nbsp;</span>בְּאֹֽרַח־צְדָקָ֥ה חַיִּ֑ים וְדֶ֖רֶךְ נְתִיבָ֣ה אַל־מָֽוֶת׃ </span></div></div>
<div class='footnotes'>

</div>
<div class='footer'><div class='nav'>
<a class='prev' href='PR11.html'>&#9664;</a>
<a class='home' href='index.html'>&#9776;</a>
<a class='next' href='PR13.html'>&#9654;</a>
</div></div>
</body></html>
