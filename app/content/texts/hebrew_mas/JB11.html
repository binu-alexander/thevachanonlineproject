<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש אִיּוֹב 11</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='JB.html'> אִיּוֹב 11 </a>
<a class='prev' href='JB10.html'> &#9664; </a>
<a class='next' href='JB12.html'> &#9654; </a>
</div></div>
<div class='chapter section JB11 hbo JB ezra_sil' dir='rtl' data-id='JB11' data-nextid='JB12' data-previd='JB10' lang='hbo'> 

<br><div class='c'>11</div>
<div class='p'>
<span class='v JB11_1' data-id='JB11_1'><span class='verse1 v-num v-1'>1&nbsp;</span>וַ֭יַּעַן צֹפַ֥ר הַֽנַּעֲמָתִ֗י וַיֹּאמַֽר׃ </span>
<span class='v JB11_2' data-id='JB11_2'><span class='v-num v-2'>2&nbsp;</span>הֲרֹ֣ב דְּ֭בָרִים לֹ֣א יֵעָנֶ֑ה וְאִם־אִ֖ישׁ שְׂפָתַ֣יִם יִצְדָּֽק׃ </span>
<span class='v JB11_3' data-id='JB11_3'><span class='v-num v-3'>3&nbsp;</span>בַּ֭דֶּיךָ מְתִ֣ים יַחֲרִ֑ישׁו וַ֝תִּלְעַ֗ג וְאֵ֣ין מַכְלִֽם׃ </span>
<span class='v JB11_4' data-id='JB11_4'><span class='v-num v-4'>4&nbsp;</span>וַ֭תֹּאמֶר זַ֣ךְ לִקְחִ֑י וּ֝בַ֗ר הָיִ֥יתִי בְעֵינֶֽיךָ׃ </span>
<span class='v JB11_5' data-id='JB11_5'><span class='v-num v-5'>5&nbsp;</span>וְֽאוּלָ֗ם מִֽי־יִתֵּ֣ן אֱלֹ֣והַּ דַּבֵּ֑ר וְיִפְתַּ֖ח שְׂפָתָ֣יו עִמָּֽךְ׃ </span>
<span class='v JB11_6' data-id='JB11_6'><span class='v-num v-6'>6&nbsp;</span>וְיַגֶּד־לְךָ֨ ׀ תַּֽעֲלֻמֹ֣ות חָכְמָה֮ כִּֽי־כִפְלַ֪יִם לְֽת֫וּשִׁיָּ֥ה וְדַ֡ע כִּֽי־יַשֶּׁ֥ה לְךָ֥ אֱ֝לֹ֗והַ מֵעֲוֹנֶֽךָ׃ </span>
<span class='v JB11_7' data-id='JB11_7'><span class='v-num v-7'>7&nbsp;</span>הַחֵ֣קֶר אֱלֹ֣והַ תִּמְצָ֑א אִ֤ם עַד־תַּכְלִ֖ית שַׁדַּ֣י תִּמְצָֽא׃ </span>
<span class='v JB11_8' data-id='JB11_8'><span class='v-num v-8'>8&nbsp;</span>גָּבְהֵ֣י שָׁ֭מַיִם מַה־תִּפְעָ֑ל עֲמֻקָּ֥ה מִ֝שְּׁאֹ֗ול מַה־תֵּדָֽע׃ </span>
<span class='v JB11_9' data-id='JB11_9'><span class='v-num v-9'>9&nbsp;</span>אֲרֻכָּ֣ה מֵאֶ֣רֶץ מִדָּ֑הּ וּ֝רְחָבָ֗ה מִנִּי־יָֽם׃ </span>
<span class='v JB11_10' data-id='JB11_10'><span class='v-num v-10'>10&nbsp;</span>אִם־יַחֲלֹ֥ף וְיַסְגִּ֑יר וְ֝יַקְהִ֗יל וּמִ֣י יְשִׁיבֶֽנּוּ׃ </span>
<span class='v JB11_11' data-id='JB11_11'><span class='v-num v-11'>11&nbsp;</span>כִּי־ה֭וּא יָדַ֣ע מְתֵי־שָׁ֑וְא וַיַּרְא־אָ֝֗וֶן וְלֹ֣א יִתְבֹּונָֽן׃ </span>
<span class='v JB11_12' data-id='JB11_12'><span class='v-num v-12'>12&nbsp;</span>וְאִ֣ישׁ נָ֭בוּב יִלָּבֵ֑ב וְעַ֥יִר פֶּ֝֗רֶא אָדָ֥ם יִוָּלֵֽד׃ </span>
<span class='v JB11_13' data-id='JB11_13'><span class='v-num v-13'>13&nbsp;</span>אִם־אַ֭תָּ֗ה הֲכִינֹ֣ותָ לִבֶּ֑ךָ וּפָרַשְׂתָּ֖ אֵלָ֣יו כַּפֶּֽךָ׃ </span>
<span class='v JB11_14' data-id='JB11_14'><span class='v-num v-14'>14&nbsp;</span>אִם־אָ֣וֶן בְּ֭יָדְךָ הַרְחִיקֵ֑הוּ וְאַל־תַּשְׁכֵּ֖ן בְּאֹהָלֶ֣יךָ עַוְלָֽה׃ </span>
<span class='v JB11_15' data-id='JB11_15'><span class='v-num v-15'>15&nbsp;</span>כִּי־אָ֤ז ׀ תִּשָּׂ֣א פָנֶ֣יךָ מִמּ֑וּם וְהָיִ֥יתָ מֻ֝צָ֗ק וְלֹ֣א תִירָֽא׃ </span>
<span class='v JB11_16' data-id='JB11_16'><span class='v-num v-16'>16&nbsp;</span>כִּי־אַ֭תָּה עָמָ֣ל תִּשְׁכָּ֑ח כְּמַ֖יִם עָבְר֣וּ תִזְכֹּֽר׃ </span>
<span class='v JB11_17' data-id='JB11_17'><span class='v-num v-17'>17&nbsp;</span>וּֽ֭מִצָּהֳרַיִם יָק֣וּם חָ֑לֶד תָּ֝עֻ֗פָה כַּבֹּ֥קֶר תִּהְיֶֽה׃ </span>
<span class='v JB11_18' data-id='JB11_18'><span class='v-num v-18'>18&nbsp;</span>וּֽ֭בָטַחְתָּ כִּי־יֵ֣שׁ תִּקְוָ֑ה וְ֝חָפַרְתָּ֗ לָבֶ֥טַח תִּשְׁכָּֽב׃ </span>
<span class='v JB11_19' data-id='JB11_19'><span class='v-num v-19'>19&nbsp;</span>וְֽ֭רָבַצְתָּ וְאֵ֣ין מַחֲרִ֑יד וְחִלּ֖וּ פָנֶ֣יךָ רַבִּֽים׃ </span>
<span class='v JB11_20' data-id='JB11_20'><span class='v-num v-20'>20&nbsp;</span>וְעֵינֵ֥י רְשָׁעִ֗ים תִּ֫כְלֶ֥ינָה וּ֭מָנֹוס אָבַ֣ד מִנְהֶ֑ם וְ֝תִקְוָתָ֗ם מַֽפַּח־נָֽפֶשׁ׃ פ </span></div></div>
<div class='footnotes'>

</div>
<div class='footer'><div class='nav'>
<a class='prev' href='JB10.html'>&#9664;</a>
<a class='home' href='index.html'>&#9776;</a>
<a class='next' href='JB12.html'>&#9654;</a>
</div></div>
</body></html>
