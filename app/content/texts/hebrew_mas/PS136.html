<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש תְּהִלִּים 136</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='PS.html'> תְּהִלִּים 136 </a>
<a class='prev' href='PS135.html'> &#9664; </a>
<a class='next' href='PS137.html'> &#9654; </a>
</div></div>
<div class='chapter section PS136 hbo PS ezra_sil' dir='rtl' data-id='PS136' data-nextid='PS137' data-previd='PS135' lang='hbo'> 

<div class='c'> 136</div>
<div class='p'>
<span class='v PS136_1' data-id='PS136_1'><span class='verse1 v-num v-1'>1&nbsp;</span>הֹוד֣וּ לַיהוָ֣ה כִּי־טֹ֑וב כִּ֖י לְעֹולָ֣ם חַסְדֹּֽו׃ </span>
<span class='v PS136_2' data-id='PS136_2'><span class='v-num v-2'>2&nbsp;</span>הֹ֭ודוּ לֵֽאלֹהֵ֣י הָאֱלֹהִ֑ים כִּ֖י לְעֹולָ֣ם חַסְדֹּֽו׃ </span>
<span class='v PS136_3' data-id='PS136_3'><span class='v-num v-3'>3&nbsp;</span>הֹ֭ודוּ לַאֲדֹנֵ֣י הָאֲדֹנִ֑ים כִּ֖י לְעֹלָ֣ם חַסְדֹּֽו׃ </span>
<span class='v PS136_4' data-id='PS136_4'><span class='v-num v-4'>4&nbsp;</span>לְעֹ֘שֵׂ֤ה נִפְלָאֹ֣ות גְּדֹלֹ֣ות לְבַדֹּ֑ו כִּ֖י לְעֹולָ֣ם חַסְדֹּֽו׃ </span>
<span class='v PS136_5' data-id='PS136_5'><span class='v-num v-5'>5&nbsp;</span>לְעֹשֵׂ֣ה הַ֭שָּׁמַיִם בִּתְבוּנָ֑ה כִּ֖י לְעֹולָ֣ם חַסְדֹּֽו׃ </span>
<span class='v PS136_6' data-id='PS136_6'><span class='v-num v-6'>6&nbsp;</span>לְרֹקַ֣ע הָ֭אָרֶץ עַל־הַמָּ֑יִם כִּ֖י לְעֹולָ֣ם חַסְדֹּֽו׃ </span>
<span class='v PS136_7' data-id='PS136_7'><span class='v-num v-7'>7&nbsp;</span>לְ֭עֹשֵׂה אֹורִ֣ים גְּדֹלִ֑ים כִּ֖י לְעֹולָ֣ם חַסְדֹּֽו׃ </span>
<span class='v PS136_8' data-id='PS136_8'><span class='v-num v-8'>8&nbsp;</span>אֶת־הַ֭שֶּׁמֶשׁ לְמֶמְשֶׁ֣לֶת בַּיֹּ֑ום כִּ֖י לְעֹולָ֣ם חַסְדֹּֽו׃ </span>
<span class='v PS136_9' data-id='PS136_9'><span class='v-num v-9'>9&nbsp;</span>אֶת־הַיָּרֵ֣חַ וְ֭כֹוכָבִים לְמֶמְשְׁלֹ֣ות בַּלָּ֑יְלָה כִּ֖י לְעֹולָ֣ם חַסְדֹּֽו׃ </span>
<span class='v PS136_10' data-id='PS136_10'><span class='v-num v-10'>10&nbsp;</span>לְמַכֵּ֣ה מִ֭צְרַיִם בִּבְכֹורֵיהֶ֑ם כִּ֖י לְעֹולָ֣ם חַסְדֹּֽו׃ </span>
<span class='v PS136_11' data-id='PS136_11'><span class='v-num v-11'>11&nbsp;</span>וַיֹּוצֵ֣א יִ֭שְׂרָאֵל מִתֹּוכָ֑ם כִּ֖י לְעֹולָ֣ם חַסְדֹּֽו׃ </span>
<span class='v PS136_12' data-id='PS136_12'><span class='v-num v-12'>12&nbsp;</span>בְּיָ֣ד חֲ֭זָקָה וּבִזְרֹ֣ועַ נְטוּיָ֑ה כִּ֖י לְעֹולָ֣ם חַסְדֹּֽו׃ </span>
<span class='v PS136_13' data-id='PS136_13'><span class='v-num v-13'>13&nbsp;</span>לְגֹזֵ֣ר יַם־ס֭וּף לִגְזָרִ֑ים כִּ֖י לְעֹולָ֣ם חַסְדֹּֽו׃ </span>
<span class='v PS136_14' data-id='PS136_14'><span class='v-num v-14'>14&nbsp;</span>וְהֶעֱבִ֣יר יִשְׂרָאֵ֣ל בְּתֹוכֹ֑ו כִּ֖י לְעֹולָ֣ם חַסְדֹּֽו׃ </span>
<span class='v PS136_15' data-id='PS136_15'><span class='v-num v-15'>15&nbsp;</span>וְנִ֘עֵ֤ר פַּרְעֹ֣ה וְחֵילֹ֣ו בְיַם־ס֑וּף כִּ֖י לְעֹולָ֣ם חַסְדֹּֽו׃ </span>
<span class='v PS136_16' data-id='PS136_16'><span class='v-num v-16'>16&nbsp;</span>לְמֹולִ֣יךְ עַ֭מֹּו בַּמִּדְבָּ֑ר כִּ֖י לְעֹולָ֣ם חַסְדֹּֽו׃ </span>
<span class='v PS136_17' data-id='PS136_17'><span class='v-num v-17'>17&nbsp;</span>לְ֭מַכֵּה מְלָכִ֣ים גְּדֹלִ֑ים כִּ֖י לְעֹולָ֣ם חַסְדֹּֽו׃ </span>
<span class='v PS136_18' data-id='PS136_18'><span class='v-num v-18'>18&nbsp;</span>וֽ͏ַ֭יַּהֲרֹג מְלָכִ֣ים אַדִּירִ֑ים כִּ֖י לְעֹולָ֣ם חַסְדֹּֽו׃ </span>
<span class='v PS136_19' data-id='PS136_19'><span class='v-num v-19'>19&nbsp;</span>לְ֭סִיחֹון מֶ֣לֶךְ הָאֱמֹרִ֑י כִּ֖י לְעֹולָ֣ם חַסְדֹּֽו׃ </span>
<span class='v PS136_20' data-id='PS136_20'><span class='v-num v-20'>20&nbsp;</span>וּ֭לְעֹוג מֶ֣לֶךְ הַבָּשָׁ֑ן כִּ֖י לְעֹולָ֣ם חַסְדֹּֽו׃ </span>
<span class='v PS136_21' data-id='PS136_21'><span class='v-num v-21'>21&nbsp;</span>וְנָתַ֣ן אַרְצָ֣ם לְנַחֲלָ֑ה כִּ֖י לְעֹולָ֣ם חַסְדֹּֽו׃ </span>
<span class='v PS136_22' data-id='PS136_22'><span class='v-num v-22'>22&nbsp;</span>נַ֭חֲלָה לְיִשְׂרָאֵ֣ל עַבְדֹּ֑ו כִּ֖י לְעֹולָ֣ם חַסְדֹּֽו׃ </span>
<span class='v PS136_23' data-id='PS136_23'><span class='v-num v-23'>23&nbsp;</span>שֶׁ֭בְּשִׁפְלֵנוּ זָ֣כַר לָ֑נוּ כִּ֖י לְעֹולָ֣ם חַסְדֹּֽו׃ </span>
<span class='v PS136_24' data-id='PS136_24'><span class='v-num v-24'>24&nbsp;</span>וַיִּפְרְקֵ֥נוּ מִצָּרֵ֑ינוּ כִּ֖י לְעֹולָ֣ם חַסְדֹּֽו׃ </span>
<span class='v PS136_25' data-id='PS136_25'><span class='v-num v-25'>25&nbsp;</span>נֹתֵ֣ן לֶ֭חֶם לְכָל־בָּשָׂ֑ר כִּ֖י לְעֹולָ֣ם חַסְדֹּֽו׃ </span>
<span class='v PS136_26' data-id='PS136_26'><span class='v-num v-26'>26&nbsp;</span>הֹ֭ודוּ לְאֵ֣ל הַשָּׁמָ֑יִם כִּ֖י לְעֹולָ֣ם חַסְדֹּֽו׃ </span></div></div>
<div class='footnotes'>

</div>
<div class='footer'><div class='nav'>
<a class='prev' href='PS135.html'>&#9664;</a>
<a class='home' href='index.html'>&#9776;</a>
<a class='next' href='PS137.html'>&#9654;</a>
</div></div>
</body></html>
