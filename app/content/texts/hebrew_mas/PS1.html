<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש תְּהִלִּים 1</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='PS.html'> תְּהִלִּים 1 </a>
<a class='prev' href='JB42.html'> &#9664; </a>
<a class='next' href='PS2.html'> &#9654; </a>
</div></div>
<div class='chapter section PS1 hbo PS ezra_sil' dir='rtl' data-id='PS1' data-nextid='PS2' data-previd='JB42' lang='hbo'><br><div class='mt'>תְּהִלִּים  
</div>
<div class='c'> 1</div>
<div class='p'>
<span class='v PS1_1' data-id='PS1_1'><span class='verse1 v-num v-1'>1&nbsp;</span>אַ֥שְֽׁרֵי־הָאִ֗ישׁ אֲשֶׁ֤ר ׀ לֹ֥א הָלַךְ֮ בַּעֲצַ֪ת רְשָׁ֫עִ֥ים וּבְדֶ֣רֶךְ חַ֭טָּאִים לֹ֥א עָמָ֑ד וּבְמֹושַׁ֥ב לֵ֝צִ֗ים לֹ֣א יָשָֽׁב׃ </span>
<span class='v PS1_2' data-id='PS1_2'><span class='v-num v-2'>2&nbsp;</span>כִּ֤י אִ֥ם בְּתֹורַ֥ת יְהוָ֗ה חֶ֫פְצֹ֥ו וּֽבְתֹורָתֹ֥ו יֶהְגֶּ֗ה יֹומָ֥ם וָלָֽיְלָה׃ </span>
<span class='v PS1_3' data-id='PS1_3'><span class='v-num v-3'>3&nbsp;</span>וְֽהָיָ֗ה כְּעֵץ֮ שָׁת֪וּל עַֽל־פַּלְגֵ֫י מָ֥יִם אֲשֶׁ֤ר פִּרְיֹ֨ו ׀ יִתֵּ֬ן בְּעִתֹּ֗ו וְעָלֵ֥הוּ לֹֽא־יִבֹּ֑ול וְכֹ֖ל אֲשֶׁר־יַעֲשֶׂ֣ה יַצְלִֽיחַ׃ </span>
<span class='v PS1_4' data-id='PS1_4'><span class='v-num v-4'>4&nbsp;</span>לֹא־כֵ֥ן הָרְשָׁעִ֑ים כִּ֥י אִם־כַּ֝מֹּ֗ץ אֲ‍ֽשֶׁר־תִּדְּפֶ֥נּוּ רֽוּחַ׃ </span>
<span class='v PS1_5' data-id='PS1_5'><span class='v-num v-5'>5&nbsp;</span>עַל־כֵּ֤ן ׀ לֹא־יָקֻ֣מוּ רְ֭שָׁעִים בַּמִּשְׁפָּ֑ט וְ֝חַטָּאִ֗ים בַּעֲדַ֥ת צַדִּיקִֽים׃ </span>
<span class='v PS1_6' data-id='PS1_6'><span class='v-num v-6'>6&nbsp;</span>כִּֽי־יֹודֵ֣עַ יְ֭הוָה דֶּ֣רֶךְ צַדִּיקִ֑ים וְדֶ֖רֶךְ רְשָׁעִ֣ים תֹּאבֵֽד׃ </span></div></div>
<div class='footnotes'>

</div>
<div class='footer'><div class='nav'>
<a class='prev' href='JB42.html'>&#9664;</a>
<a class='home' href='index.html'>&#9776;</a>
<a class='next' href='PS2.html'>&#9654;</a>
</div></div>
</body></html>
