<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש תְּהִלִּים 57</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='PS.html'> תְּהִלִּים 57 </a>
<a class='prev' href='PS56.html'> &#9664; </a>
<a class='next' href='PS58.html'> &#9654; </a>
</div></div>
<div class='chapter section PS57 hbo PS ezra_sil' dir='rtl' data-id='PS57' data-nextid='PS58' data-previd='PS56' lang='hbo'> 

<br><div class='c'> 57</div>
<div class='p'>
<span class='v PS57_1' data-id='PS57_1'><span class='verse1 v-num v-1'>1&nbsp;</span>לַמְנַצֵּ֣חַ אַל־תַּ֭שְׁחֵת לְדָוִ֣ד מִכְתָּ֑ם בְּבָרְחֹ֥ו מִפְּנֵי־שָׁ֝א֗וּל בַּמְּעָרֽ͏ָה׃ </span>
<span class='v PS57_2' data-id='PS57_2'><span class='v-num v-2'>2&nbsp;</span>חָנֵּ֤נִי אֱלֹהִ֨ים ׀ חָנֵּ֗נִי כִּ֥י בְךָ֮ חָסָ֪יָה נַ֫פְשִׁ֥י וּבְצֵֽל־כְּנָפֶ֥יךָ אֶחְסֶ֑ה עַ֝֗ד יַעֲבֹ֥ר הַוֹּֽות׃ </span>
<span class='v PS57_3' data-id='PS57_3'><span class='v-num v-3'>3&nbsp;</span>אֶ֭קְרָא לֵֽאלֹהִ֣ים עֶלְיֹ֑ון לָ֝אֵ֗ל גֹּמֵ֥ר עָלָֽי׃ </span>
<span class='v PS57_4' data-id='PS57_4'><span class='v-num v-4'>4&nbsp;</span>יִשְׁלַ֤ח מִשָּׁמַ֨יִם ׀ וְֽיֹושִׁיעֵ֗נִי חֵרֵ֣ף שֹׁאֲפִ֣י סֶ֑לָה יִשְׁלַ֥ח אֱ֝לֹהִ֗ים חַסְדֹּ֥ו וַאֲמִתֹּֽו׃ </span>
<span class='v PS57_5' data-id='PS57_5'><span class='v-num v-5'>5&nbsp;</span>נַפְשִׁ֤י ׀ בְּתֹ֥וךְ לְבָאִם֮ אֶשְׁכְּבָ֪ה לֹ֫הֲטִ֥ים בְּֽנֵי־אָדָ֗ם שִׁ֭נֵּיהֶם חֲנִ֣ית וְחִצִּ֑ים וּ֝לְשֹׁונָ֗ם חֶ֣רֶב חַדָּֽה׃ </span>
<span class='v PS57_6' data-id='PS57_6'><span class='v-num v-6'>6&nbsp;</span>ר֣וּמָה עַל־הַשָּׁמַ֣יִם אֱלֹהִ֑ים עַ֖ל כָּל־הָאָ֣רֶץ כְּבֹודֶֽךָ׃ </span>
<span class='v PS57_7' data-id='PS57_7'><span class='v-num v-7'>7&nbsp;</span>רֶ֤שֶׁת ׀ הֵכִ֣ינוּ לִפְעָמַי֮ כָּפַ֪ף נַ֫פְשִׁ֥י כָּר֣וּ לְפָנַ֣י שִׁיחָ֑ה נָפְל֖וּ בְתֹוכָ֣הּ סֶֽלָה׃ </span>
<span class='v PS57_8' data-id='PS57_8'><span class='v-num v-8'>8&nbsp;</span>נָ֘כֹ֤ון לִבִּ֣י אֱ֭לֹהִים נָכֹ֣ון לִבִּ֑י אָ֝שִׁ֗ירָה וַאֲזַמֵּֽרָה׃ </span>
<span class='v PS57_9' data-id='PS57_9'><span class='v-num v-9'>9&nbsp;</span>ע֤וּרָה כְבֹודִ֗י ע֭וּרָֽה הַנֵּ֥בֶל וְכִנֹּ֗ור אָעִ֥ירָה שָּֽׁחַר׃ </span>
<span class='v PS57_10' data-id='PS57_10'><span class='v-num v-10'>10&nbsp;</span>אֹודְךָ֖ בָעַמִּ֥ים ׀ אֲדֹנָ֑י אֲ֝זַמֶּרְךָ֗ בַּל־אֻמִּֽים׃ </span>
<span class='v PS57_11' data-id='PS57_11'><span class='v-num v-11'>11&nbsp;</span>כִּֽי־גָדֹ֣ל עַד־שָׁמַ֣יִם חַסְדֶּ֑ךָ וְֽעַד־שְׁחָקִ֥ים אֲמִתֶּֽךָ׃ </span>
<span class='v PS57_12' data-id='PS57_12'><span class='v-num v-12'>12&nbsp;</span>ר֣וּמָה עַל־שָׁמַ֣יִם אֱלֹהִ֑ים עַ֖ל כָּל־הָאָ֣רֶץ כְּבֹודֶֽךָ׃ </span></div></div>
<div class='footnotes'>

</div>
<div class='footer'><div class='nav'>
<a class='prev' href='PS56.html'>&#9664;</a>
<a class='home' href='index.html'>&#9776;</a>
<a class='next' href='PS58.html'>&#9654;</a>
</div></div>
</body></html>
