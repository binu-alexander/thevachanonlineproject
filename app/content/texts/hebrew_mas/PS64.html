<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש תְּהִלִּים 64</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='PS.html'> תְּהִלִּים 64 </a>
<a class='prev' href='PS63.html'> &#9664; </a>
<a class='next' href='PS65.html'> &#9654; </a>
</div></div>
<div class='chapter section PS64 hbo PS ezra_sil' dir='rtl' data-id='PS64' data-nextid='PS65' data-previd='PS63' lang='hbo'> 

<div class='c'> 64</div>
<div class='p'>
<span class='v PS64_1' data-id='PS64_1'><span class='verse1 v-num v-1'>1&nbsp;</span>לַמְנַצֵּ֗חַ מִזְמֹ֥ור לְדָוִֽד׃ </span>
<span class='v PS64_2' data-id='PS64_2'><span class='v-num v-2'>2&nbsp;</span>שְׁמַע־אֱלֹהִ֣ים קֹולִ֣י בְשִׂיחִ֑י מִפַּ֥חַד אֹ֝ויֵ֗ב תִּצֹּ֥ר חַיָּֽי׃ </span>
<span class='v PS64_3' data-id='PS64_3'><span class='v-num v-3'>3&nbsp;</span>תַּ֭סְתִּירֵנִי מִסֹּ֣וד מְרֵעִ֑ים מֵ֝רִגְשַׁ֗ת פֹּ֣עֲלֵי אָֽוֶן׃ </span>
<span class='v PS64_4' data-id='PS64_4'><span class='v-num v-4'>4&nbsp;</span>אֲשֶׁ֤ר שָׁנְנ֣וּ כַחֶ֣רֶב לְשֹׁונָ֑ם דָּרְכ֥וּ חִ֝צָּ֗ם דָּבָ֥ר מָֽר׃ </span>
<span class='v PS64_5' data-id='PS64_5'><span class='v-num v-5'>5&nbsp;</span>לִירֹ֣ות בַּמִּסְתָּרִ֣ים תָּ֑ם פִּתְאֹ֥ם יֹ֝רֻ֗הוּ וְלֹ֣א יִירָֽאוּ׃ </span>
<span class='v PS64_6' data-id='PS64_6'><span class='v-num v-6'>6&nbsp;</span>יְחַזְּקוּ־לָ֨מֹו ׀ דָּ֘בָ֤ר רָ֗ע יְֽ֭סַפְּרוּ לִטְמֹ֣ון מֹוקְשִׁ֑ים אָ֝מְר֗וּ מִ֣י יִרְאֶה־לָּֽמֹו׃ </span>
<span class='v PS64_7' data-id='PS64_7'><span class='v-num v-7'>7&nbsp;</span>יַֽחְפְּֽשׂוּ־עֹולֹ֗ת תַּ֭מְנוּ חֵ֣פֶשׂ מְחֻפָּ֑שׂ וְקֶ֥רֶב אִ֝֗ישׁ וְלֵ֣ב עָמֹֽק׃ </span>
<span class='v PS64_8' data-id='PS64_8'><span class='v-num v-8'>8&nbsp;</span>וַיֹּרֵ֗ם אֱלֹ֫הִ֥ים חֵ֥ץ פִּתְאֹ֑ום הָ֝י֗וּ מַכֹּותָֽם׃ </span>
<span class='v PS64_9' data-id='PS64_9'><span class='v-num v-9'>9&nbsp;</span>וַיַּכְשִׁיל֣וּהוּ עָלֵ֣ימֹו לְשֹׁונָ֑ם יִ֝תְנֹדֲד֗וּ כָּל־רֹ֥אֵה בָֽם׃ </span>
<span class='v PS64_10' data-id='PS64_10'><span class='v-num v-10'>10&nbsp;</span>וַיִּֽירְא֗וּ כָּל־אָ֫דָ֥ם וַ֭יַּגִּידוּ פֹּ֥עַל אֱלֹהִ֗ים וּֽמַעֲשֵׂ֥הוּ הִשְׂכִּֽילוּ׃ </span>
<span class='v PS64_11' data-id='PS64_11'><span class='v-num v-11'>11&nbsp;</span>יִשְׂמַ֬ח צַדִּ֣יק בַּ֭יהוָה וְחָ֣סָה בֹ֑ו וְ֝יִתְהַֽלְל֗וּ כָּל־יִשְׁרֵי־לֵֽב׃ </span></div></div>
<div class='footnotes'>

</div>
<div class='footer'><div class='nav'>
<a class='prev' href='PS63.html'>&#9664;</a>
<a class='home' href='index.html'>&#9776;</a>
<a class='next' href='PS65.html'>&#9654;</a>
</div></div>
</body></html>
