<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש תְּהִלִּים 122</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='PS.html'> תְּהִלִּים 122 </a>
<a class='prev' href='PS121.html'> &#9664; </a>
<a class='next' href='PS123.html'> &#9654; </a>
</div></div>
<div class='chapter section PS122 hbo PS ezra_sil' dir='rtl' data-id='PS122' data-nextid='PS123' data-previd='PS121' lang='hbo'> 

<div class='c'> 122</div>
<div class='p'>
<span class='v PS122_1' data-id='PS122_1'><span class='verse1 v-num v-1'>1&nbsp;</span>שִׁ֥יר הַֽמַּעֲלֹ֗ות לְדָ֫וִ֥ד שָׂ֭מַחְתִּי בְּאֹמְרִ֣ים לִ֑י בֵּ֖ית יְהוָ֣ה נֵלֵֽךְ׃ </span>
<span class='v PS122_2' data-id='PS122_2'><span class='v-num v-2'>2&nbsp;</span>עֹ֭מְדֹות הָי֣וּ רַגְלֵ֑ינוּ בִּ֝שְׁעָרַ֗יִךְ יְרוּשָׁלָֽ͏ִם׃ </span>
<span class='v PS122_3' data-id='PS122_3'><span class='v-num v-3'>3&nbsp;</span>יְרוּשָׁלַ֥͏ִם הַבְּנוּיָ֑ה כְּ֝עִ֗יר שֶׁחֻבְּרָה־לָּ֥הּ יַחְדָּֽו׃ </span>
<span class='v PS122_4' data-id='PS122_4'><span class='v-num v-4'>4&nbsp;</span>שֶׁשָּׁ֨ם עָל֪וּ שְׁבָטִ֡ים שִׁבְטֵי־יָ֭הּ עֵד֣וּת לְיִשְׂרָאֵ֑ל לְ֝הֹדֹ֗ות לְשֵׁ֣ם יְהוָֽה׃ </span>
<span class='v PS122_5' data-id='PS122_5'><span class='v-num v-5'>5&nbsp;</span>כִּ֤י שָׁ֨מָּה ׀ יָשְׁב֣וּ כִסְאֹ֣ות לְמִשְׁפָּ֑ט כִּ֝סְאֹ֗ות לְבֵ֣ית דָּוִֽיד׃ </span>
<span class='v PS122_6' data-id='PS122_6'><span class='v-num v-6'>6&nbsp;</span>שַׁ֭אֲלוּ שְׁלֹ֣ום יְרוּשָׁלָ֑͏ִם יִ֝שְׁלָ֗יוּ אֹהֲבָֽיִךְ׃ </span>
<span class='v PS122_7' data-id='PS122_7'><span class='v-num v-7'>7&nbsp;</span>יְהִֽי־שָׁלֹ֥ום בְּחֵילֵ֑ךְ שַׁ֝לְוָ֗ה בְּאַרְמְנֹותָֽיִךְ׃ </span>
<span class='v PS122_8' data-id='PS122_8'><span class='v-num v-8'>8&nbsp;</span>לְ֭מַעַן אַחַ֣י וְרֵעָ֑י אֲדַבְּרָה־נָּ֖א שָׁלֹ֣ום בָּֽךְ׃ </span>
<span class='v PS122_9' data-id='PS122_9'><span class='v-num v-9'>9&nbsp;</span>לְ֭מַעַן בֵּית־יְהוָ֣ה אֱלֹהֵ֑ינוּ אֲבַקְשָׁ֖ה טֹ֣וב לָֽךְ׃ </span></div></div>
<div class='footnotes'>

</div>
<div class='footer'><div class='nav'>
<a class='prev' href='PS121.html'>&#9664;</a>
<a class='home' href='index.html'>&#9776;</a>
<a class='next' href='PS123.html'>&#9654;</a>
</div></div>
</body></html>
