<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש אִיּוֹב 8</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='JB.html'> אִיּוֹב 8 </a>
<a class='prev' href='JB7.html'> &#9664; </a>
<a class='next' href='JB9.html'> &#9654; </a>
</div></div>
<div class='chapter section JB8 hbo JB ezra_sil' dir='rtl' data-id='JB8' data-nextid='JB9' data-previd='JB7' lang='hbo'> 

<br><div class='c'>8</div>
<div class='p'>
<span class='v JB8_1' data-id='JB8_1'><span class='verse1 v-num v-1'>1&nbsp;</span>וַ֭יַּעַן בִּלְדַּ֥ד הַשּׁוּחִ֗י וַיֹאמַֽר׃ </span>
<span class='v JB8_2' data-id='JB8_2'><span class='v-num v-2'>2&nbsp;</span>עַד־אָ֥ן תְּמַלֶּל־אֵ֑לֶּה וְר֥וּחַ כַּ֝בִּיר אִמְרֵי־פִֽיךָ׃ </span>
<span class='v JB8_3' data-id='JB8_3'><span class='v-num v-3'>3&nbsp;</span>הַ֭אֵל יְעַוֵּ֣ת מִשְׁפָּ֑ט וְאִם־שַׁ֝דַּ֗י יְעַוֵּֽת־צֶֽדֶק׃ </span>
<span class='v JB8_4' data-id='JB8_4'><span class='v-num v-4'>4&nbsp;</span>אִם־בָּנֶ֥יךָ חָֽטְאוּ־לֹ֑ו וַֽ֝יְשַׁלְּחֵ֗ם בְּיַד־פִּשְׁעָֽם׃ </span>
<span class='v JB8_5' data-id='JB8_5'><span class='v-num v-5'>5&nbsp;</span>אִם־אַ֭תָּה תְּשַׁחֵ֣ר אֶל־אֵ֑ל וְאֶל־שַׁ֝דַּ֗י תִּתְחַנָּֽן׃ </span>
<span class='v JB8_6' data-id='JB8_6'><span class='v-num v-6'>6&nbsp;</span>אִם־זַ֥ךְ וְיָשָׁ֗ר אָ֥תָּה כִּי־עַ֭תָּה יָעִ֣יר עָלֶ֑יךָ וְ֝שִׁלַּ֗ם נְוַ֣ת צִדְקֶֽךָ׃ </span>
<span class='v JB8_7' data-id='JB8_7'><span class='v-num v-7'>7&nbsp;</span>וְהָיָ֣ה רֵאשִׁיתְךָ֣ מִצְעָ֑ר וְ֝אַחֲרִיתְךָ֗ יִשְׂגֶּ֥ה מְאֹֽד׃ </span>
<span class='v JB8_8' data-id='JB8_8'><span class='v-num v-8'>8&nbsp;</span>כִּֽי־שְׁאַל־נָ֭א לְדֹ֣ר רִישֹׁ֑ון וְ֝כֹונֵ֗ן לְחֵ֣קֶר אֲבֹותָֽם׃ </span>
<span class='v JB8_9' data-id='JB8_9'><span class='v-num v-9'>9&nbsp;</span>כִּֽי־תְמֹ֣ול אֲ֭נַחְנוּ וְלֹ֣א נֵדָ֑ע כִּ֤י צֵ֖ל יָמֵ֣ינוּ עֲלֵי־אָֽרֶץ׃ </span>
<span class='v JB8_10' data-id='JB8_10'><span class='v-num v-10'>10&nbsp;</span>הֲלֹא־הֵ֣ם יֹ֭ורוּךָ יֹ֣אמְרוּ לָ֑ךְ וּ֝מִלִּבָּ֗ם יֹוצִ֥אוּ מִלִּֽים׃ </span>
<span class='v JB8_11' data-id='JB8_11'><span class='v-num v-11'>11&nbsp;</span>הֲיִֽגְאֶה־גֹּ֭מֶא בְּלֹ֣א בִצָּ֑ה יִשְׂגֶּה־אָ֥חוּ בְלִי־מָֽיִם׃ </span>
<span class='v JB8_12' data-id='JB8_12'><span class='v-num v-12'>12&nbsp;</span>עֹדֶ֣נּוּ בְ֭אִבֹּו לֹ֣א יִקָּטֵ֑ף וְלִפְנֵ֖י כָל־חָצִ֣יר יִיבָֽשׁ׃ </span>
<span class='v JB8_13' data-id='JB8_13'><span class='v-num v-13'>13&nbsp;</span>כֵּ֗ן אָ֭רְחֹות כָּל־שֹׁ֣כְחֵי אֵ֑ל וְתִקְוַ֖ת חָנֵ֣ף תֹּאבֵֽד׃ </span>
<span class='v JB8_14' data-id='JB8_14'><span class='v-num v-14'>14&nbsp;</span>אֲשֶׁר־יָקֹ֥וט כִּסְלֹ֑ו וּבֵ֥ית עַ֝כָּבִ֗ישׁ מִבְטַחֹֽו׃ </span>
<span class='v JB8_15' data-id='JB8_15'><span class='v-num v-15'>15&nbsp;</span>יִשָּׁעֵ֣ן עַל־בֵּ֭יתֹו וְלֹ֣א יַעֲמֹ֑ד יַחֲזִ֥יק בֹּ֝֗ו וְלֹ֣א יָקֽוּם׃ </span>
<span class='v JB8_16' data-id='JB8_16'><span class='v-num v-16'>16&nbsp;</span>רָטֹ֣ב ה֖וּא לִפְנֵי־שָׁ֑מֶשׁ וְעַ֥ל גַּ֝נָּתֹ֗ו יֹֽנַקְתֹּ֥ו תֵצֵֽא׃ </span>
<span class='v JB8_17' data-id='JB8_17'><span class='v-num v-17'>17&nbsp;</span>עַל־גַּ֭ל שָֽׁרָשָׁ֣יו יְסֻבָּ֑כוּ בֵּ֖ית אֲבָנִ֣ים יֶחֱזֶֽה׃ </span>
<span class='v JB8_18' data-id='JB8_18'><span class='v-num v-18'>18&nbsp;</span>אִם־יְבַלְּעֶ֥נּוּ מִמְּקֹומֹ֑ו וְכִ֥חֶשׁ בֹּ֝֗ו לֹ֣א רְאִיתִֽיךָ׃ </span>
<span class='v JB8_19' data-id='JB8_19'><span class='v-num v-19'>19&nbsp;</span>הֶן־ה֭וּא מְשֹׂ֣ושׂ דַּרְכֹּ֑ו וּ֝מֵעָפָ֗ר אַחֵ֥ר יִצְמָֽחוּ׃ </span>
<span class='v JB8_20' data-id='JB8_20'><span class='v-num v-20'>20&nbsp;</span>הֶן־אֵ֭ל לֹ֣א יִמְאַס־תָּ֑ם וְלֹֽא־יַ֝חֲזִ֗יק בְּיַד־מְרֵעִֽים׃ </span>
<span class='v JB8_21' data-id='JB8_21'><span class='v-num v-21'>21&nbsp;</span>עַד־יְמַלֵּ֣ה שְׂחֹ֣וק פִּ֑יךָ וּשְׂפָתֶ֥יךָ תְרוּעָֽה׃ </span>
<span class='v JB8_22' data-id='JB8_22'><span class='v-num v-22'>22&nbsp;</span>שֹׂנְאֶ֥יךָ יִלְבְּשׁוּ־בֹ֑שֶׁת וְאֹ֖הֶל רְשָׁעִ֣ים אֵינֶֽנּוּ׃ פ </span></div></div>
<div class='footnotes'>

</div>
<div class='footer'><div class='nav'>
<a class='prev' href='JB7.html'>&#9664;</a>
<a class='home' href='index.html'>&#9776;</a>
<a class='next' href='JB9.html'>&#9654;</a>
</div></div>
</body></html>
