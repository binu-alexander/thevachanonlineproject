<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש תְּהִלִּים 29</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='PS.html'> תְּהִלִּים 29 </a>
<a class='prev' href='PS28.html'> &#9664; </a>
<a class='next' href='PS30.html'> &#9654; </a>
</div></div>
<div class='chapter section PS29 hbo PS ezra_sil' dir='rtl' data-id='PS29' data-nextid='PS30' data-previd='PS28' lang='hbo'> 

<br><div class='c'> 29</div>
<div class='p'>
<span class='v PS29_1' data-id='PS29_1'><span class='verse1 v-num v-1'>1&nbsp;</span>מִזְמֹ֗ור לְדָ֫וִ֥ד הָב֣וּ לֽ͏ַ֭יהוָה בְּנֵ֣י אֵלִ֑ים הָב֥וּ לַ֝יהוָ֗ה כָּבֹ֥וד וָעֹֽז׃ </span>
<span class='v PS29_2' data-id='PS29_2'><span class='v-num v-2'>2&nbsp;</span>הָב֣וּ לַֽ֭יהוָה כְּבֹ֣וד שְׁמֹ֑ו הִשְׁתַּחֲו֥וּ לַ֝יהוָ֗ה בְּהַדְרַת־קֹֽדֶשׁ׃ </span>
<span class='v PS29_3' data-id='PS29_3'><span class='v-num v-3'>3&nbsp;</span>קֹ֥ול יְהוָ֗ה עַל־הַ֫מָּ֥יִם אֵֽל־הַכָּבֹ֥וד הִרְעִ֑ים יְ֝הוָ֗ה עַל־מַ֥יִם רַבִּֽים׃ </span>
<span class='v PS29_4' data-id='PS29_4'><span class='v-num v-4'>4&nbsp;</span>קֹול־יְהוָ֥ה בַּכֹּ֑חַ קֹ֥ול יְ֝הוָ֗ה בֶּהָדָֽר׃ </span>
<span class='v PS29_5' data-id='PS29_5'><span class='v-num v-5'>5&nbsp;</span>קֹ֣ול יְ֭הוָה שֹׁבֵ֣ר אֲרָזִ֑ים וַיְשַׁבֵּ֥ר יְ֝הוָ֗ה אֶת־אַרְזֵ֥י הַלְּבָנֹֽון׃ </span>
<span class='v PS29_6' data-id='PS29_6'><span class='v-num v-6'>6&nbsp;</span>וַיַּרְקִידֵ֥ם כְּמֹו־עֵ֑גֶל לְבָנֹ֥ון וְ֝שִׂרְיֹ֗ן כְּמֹ֣ו בֶן־רְאֵמִֽים׃ </span>
<span class='v PS29_7' data-id='PS29_7'><span class='v-num v-7'>7&nbsp;</span>קֹול־יְהוָ֥ה חֹצֵ֗ב לַהֲבֹ֥ות אֵֽשׁ׃ </span>
<span class='v PS29_8' data-id='PS29_8'><span class='v-num v-8'>8&nbsp;</span>קֹ֣ול יְ֭הוָה יָחִ֣יל מִדְבָּ֑ר יָחִ֥יל יְ֝הוָ֗ה מִדְבַּ֥ר קָדֵֽשׁ׃ </span>
<span class='v PS29_9' data-id='PS29_9'><span class='v-num v-9'>9&nbsp;</span>קֹ֤ול יְהוָ֨ה ׀ יְחֹולֵ֣ל אַיָּלֹות֮ וַֽיֶּחֱשֹׂ֪ף יְעָ֫רֹ֥ות וּבְהֵיכָלֹ֑ו כֻּ֝לֹּ֗ו אֹמֵ֥ר כָּבֹֽוד׃ </span>
<span class='v PS29_10' data-id='PS29_10'><span class='v-num v-10'>10&nbsp;</span>יְ֭הוָה לַמַּבּ֣וּל יָשָׁ֑ב וַיֵּ֥שֶׁב יְ֝הוָ֗ה מֶ֣לֶךְ לְעֹולָֽם׃ </span>
<span class='v PS29_11' data-id='PS29_11'><span class='v-num v-11'>11&nbsp;</span>יְֽהוָ֗ה עֹ֖ז לְעַמֹּ֣ו יִתֵּ֑ן יְהוָ֓ה ׀ יְבָרֵ֖ךְ אֶת־עַמֹּ֣ו בַשָּׁלֹֽום׃ </span></div></div>
<div class='footnotes'>

</div>
<div class='footer'><div class='nav'>
<a class='prev' href='PS28.html'>&#9664;</a>
<a class='home' href='index.html'>&#9776;</a>
<a class='next' href='PS30.html'>&#9654;</a>
</div></div>
</body></html>
