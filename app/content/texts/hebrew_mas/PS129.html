<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש תְּהִלִּים 129</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='PS.html'> תְּהִלִּים 129 </a>
<a class='prev' href='PS128.html'> &#9664; </a>
<a class='next' href='PS130.html'> &#9654; </a>
</div></div>
<div class='chapter section PS129 hbo PS ezra_sil' dir='rtl' data-id='PS129' data-nextid='PS130' data-previd='PS128' lang='hbo'> 

<div class='c'> 129</div>
<div class='p'>
<span class='v PS129_1' data-id='PS129_1'><span class='verse1 v-num v-1'>1&nbsp;</span>שִׁ֗יר הַֽמַּ֫עֲלֹ֥ות רַ֭בַּת צְרָר֣וּנִי מִנְּעוּרַ֑י יֹֽאמַר־נָ֝א יִשְׂרָאֵֽל׃ </span>
<span class='v PS129_2' data-id='PS129_2'><span class='v-num v-2'>2&nbsp;</span>רַ֭בַּת צְרָר֣וּנִי מִנְּעוּרָ֑י גַּ֝ם לֹא־יָ֥כְלוּ לִֽי׃ </span>
<span class='v PS129_3' data-id='PS129_3'><span class='v-num v-3'>3&nbsp;</span>עַל־גַּ֭בִּי חָרְשׁ֣וּ חֹרְשִׁ֑ים הֶ֝אֱרִ֗יכוּ *לְמַעֲנֹותָם (לְמַעֲנִיתָֽם)׃ </span>
<span class='v PS129_4' data-id='PS129_4'><span class='v-num v-4'>4&nbsp;</span>יְהוָ֥ה צַדִּ֑יק קִ֝צֵּ֗ץ עֲבֹ֣ות רְשָׁעִֽים׃ </span>
<span class='v PS129_5' data-id='PS129_5'><span class='v-num v-5'>5&nbsp;</span>יֵ֭בֹשׁוּ וְיִסֹּ֣גוּ אָחֹ֑ור כֹּ֝֗ל שֹׂנְאֵ֥י צִיֹּֽון׃ </span>
<span class='v PS129_6' data-id='PS129_6'><span class='v-num v-6'>6&nbsp;</span>יִ֭הְיוּ כַּחֲצִ֣יר גַּגֹּ֑ות שֶׁקַּדְמַ֖ת שָׁלַ֣ף יָבֵֽשׁ׃ </span>
<span class='v PS129_7' data-id='PS129_7'><span class='v-num v-7'>7&nbsp;</span>שֶׁלֹּ֤א מִלֵּ֖א כַפֹּ֥ו קֹוצֵ֗ר וְחִצְנֹ֥ו מְעַמֵּֽר׃ </span>
<span class='v PS129_8' data-id='PS129_8'><span class='v-num v-8'>8&nbsp;</span>וְלֹ֤א אָֽמְר֨וּ ׀ הָעֹבְרִ֗ים בִּרְכַּֽת־יְהוָ֥ה אֲלֵיכֶ֑ם בֵּרַ֥כְנוּ אֶ֝תְכֶ֗ם בְּשֵׁ֣ם יְהוָֽה׃ </span></div></div>
<div class='footnotes'>

</div>
<div class='footer'><div class='nav'>
<a class='prev' href='PS128.html'>&#9664;</a>
<a class='home' href='index.html'>&#9776;</a>
<a class='next' href='PS130.html'>&#9654;</a>
</div></div>
</body></html>
