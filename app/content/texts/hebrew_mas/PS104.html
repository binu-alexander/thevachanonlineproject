<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש תְּהִלִּים 104</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='PS.html'> תְּהִלִּים 104 </a>
<a class='prev' href='PS103.html'> &#9664; </a>
<a class='next' href='PS105.html'> &#9654; </a>
</div></div>
<div class='chapter section PS104 hbo PS ezra_sil' dir='rtl' data-id='PS104' data-nextid='PS105' data-previd='PS103' lang='hbo'> 

<br><div class='c'> 104</div>
<div class='p'>
<span class='v PS104_1' data-id='PS104_1'><span class='verse1 v-num v-1'>1&nbsp;</span>בָּרֲכִ֥י נַפְשִׁ֗י אֶת־יְה֫וָ֥ה יְהוָ֣ה אֱ֭לֹהַי גָּדַ֣לְתָּ מְּאֹ֑ד הֹ֭וד וְהָדָ֣ר לָבָֽשְׁתָּ׃ </span>
<span class='v PS104_2' data-id='PS104_2'><span class='v-num v-2'>2&nbsp;</span>עֹֽטֶה־אֹ֭ור כַּשַּׂלְמָ֑ה נֹוטֶ֥ה שָׁ֝מַ֗יִם כַּיְרִיעָֽה׃ </span>
<span class='v PS104_3' data-id='PS104_3'><span class='v-num v-3'>3&nbsp;</span>הַ֥מְקָרֶֽה בַמַּ֗יִם עֲ‍ֽלִיֹּ֫ותָ֥יו הַשָּׂם־עָבִ֥ים רְכוּבֹ֑ו הַֽ֝מְהַלֵּ֗ךְ עַל־כַּנְפֵי־רֽוּחַ׃ </span>
<span class='v PS104_4' data-id='PS104_4'><span class='v-num v-4'>4&nbsp;</span>עֹשֶׂ֣ה מַלְאָכָ֣יו רוּחֹ֑ות מְ֝שָׁרְתָ֗יו אֵ֣שׁ לֹהֵֽט׃ </span>
<span class='v PS104_5' data-id='PS104_5'><span class='v-num v-5'>5&nbsp;</span>יָֽסַד־אֶ֭רֶץ עַל־מְכֹונֶ֑יהָ בַּל־תִּ֝מֹּ֗וט עֹולָ֥ם וָעֶֽד׃ </span>
<span class='v PS104_6' data-id='PS104_6'><span class='v-num v-6'>6&nbsp;</span>תְּ֭הֹום כַּלְּב֣וּשׁ כִּסִּיתֹ֑ו עַל־הָ֝רִ֗ים יַֽעַמְדוּ־מָֽיִם׃ </span>
<span class='v PS104_7' data-id='PS104_7'><span class='v-num v-7'>7&nbsp;</span>מִן־גַּעֲרָ֣תְךָ֣ יְנוּס֑וּן מִן־קֹ֥ול רַֽ֝עַמְךָ֗ יֵחָפֵזֽוּן׃ </span>
<span class='v PS104_8' data-id='PS104_8'><span class='v-num v-8'>8&nbsp;</span>יַעֲל֣וּ הָ֭רִים יֵרְד֣וּ בְקָעֹ֑ות אֶל־מְ֝קֹ֗ום זֶ֤ה ׀ יָסַ֬דְתָּ לָהֶֽם׃ </span>
<span class='v PS104_9' data-id='PS104_9'><span class='v-num v-9'>9&nbsp;</span>גְּֽבוּל־שַׂ֭מְתָּ בַּל־יֽ͏ַעֲבֹר֑וּן בַּל־יְ֝שׁוּב֗וּן לְכַסֹּ֥ות הָאָֽרֶץ׃ </span>
<span class='v PS104_10' data-id='PS104_10'><span class='v-num v-10'>10&nbsp;</span>הַֽמְשַׁלֵּ֣חַ מַ֭עְיָנִים בַּנְּחָלִ֑ים בֵּ֥ין הָ֝רִ֗ים יְהַלֵּכֽוּן׃ </span>
<span class='v PS104_11' data-id='PS104_11'><span class='v-num v-11'>11&nbsp;</span>יַ֭שְׁקוּ כָּל־חַיְתֹ֣ו שָׂדָ֑י יִשְׁבְּר֖וּ פְרָאִ֣ים צְמָאָֽם׃ </span>
<span class='v PS104_12' data-id='PS104_12'><span class='v-num v-12'>12&nbsp;</span>עֲ֭לֵיהֶם עֹוף־הַשָּׁמַ֣יִם יִשְׁכֹּ֑ון מִבֵּ֥ין עֳ֝פָאיִ֗ם יִתְּנוּ־קֹֽול׃ </span>
<span class='v PS104_13' data-id='PS104_13'><span class='v-num v-13'>13&nbsp;</span>מַשְׁקֶ֣ה הָ֭רִים מֵעֲלִיֹּותָ֑יו מִפְּרִ֥י מַ֝עֲשֶׂ֗יךָ תִּשְׂבַּ֥ע הָאָֽרֶץ׃ </span>
<span class='v PS104_14' data-id='PS104_14'><span class='v-num v-14'>14&nbsp;</span>מַצְמִ֤יחַ חָצִ֨יר ׀ לַבְּהֵמָ֗ה וְ֭עֵשֶׂב לַעֲבֹדַ֣ת הָאָדָ֑ם לְהֹ֥וצִיא לֶ֝֗חֶם מִן־הָאָֽרֶץ׃ </span>
<span class='v PS104_15' data-id='PS104_15'><span class='v-num v-15'>15&nbsp;</span>וְיַ֤יִן ׀ יְשַׂמַּ֬ח לְֽבַב־אֱנֹ֗ושׁ לְהַצְהִ֣יל פָּנִ֣ים מִשָּׁ֑מֶן וְ֝לֶ֗חֶם לְֽבַב־אֱנֹ֥ושׁ יִסְעָֽד׃ </span>
<span class='v PS104_16' data-id='PS104_16'><span class='v-num v-16'>16&nbsp;</span>יִ֭שְׂבְּעוּ עֲצֵ֣י יְהוָ֑ה אַֽרְזֵ֥י לְ֝בָנֹ֗ון אֲשֶׁ֣ר נָטָֽע׃ </span>
<span class='v PS104_17' data-id='PS104_17'><span class='v-num v-17'>17&nbsp;</span>אֲשֶׁר־שָׁ֭ם צִפֳּרִ֣ים יְקַנֵּ֑נוּ חֲ֝סִידָ֗ה בְּרֹושִׁ֥ים בֵּיתָֽהּ׃ </span>
<span class='v PS104_18' data-id='PS104_18'><span class='v-num v-18'>18&nbsp;</span>הָרִ֣ים הַ֭גְּבֹהִים לַיְּעֵלִ֑ים סְ֝לָעִ֗ים מַחְסֶ֥ה לַֽשְׁפַנִּֽים׃ </span>
<span class='v PS104_19' data-id='PS104_19'><span class='v-num v-19'>19&nbsp;</span>עָשָׂ֣ה יָ֭רֵחַ לְמֹועֲדִ֑ים שֶׁ֝֗מֶשׁ יָדַ֥ע מְבֹואֹֽו׃ </span>
<span class='v PS104_20' data-id='PS104_20'><span class='v-num v-20'>20&nbsp;</span>תָּֽשֶׁת־חֹ֭שֶׁךְ וִ֣יהִי לָ֑יְלָה בֹּֽו־תִ֝רְמֹ֗שׂ כָּל־חַיְתֹו־יָֽעַר׃ </span>
<span class='v PS104_21' data-id='PS104_21'><span class='v-num v-21'>21&nbsp;</span>הַ֭כְּפִירִים שֹׁאֲגִ֣ים לַטָּ֑רֶף וּלְבַקֵּ֖שׁ מֵאֵ֣ל אָכְלָֽם׃ </span>
<span class='v PS104_22' data-id='PS104_22'><span class='v-num v-22'>22&nbsp;</span>תִּזְרַ֣ח הַ֭שֶּׁמֶשׁ יֵאָסֵפ֑וּן וְאֶל־מְ֝עֹונֹתָ֗ם יִרְבָּצֽוּן׃ </span>
<span class='v PS104_23' data-id='PS104_23'><span class='v-num v-23'>23&nbsp;</span>יֵצֵ֣א אָדָ֣ם לְפָעֳלֹ֑ו וְֽלַעֲבֹ֖דָתֹ֣ו עֲדֵי־עָֽרֶב׃ </span>
<span class='v PS104_24' data-id='PS104_24'><span class='v-num v-24'>24&nbsp;</span>מָֽה־רַבּ֬וּ מַעֲשֶׂ֨יךָ ׀ יְֽהוָ֗ה כֻּ֭לָּם בְּחָכְמָ֣ה עָשִׂ֑יתָ מָלְאָ֥ה הָ֝אָ֗רֶץ קִנְיָנֶֽךָ׃ </span>
<span class='v PS104_25' data-id='PS104_25'><span class='v-num v-25'>25&nbsp;</span>זֶ֤ה ׀ הַיָּ֥ם גָּדֹול֮ וּרְחַ֪ב יָ֫דָ֥יִם שָֽׁם־רֶ֭מֶשׂ וְאֵ֣ין מִסְפָּ֑ר חַיֹּ֥ות קְ֝טַנֹּ֗ות עִם־גְּדֹלֹֽות׃ </span>
<span class='v PS104_26' data-id='PS104_26'><span class='v-num v-26'>26&nbsp;</span>שָׁ֭ם אֳנִיֹּ֣ות יְהַלֵּכ֑וּן לִ֝וְיָתָ֗ן זֶֽה־יָצַ֥רְתָּ לְשַֽׂחֶק־בֹּֽו׃ </span>
<span class='v PS104_27' data-id='PS104_27'><span class='v-num v-27'>27&nbsp;</span>כֻּ֭לָּם אֵלֶ֣יךָ יְשַׂבֵּר֑וּן לָתֵ֖ת אָכְלָ֣ם בְּעִתֹּֽו׃ </span>
<span class='v PS104_28' data-id='PS104_28'><span class='v-num v-28'>28&nbsp;</span>תִּתֵּ֣ן לָ֭הֶם יִלְקֹט֑וּן תִּפְתַּ֥ח יָֽ֝דְךָ֗ יִשְׂבְּע֥וּן טֹֽוב׃ </span>
<span class='v PS104_29' data-id='PS104_29'><span class='v-num v-29'>29&nbsp;</span>תַּסְתִּ֥יר פָּנֶיךָ֮ יִֽבָּהֵ֫ל֥וּן תֹּסֵ֣ף ר֭וּחָם יִגְוָע֑וּן וְֽאֶל־עֲפָרָ֥ם יְשׁוּבֽוּן׃ </span>
<span class='v PS104_30' data-id='PS104_30'><span class='v-num v-30'>30&nbsp;</span>תְּשַׁלַּ֣ח ר֭וּחֲךָ יִבָּרֵא֑וּן וּ֝תְחַדֵּ֗שׁ פְּנֵ֣י אֲדָמָֽה׃ </span>
<span class='v PS104_31' data-id='PS104_31'><span class='v-num v-31'>31&nbsp;</span>יְהִ֤י כְבֹ֣וד יְהוָ֣ה לְעֹולָ֑ם יִשְׂמַ֖ח יְהוָ֣ה בְּמַעֲשָֽׂיו׃ </span>
<span class='v PS104_32' data-id='PS104_32'><span class='v-num v-32'>32&nbsp;</span>הַמַּבִּ֣יט לָ֭אָרֶץ וַתִּרְעָ֑ד יִגַּ֖ע בֶּהָרִ֣ים וֽ͏ְיֶעֱשָֽׁנוּ׃ </span>
<span class='v PS104_33' data-id='PS104_33'><span class='v-num v-33'>33&nbsp;</span>אָשִׁ֣ירָה לַיהוָ֣ה בְּחַיָּ֑י אֲזַמְּרָ֖ה לֵאלֹהַ֣י בְּעֹודִֽי׃ </span>
<span class='v PS104_34' data-id='PS104_34'><span class='v-num v-34'>34&nbsp;</span>יֶעֱרַ֣ב עָלָ֣יו שִׂיחִ֑י אָ֝נֹכִ֗י אֶשְׂמַ֥ח בַּיהוָֽה׃ </span>
<span class='v PS104_35' data-id='PS104_35'><span class='v-num v-35'>35&nbsp;</span>יִתַּ֤מּוּ חַטָּאִ֨ים ׀ מִן־הָאָ֡רֶץ וּרְשָׁעִ֤ים ׀ עֹ֤וד אֵינָ֗ם בָּרֲכִ֣י נַ֭פְשִׁי אֶת־יְהוָ֗ה הַֽלְלוּ־יָֽהּ׃ </span></div></div>
<div class='footnotes'>

</div>
<div class='footer'><div class='nav'>
<a class='prev' href='PS103.html'>&#9664;</a>
<a class='home' href='index.html'>&#9776;</a>
<a class='next' href='PS105.html'>&#9654;</a>
</div></div>
</body></html>
