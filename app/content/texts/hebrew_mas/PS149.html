<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש תְּהִלִּים 149</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='PS.html'> תְּהִלִּים 149 </a>
<a class='prev' href='PS148.html'> &#9664; </a>
<a class='next' href='PS150.html'> &#9654; </a>
</div></div>
<div class='chapter section PS149 hbo PS ezra_sil' dir='rtl' data-id='PS149' data-nextid='PS150' data-previd='PS148' lang='hbo'> 

<div class='c'> 149</div>
<div class='p'>
<span class='v PS149_1' data-id='PS149_1'><span class='verse1 v-num v-1'>1&nbsp;</span>הַ֥לְלוּ יָ֨הּ ׀ שִׁ֣ירוּ לַֽ֭יהוָה שִׁ֣יר חָדָ֑שׁ תְּ֝הִלָּתֹ֗ו בִּקְהַ֥ל חֲסִידִֽים׃ </span>
<span class='v PS149_2' data-id='PS149_2'><span class='v-num v-2'>2&nbsp;</span>יִשְׂמַ֣ח יִשְׂרָאֵ֣ל בְּעֹשָׂ֑יו בְּנֵֽי־צִ֝יֹּ֗ון יָגִ֥ילוּ בְמַלְכָּֽם׃ </span>
<span class='v PS149_3' data-id='PS149_3'><span class='v-num v-3'>3&nbsp;</span>יְהַֽלְל֣וּ שְׁמֹ֣ו בְמָחֹ֑ול בְּתֹ֥ף וְ֝כִנֹּ֗ור יְזַמְּרוּ־לֹֽו׃ </span>
<span class='v PS149_4' data-id='PS149_4'><span class='v-num v-4'>4&nbsp;</span>כִּֽי־רֹוצֶ֣ה יְהוָ֣ה בְּעַמֹּ֑ו יְפָאֵ֥ר עֲ֝נָוִ֗ים בִּישׁוּעָֽה׃ </span>
<span class='v PS149_5' data-id='PS149_5'><span class='v-num v-5'>5&nbsp;</span>יַעְלְז֣וּ חֲסִידִ֣ים בְּכָבֹ֑וד יְ֝רַנְּנ֗וּ עַל־מִשְׁכְּבֹותָֽם׃ </span>
<span class='v PS149_6' data-id='PS149_6'><span class='v-num v-6'>6&nbsp;</span>רֹומְמֹ֣ות אֵ֭ל בִּגְרֹונָ֑ם וְחֶ֖רֶב פִּֽיפִיֹּ֣ות בְּיָדָֽם׃ </span>
<span class='v PS149_7' data-id='PS149_7'><span class='v-num v-7'>7&nbsp;</span>לַעֲשֹׂ֣ות נְ֭קָמָה בַּגֹּויִ֑ם תֹּֽ֝וכֵחֹ֗ת בַּל־אֻמִּֽים׃ </span>
<span class='v PS149_8' data-id='PS149_8'><span class='v-num v-8'>8&nbsp;</span>לֶאְסֹ֣ר מַלְכֵיהֶ֣ם בְּזִקִּ֑ים וְ֝נִכְבְּדֵיהֶ֗ם בְּכַבְלֵ֥י בַרְזֶֽל׃ </span>
<span class='v PS149_9' data-id='PS149_9'><span class='v-num v-9'>9&nbsp;</span>לַעֲשֹׂ֤ות בָּהֶ֨ם ׀ מִשְׁפָּ֬ט כָּת֗וּב הָדָ֣ר ה֭וּא לְכָל־חֲסִידָ֗יו הַֽלְלוּ־יָֽהּ׃ </span></div></div>
<div class='footnotes'>

</div>
<div class='footer'><div class='nav'>
<a class='prev' href='PS148.html'>&#9664;</a>
<a class='home' href='index.html'>&#9776;</a>
<a class='next' href='PS150.html'>&#9654;</a>
</div></div>
</body></html>
