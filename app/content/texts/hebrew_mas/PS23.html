<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש תְּהִלִּים 23</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='PS.html'> תְּהִלִּים 23 </a>
<a class='prev' href='PS22.html'> &#9664; </a>
<a class='next' href='PS24.html'> &#9654; </a>
</div></div>
<div class='chapter section PS23 hbo PS ezra_sil' dir='rtl' data-id='PS23' data-nextid='PS24' data-previd='PS22' lang='hbo'> 

<div class='c'> 23</div>
<div class='p'>
<span class='v PS23_1' data-id='PS23_1'><span class='verse1 v-num v-1'>1&nbsp;</span>מִזְמֹ֥ור לְדָוִ֑ד יְהוָ֥ה רֹ֝עִ֗י לֹ֣א אֶחְסָֽר׃ </span>
<span class='v PS23_2' data-id='PS23_2'><span class='v-num v-2'>2&nbsp;</span>בִּנְאֹ֣ות דֶּ֭שֶׁא יַרְבִּיצֵ֑נִי עַל־מֵ֖י מְנֻחֹ֣ות יְנַהֲלֵֽנִי׃ </span>
<span class='v PS23_3' data-id='PS23_3'><span class='v-num v-3'>3&nbsp;</span>נַפְשִׁ֥י יְשֹׁובֵ֑ב יַֽנְחֵ֥נִי בְמַעְגְּלֵי־צֶ֝֗דֶק לְמַ֣עַן שְׁמֹֽו׃ </span>
<span class='v PS23_4' data-id='PS23_4'><span class='v-num v-4'>4&nbsp;</span>גַּ֤ם כִּֽי־אֵלֵ֨ךְ בְּגֵ֪יא צַלְמָ֡וֶת לֹא־אִ֘ירָ֤א רָ֗ע כִּי־אַתָּ֥ה עִמָּדִ֑י שִׁבְטְךָ֥ וּ֝מִשְׁעַנְתֶּ֗ךָ הֵ֣מָּה יְנַֽחֲמֻֽנִי׃ </span>
<span class='v PS23_5' data-id='PS23_5'><span class='v-num v-5'>5&nbsp;</span>תַּעֲרֹ֬ךְ לְפָנַ֨י ׀ שֻׁלְחָ֗ן נֶ֥גֶד צֹרְרָ֑י דִּשַּׁ֖נְתָּ בַשֶּׁ֥מֶן רֹ֝אשִׁ֗י כֹּוסִ֥י רְוָיָֽה׃ </span>
<span class='v PS23_6' data-id='PS23_6'><span class='v-num v-6'>6&nbsp;</span>אַ֤ךְ ׀ טֹ֤וב וָחֶ֣סֶד יִ֭רְדְּפוּנִי כָּל־יְמֵ֣י חַיָּ֑י וְשַׁבְתִּ֥י בְּבֵית־יְ֝הוָ֗ה לְאֹ֣רֶךְ יָמִֽים׃ </span></div></div>
<div class='footnotes'>

</div>
<div class='footer'><div class='nav'>
<a class='prev' href='PS22.html'>&#9664;</a>
<a class='home' href='index.html'>&#9776;</a>
<a class='next' href='PS24.html'>&#9654;</a>
</div></div>
</body></html>
