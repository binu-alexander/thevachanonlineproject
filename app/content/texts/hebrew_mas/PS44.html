<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש תְּהִלִּים 44</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='PS.html'> תְּהִלִּים 44 </a>
<a class='prev' href='PS43.html'> &#9664; </a>
<a class='next' href='PS45.html'> &#9654; </a>
</div></div>
<div class='chapter section PS44 hbo PS ezra_sil' dir='rtl' data-id='PS44' data-nextid='PS45' data-previd='PS43' lang='hbo'> 

<div class='c'> 44</div>
<div class='p'>
<span class='v PS44_1' data-id='PS44_1'><span class='verse1 v-num v-1'>1&nbsp;</span>לַמְנַצֵּ֬חַ לִבְנֵי־קֹ֬רַח מַשְׂכִּֽיל׃ </span>
<span class='v PS44_2' data-id='PS44_2'><span class='v-num v-2'>2&nbsp;</span>אֱלֹהִ֤ים ׀ בְּאָזְנֵ֬ינוּ שָׁמַ֗עְנוּ אֲבֹותֵ֥ינוּ סִפְּרוּ־לָ֑נוּ פֹּ֥עַל פָּעַ֥לְתָּ בִֽ֝ימֵיהֶ֗ם בִּ֣ימֵי קֶֽדֶם׃ </span>
<span class='v PS44_3' data-id='PS44_3'><span class='v-num v-3'>3&nbsp;</span>אַתָּ֤ה ׀ יָדְךָ֡ גֹּויִ֣ם הֹ֭ורַשְׁתָּ וַתִּטָּעֵ֑ם תָּרַ֥ע לְ֝אֻמִּ֗ים וַֽתְּשַׁלְּחֵֽם׃ </span>
<span class='v PS44_4' data-id='PS44_4'><span class='v-num v-4'>4&nbsp;</span>כִּ֤י לֹ֪א בְחַרְבָּ֡ם יָ֥רְשׁוּ אָ֗רֶץ וּזְרֹועָם֮ לֹא־הֹושִׁ֪יעָ֫ה לָּ֥מֹו כִּֽי־יְמִֽינְךָ֣ וּ֭זְרֹועֲךָ וְאֹ֥ור פָּנֶ֗יךָ כִּ֣י רְצִיתָֽם׃ </span>
<span class='v PS44_5' data-id='PS44_5'><span class='v-num v-5'>5&nbsp;</span>אַתָּה־ה֣וּא מַלְכִּ֣י אֱלֹהִ֑ים צַ֝וֵּ֗ה יְשׁוּעֹ֥ות יַעֲקֹֽב׃ </span>
<span class='v PS44_6' data-id='PS44_6'><span class='v-num v-6'>6&nbsp;</span>בְּ֭ךָ צָרֵ֣ינוּ נְנַגֵּ֑חַ בְּ֝שִׁמְךָ֗ נָב֥וּס קָמֵֽינוּ׃ </span>
<span class='v PS44_7' data-id='PS44_7'><span class='v-num v-7'>7&nbsp;</span>כִּ֤י לֹ֣א בְקַשְׁתִּ֣י אֶבְטָ֑ח וְ֝חַרְבִּ֗י לֹ֣א תֹושִׁיעֵֽנִי׃ </span>
<span class='v PS44_8' data-id='PS44_8'><span class='v-num v-8'>8&nbsp;</span>כִּ֣י הֹ֭ושַׁעְתָּנוּ מִצָּרֵ֑ינוּ וּמְשַׂנְאֵ֥ינוּ הֱבִישֹֽׁותָ׃ </span>
<span class='v PS44_9' data-id='PS44_9'><span class='v-num v-9'>9&nbsp;</span>בֵּֽ֭אלֹהִים הִלַּלְ֣נוּ כָל־הַיֹּ֑ום וְשִׁמְךָ֓ ׀ לְעֹולָ֖ם נֹודֶ֣ה סֶֽלָה׃ </span>
<span class='v PS44_10' data-id='PS44_10'><span class='v-num v-10'>10&nbsp;</span>אַף־זָ֭נַחְתָּ וַתַּכְלִימֵ֑נוּ וְלֹא־תֵ֝צֵ֗א בְּצִבְאֹותֵֽינוּ׃ </span>
<span class='v PS44_11' data-id='PS44_11'><span class='v-num v-11'>11&nbsp;</span>תְּשִׁיבֵ֣נוּ אָ֭חֹור מִנִּי־צָ֑ר וּ֝מְשַׂנְאֵ֗ינוּ שָׁ֣סוּ לָֽמֹו׃ </span>
<span class='v PS44_12' data-id='PS44_12'><span class='v-num v-12'>12&nbsp;</span>תִּ֭תְּנֵנוּ כְּצֹ֣אן מַאֲכָ֑ל וּ֝בַגֹּויִ֗ם זֵרִיתָֽנוּ׃ </span>
<span class='v PS44_13' data-id='PS44_13'><span class='v-num v-13'>13&nbsp;</span>תִּמְכֹּֽר־עַמְּךָ֥ בְלֹא־הֹ֑ון וְלֹ֥א־רִ֝בִּ֗יתָ בִּמְחִירֵיהֶֽם׃ </span>
<span class='v PS44_14' data-id='PS44_14'><span class='v-num v-14'>14&nbsp;</span>תְּשִׂימֵ֣נוּ חֶ֭רְפָּה לִשְׁכֵנֵ֑ינוּ לַ֥עַג וָ֝קֶ֗לֶס לִסְבִיבֹותֵֽינוּ׃ </span>
<span class='v PS44_15' data-id='PS44_15'><span class='v-num v-15'>15&nbsp;</span>תְּשִׂימֵ֣נוּ מָ֭שָׁל בַּגֹּויִ֑ם מְנֹֽוד־רֹ֝֗אשׁ בַּל־אֻמִּֽים׃ </span>
<span class='v PS44_16' data-id='PS44_16'><span class='v-num v-16'>16&nbsp;</span>כָּל־הַ֭יֹּום כְּלִמָּתִ֣י נֶגְדִּ֑י וּבֹ֖שֶׁת פָּנַ֣י כִּסָּֽתְנִי׃ </span>
<span class='v PS44_17' data-id='PS44_17'><span class='v-num v-17'>17&nbsp;</span>מִ֭קֹּול מְחָרֵ֣ף וּמְגַדֵּ֑ף מִפְּנֵ֥י אֹ֝ויֵ֗ב וּמִתְנַקֵּֽם׃ </span>
<span class='v PS44_18' data-id='PS44_18'><span class='v-num v-18'>18&nbsp;</span>כָּל־זֹ֣את בָּ֭אַתְנוּ וְלֹ֣א שְׁכַחֲנ֑וּךָ וְלֹֽא־שִׁ֝קַּ֗רְנוּ בִּבְרִיתֶֽךָ׃ </span>
<span class='v PS44_19' data-id='PS44_19'><span class='v-num v-19'>19&nbsp;</span>לֹא־נָסֹ֣וג אָחֹ֣ור לִבֵּ֑נוּ וַתֵּ֥ט אֲשֻׁרֵ֗ינוּ מִנִּ֥י אָרְחֶֽךָ׃ </span>
<span class='v PS44_20' data-id='PS44_20'><span class='v-num v-20'>20&nbsp;</span>כִּ֣י דִ֭כִּיתָנוּ בִּמְקֹ֣ום תַּנִּ֑ים וַתְּכַ֖ס עָלֵ֣ינוּ בְצַלְמָֽוֶת׃ </span>
<span class='v PS44_21' data-id='PS44_21'><span class='v-num v-21'>21&nbsp;</span>אִם־שָׁ֭כַחְנוּ שֵׁ֣ם אֱלֹהֵ֑ינוּ וַנִּפְרֹ֥שׂ כַּ֝פֵּ֗ינוּ לְאֵ֣ל זָֽר׃ </span>
<span class='v PS44_22' data-id='PS44_22'><span class='v-num v-22'>22&nbsp;</span>הֲלֹ֣א אֱ֭לֹהִים יַֽחֲקָר־זֹ֑את כִּֽי־ה֥וּא יֹ֝דֵ֗עַ תַּעֲלֻמֹ֥ות לֵֽב׃ </span>
<span class='v PS44_23' data-id='PS44_23'><span class='v-num v-23'>23&nbsp;</span>כִּֽי־עָ֭לֶיךָ הֹרַ֣גְנוּ כָל־הַיֹּ֑ום נֶ֝חְשַׁ֗בְנוּ כְּצֹ֣אן טִבְחָֽה׃ </span>
<span class='v PS44_24' data-id='PS44_24'><span class='v-num v-24'>24&nbsp;</span>ע֤וּרָה ׀ לָ֖מָּה תִישַׁ֥ן ׀ אֲדֹנָ֑י הָ֝קִ֗יצָה אַל־תִּזְנַ֥ח לָנֶֽצַח׃ </span>
<span class='v PS44_25' data-id='PS44_25'><span class='v-num v-25'>25&nbsp;</span>לָֽמָּה־פָנֶ֥יךָ תַסְתִּ֑יר תִּשְׁכַּ֖ח עָנְיֵ֣נוּ וְֽלַחֲצֵֽנוּ׃ </span>
<span class='v PS44_26' data-id='PS44_26'><span class='v-num v-26'>26&nbsp;</span>כִּ֤י שָׁ֣חָה לֶעָפָ֣ר נַפְשֵׁ֑נוּ דָּבְקָ֖ה לָאָ֣רֶץ בִּטְנֵֽנוּ׃ </span>
<span class='v PS44_27' data-id='PS44_27'><span class='v-num v-27'>27&nbsp;</span>ק֭וּמָֽה עֶזְרָ֣תָה לָּ֑נוּ וּ֝פְדֵ֗נוּ לְמַ֣עַן חַסְדֶּֽךָ׃ </span></div></div>
<div class='footnotes'>

</div>
<div class='footer'><div class='nav'>
<a class='prev' href='PS43.html'>&#9664;</a>
<a class='home' href='index.html'>&#9776;</a>
<a class='next' href='PS45.html'>&#9654;</a>
</div></div>
</body></html>
