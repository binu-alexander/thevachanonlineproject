<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש תְּהִלִּים 85</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='PS.html'> תְּהִלִּים 85 </a>
<a class='prev' href='PS84.html'> &#9664; </a>
<a class='next' href='PS86.html'> &#9654; </a>
</div></div>
<div class='chapter section PS85 hbo PS ezra_sil' dir='rtl' data-id='PS85' data-nextid='PS86' data-previd='PS84' lang='hbo'> 

<br><div class='c'> 85</div>
<div class='p'>
<span class='v PS85_1' data-id='PS85_1'><span class='verse1 v-num v-1'>1&nbsp;</span>לַמְנַצֵּ֬חַ ׀ לִבְנֵי־קֹ֬רַח מִזְמֹֽור׃ </span>
<span class='v PS85_2' data-id='PS85_2'><span class='v-num v-2'>2&nbsp;</span>רָצִ֣יתָ יְהוָ֣ה אַרְצֶ֑ךָ שַׁ֝֗בְתָּ *שְׁבוּת (שְׁבִ֣ית) יַעֲקֹֽב׃ </span>
<span class='v PS85_3' data-id='PS85_3'><span class='v-num v-3'>3&nbsp;</span>נָ֭שָׂאתָ עֲוֹ֣ן עַמֶּ֑ךָ כִּסִּ֖יתָ כָל־חַטָּאתָ֣ם סֶֽלָה׃ </span>
<span class='v PS85_4' data-id='PS85_4'><span class='v-num v-4'>4&nbsp;</span>אָסַ֥פְתָּ כָל־עֶבְרָתֶ֑ךָ הֱ֝שִׁיבֹ֗ותָ מֵחֲרֹ֥ון אַפֶּֽךָ׃ </span>
<span class='v PS85_5' data-id='PS85_5'><span class='v-num v-5'>5&nbsp;</span>שׁ֭וּבֵנוּ אֱלֹהֵ֣י יִשְׁעֵ֑נוּ וְהָפֵ֖ר כַּֽעַסְךָ֣ עִמָּֽנוּ׃ </span>
<span class='v PS85_6' data-id='PS85_6'><span class='v-num v-6'>6&nbsp;</span>הַלְעֹולָ֥ם תֶּֽאֱנַף־בָּ֑נוּ תִּמְשֹׁ֥ךְ אַ֝פְּךָ֗ לְדֹ֣ר וָדֹֽר׃ </span>
<span class='v PS85_7' data-id='PS85_7'><span class='v-num v-7'>7&nbsp;</span>הֽ͏ֲלֹא־אַ֭תָּה תָּשׁ֣וּב תְּחַיֵּ֑נוּ וְ֝עַמְּךָ֗ יִשְׂמְחוּ־בָֽךְ׃ </span>
<span class='v PS85_8' data-id='PS85_8'><span class='v-num v-8'>8&nbsp;</span>הַרְאֵ֣נוּ יְהוָ֣ה חַסְדֶּ֑ךָ וְ֝יֶשְׁעֲךָ֗ תִּתֶּן־לָֽנוּ׃ </span>
<span class='v PS85_9' data-id='PS85_9'><span class='v-num v-9'>9&nbsp;</span>אֶשְׁמְעָ֗ה מַה־יְדַבֵּר֮ הָאֵ֪ל ׀ יְה֫וָ֥ה כִּ֤י ׀ יְדַבֵּ֬ר שָׁלֹ֗ום אֶל־עַמֹּ֥ו וְאֶל־חֲסִידָ֑יו וְֽאַל־יָשׁ֥וּבוּ לְכִסְלָֽה׃ </span>
<span class='v PS85_10' data-id='PS85_10'><span class='v-num v-10'>10&nbsp;</span>אַ֤ךְ ׀ קָרֹ֣וב לִירֵאָ֣יו יִשְׁעֹ֑ו לִשְׁכֹּ֖ן כָּבֹ֣וד בְּאַרְצֵֽנוּ׃ </span>
<span class='v PS85_11' data-id='PS85_11'><span class='v-num v-11'>11&nbsp;</span>חֶֽסֶד־וֶאֱמֶ֥ת נִפְגָּ֑שׁוּ צֶ֖דֶק וְשָׁלֹ֣ום נָשָֽׁקוּ׃ </span>
<span class='v PS85_12' data-id='PS85_12'><span class='v-num v-12'>12&nbsp;</span>אֱ֭מֶת מֵאֶ֣רֶץ תִּצְמָ֑ח וְ֝צֶ֗דֶק מִשָּׁמַ֥יִם נִשְׁקָֽף׃ </span>
<span class='v PS85_13' data-id='PS85_13'><span class='v-num v-13'>13&nbsp;</span>גַּם־יְ֭הוָה יִתֵּ֣ן הַטֹּ֑וב וְ֝אַרְצֵ֗נוּ תִּתֵּ֥ן יְבוּלָֽהּ׃ </span>
<span class='v PS85_14' data-id='PS85_14'><span class='v-num v-14'>14&nbsp;</span>צֶ֭דֶק לְפָנָ֣יו יְהַלֵּ֑ךְ וְיָשֵׂ֖ם לְדֶ֣רֶךְ פְּעָמָֽיו׃ </span></div></div>
<div class='footnotes'>

</div>
<div class='footer'><div class='nav'>
<a class='prev' href='PS84.html'>&#9664;</a>
<a class='home' href='index.html'>&#9776;</a>
<a class='next' href='PS86.html'>&#9654;</a>
</div></div>
</body></html>
