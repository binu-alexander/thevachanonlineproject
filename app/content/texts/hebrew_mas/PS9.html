<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש תְּהִלִּים 9</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='PS.html'> תְּהִלִּים 9 </a>
<a class='prev' href='PS8.html'> &#9664; </a>
<a class='next' href='PS10.html'> &#9654; </a>
</div></div>
<div class='chapter section PS9 hbo PS ezra_sil' dir='rtl' data-id='PS9' data-nextid='PS10' data-previd='PS8' lang='hbo'> 

<br><div class='c'> 9</div>
<div class='p'>
<span class='v PS9_1' data-id='PS9_1'><span class='verse1 v-num v-1'>1&nbsp;</span>לַ֭מְנַצֵּחַ עַלְמ֥וּת לַבֵּ֗ן מִזְמֹ֥ור לְדָוִֽד׃ </span>
<span class='v PS9_2' data-id='PS9_2'><span class='v-num v-2'>2&nbsp;</span>אֹודֶ֣ה יְ֭הוָה בְּכָל־לִבִּ֑י אֲ֝סַפְּרָ֗ה כָּל־נִפְלְאֹותֶֽיךָ׃ </span>
<span class='v PS9_3' data-id='PS9_3'><span class='v-num v-3'>3&nbsp;</span>אֶשְׂמְחָ֣ה וְאֶעֶלְצָ֣ה בָ֑ךְ אֲזַמְּרָ֖ה שִׁמְךָ֣ עֶלְיֹֽון׃ </span>
<span class='v PS9_4' data-id='PS9_4'><span class='v-num v-4'>4&nbsp;</span>בְּשׁוּב־אֹויְבַ֥י אָחֹ֑ור יִכָּשְׁל֥וּ וְ֝יֹאבְד֗וּ מִפָּנֶֽיךָ׃ </span>
<span class='v PS9_5' data-id='PS9_5'><span class='v-num v-5'>5&nbsp;</span>כִּֽי־עָ֭שִׂיתָ מִשְׁפָּטִ֣י וְדִינִ֑י יָשַׁ֥בְתָּ לְ֝כִסֵּ֗א שֹׁופֵ֥ט צֶֽדֶק׃ </span>
<span class='v PS9_6' data-id='PS9_6'><span class='v-num v-6'>6&nbsp;</span>גָּעַ֣רְתָּ גֹ֭ויִם אִבַּ֣דְתָּ רָשָׁ֑ע שְׁמָ֥ם מָ֝חִ֗יתָ לְעֹולָ֥ם וָעֶֽד׃ </span>
<span class='v PS9_7' data-id='PS9_7'><span class='v-num v-7'>7&nbsp;</span>הָֽאֹויֵ֨ב ׀ תַּ֥מּוּ חֳרָבֹ֗ות לָ֫נֶ֥צַח וְעָרִ֥ים נָתַ֑שְׁתָּ אָבַ֖ד זִכְרָ֣ם הֵֽמָּה׃ </span>
<span class='v PS9_8' data-id='PS9_8'><span class='v-num v-8'>8&nbsp;</span>וַֽ֭יהוָה לְעֹולָ֣ם יֵשֵׁ֑ב כֹּונֵ֖ן לַמִּשְׁפָּ֣ט כִּסְאֹֽו׃ </span>
<span class='v PS9_9' data-id='PS9_9'><span class='v-num v-9'>9&nbsp;</span>וְה֗וּא יִשְׁפֹּֽט־תֵּבֵ֥ל בְּצֶ֑דֶק יָדִ֥ין לְ֝אֻמִּ֗ים בְּמֵישָׁרֽ͏ִים׃ </span>
<span class='v PS9_10' data-id='PS9_10'><span class='v-num v-10'>10&nbsp;</span>וִ֘יהִ֤י יְהוָ֣ה מִשְׂגָּ֣ב לַדָּ֑ךְ מִ֝שְׂגָּ֗ב לְעִתֹּ֥ות בַּצָּרָֽה׃ </span>
<span class='v PS9_11' data-id='PS9_11'><span class='v-num v-11'>11&nbsp;</span>וְיִבְטְח֣וּ בְ֭ךָ יֹודְעֵ֣י שְׁמֶ֑ךָ כִּ֤י לֹֽא־עָזַ֖בְתָּ דֹרְשֶׁ֣יךָ יְהוָֽה׃ </span>
<span class='v PS9_12' data-id='PS9_12'><span class='v-num v-12'>12&nbsp;</span>זַמְּר֗וּ לַ֭יהוָה יֹשֵׁ֣ב צִיֹּ֑ון הַגִּ֥ידוּ בָ֝עַמִּ֗ים עֲלִֽילֹותָֽיו׃ </span>
<span class='v PS9_13' data-id='PS9_13'><span class='v-num v-13'>13&nbsp;</span>כִּֽי־דֹרֵ֣שׁ דָּ֭מִים אֹותָ֣ם זָכָ֑ר לֹֽא־שָׁ֝כַ֗ח צַעֲקַ֥ת *עֲנִיִּים (עֲנָוֽ͏ִים)׃ </span>
<span class='v PS9_14' data-id='PS9_14'><span class='v-num v-14'>14&nbsp;</span>חָֽנְנֵ֬נִי יְהוָ֗ה רְאֵ֣ה עָ֭נְיִי מִשֹּׂנְאָ֑י מְ֝רֹומְמִ֗י מִשַּׁ֥עֲרֵי מָֽוֶת׃ </span>
<span class='v PS9_15' data-id='PS9_15'><span class='v-num v-15'>15&nbsp;</span>לְמַ֥עַן אֲסַפְּרָ֗ה כָּֽל־תְּהִלָּ֫תֶ֥יךָ בְּשַֽׁעֲרֵ֥י בַת־צִיֹּ֑ון אָ֝גִ֗ילָה בִּישׁוּעָתֶֽךָ׃ </span>
<span class='v PS9_16' data-id='PS9_16'><span class='v-num v-16'>16&nbsp;</span>טָבְע֣וּ גֹ֭ויִם בְּשַׁ֣חַת עָשׂ֑וּ בְּרֶֽשֶׁת־ז֥וּ טָ֝מָ֗נוּ נִלְכְּדָ֥ה רַגְלָֽם׃ </span>
<span class='v PS9_17' data-id='PS9_17'><span class='v-num v-17'>17&nbsp;</span>נֹ֤ודַ֨ע ׀ יְהוָה֮ מִשְׁפָּ֪ט עָ֫שָׂ֥ה בְּפֹ֣עַל כַּ֭פָּיו נֹוקֵ֣שׁ רָשָׁ֑ע הִגָּיֹ֥ון סֶֽלָה׃ </span>
<span class='v PS9_18' data-id='PS9_18'><span class='v-num v-18'>18&nbsp;</span>יָשׁ֣וּבוּ רְשָׁעִ֣ים לִשְׁאֹ֑ולָה כָּל־גֹּ֝ויִ֗ם שְׁכֵחֵ֥י אֱלֹהִֽים׃ </span>
<span class='v PS9_19' data-id='PS9_19'><span class='v-num v-19'>19&nbsp;</span>כִּ֤י לֹ֣א לָ֭נֶצַח יִשָּׁכַ֣ח אֶבְיֹ֑ון תִּקְוַ֥ת *עֲנָוִים (עֲ֝נִיִּ֗ים) תֹּאבַ֥ד לָעַֽד׃ </span>
<span class='v PS9_20' data-id='PS9_20'><span class='v-num v-20'>20&nbsp;</span>קוּמָ֣ה יְ֭הוָה אַל־יָעֹ֣ז אֱנֹ֑ושׁ יִשָּׁפְט֥וּ גֹ֝ויִ֗ם עַל־פָּנֶֽיךָ׃ </span>
<span class='v PS9_21' data-id='PS9_21'><span class='v-num v-21'>21&nbsp;</span>שִׁ֘יתָ֤ה יְהוָ֨ה ׀ מֹורָ֗ה לָ֫הֶ֥ם יֵדְע֥וּ גֹויִ֑ם אֱנֹ֖ושׁ הֵ֣מָּה סֶּֽלָה׃ </span></div></div>
<div class='footnotes'>

</div>
<div class='footer'><div class='nav'>
<a class='prev' href='PS8.html'>&#9664;</a>
<a class='home' href='index.html'>&#9776;</a>
<a class='next' href='PS10.html'>&#9654;</a>
</div></div>
</body></html>
