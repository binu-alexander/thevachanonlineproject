<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש תְּהִלִּים 75</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='PS.html'> תְּהִלִּים 75 </a>
<a class='prev' href='PS74.html'> &#9664; </a>
<a class='next' href='PS76.html'> &#9654; </a>
</div></div>
<div class='chapter section PS75 hbo PS ezra_sil' dir='rtl' data-id='PS75' data-nextid='PS76' data-previd='PS74' lang='hbo'> 

<br><div class='c'> 75</div>
<div class='p'>
<span class='v PS75_1' data-id='PS75_1'><span class='verse1 v-num v-1'>1&nbsp;</span>לַמְנַצֵּ֥חַ אַל־תַּשְׁחֵ֑ת מִזְמֹ֖ור לְאָסָ֣ף שִֽׁיר׃ </span>
<span class='v PS75_2' data-id='PS75_2'><span class='v-num v-2'>2&nbsp;</span>הֹ֘ודִ֤ינוּ לְּךָ֨ ׀ אֱ‍ֽלֹהִ֗ים הֹ֭ודִינוּ וְקָרֹ֣וב שְׁמֶ֑ךָ סִ֝פְּר֗וּ נִפְלְאֹותֶֽיךָ׃ </span>
<span class='v PS75_3' data-id='PS75_3'><span class='v-num v-3'>3&nbsp;</span>כִּ֭י אֶקַּ֣ח מֹועֵ֑ד אֲ֝נִ֗י מֵישָׁרִ֥ים אֶשְׁפֹּֽט׃ </span>
<span class='v PS75_4' data-id='PS75_4'><span class='v-num v-4'>4&nbsp;</span>נְֽמֹגִ֗ים אֶ֥רֶץ וְכָל־יֹשְׁבֶ֑יהָ אָנֹכִ֨י תִכַּ֖נְתִּי עַמּוּדֶ֣יהָ סֶּֽלָה׃ </span>
<span class='v PS75_5' data-id='PS75_5'><span class='v-num v-5'>5&nbsp;</span>אָמַ֣רְתִּי לַֽ֭הֹולְלִים אַל־תָּהֹ֑לּוּ וְ֝לָרְשָׁעִ֗ים אַל־תָּרִ֥ימוּ קָֽרֶן׃ </span>
<span class='v PS75_6' data-id='PS75_6'><span class='v-num v-6'>6&nbsp;</span>אַל־תָּרִ֣ימוּ לַמָּרֹ֣ום קַרְנְכֶ֑ם תְּדַבְּר֖וּ בְצַוָּ֣אר עָתָֽק׃ </span>
<span class='v PS75_7' data-id='PS75_7'><span class='v-num v-7'>7&nbsp;</span>כִּ֤י לֹ֣א מִ֭מֹּוצָא וּמִֽמַּעֲרָ֑ב וְ֝לֹ֗א מִמִּדְבַּ֥ר הָרִֽים׃ </span>
<span class='v PS75_8' data-id='PS75_8'><span class='v-num v-8'>8&nbsp;</span>כִּֽי־אֱלֹהִ֥ים שֹׁפֵ֑ט זֶ֥ה יַ֝שְׁפִּ֗יל וְזֶ֣ה יָרִֽים׃ </span>
<span class='v PS75_9' data-id='PS75_9'><span class='v-num v-9'>9&nbsp;</span>כִּ֤י כֹ֪וס בְּֽיַד־יְהוָ֡ה וְיַ֤יִן חָמַ֨ר ׀ מָ֥לֵא מֶסֶךְ֮ וַיַּגֵּ֪ר מִ֫זֶּ֥ה אַךְ־שְׁ֭מָרֶיהָ יִמְצ֣וּ יִשְׁתּ֑וּ כֹּ֝֗ל רִשְׁעֵי־אָֽרֶץ׃ </span>
<span class='v PS75_10' data-id='PS75_10'><span class='v-num v-10'>10&nbsp;</span>וַ֭אֲנִי אַגִּ֣יד לְעֹלָ֑ם אֲ֝זַמְּרָ֗ה לֵאלֹהֵ֥י יַעֲקֹֽב׃ </span>
<span class='v PS75_11' data-id='PS75_11'><span class='v-num v-11'>11&nbsp;</span>וְכָל־קַרְנֵ֣י רְשָׁעִ֣ים אֲגַדֵּ֑עַ תְּ֝רֹומַ֗מְנָה קַֽרְנֹ֥ות צַדִּֽיק׃ </span></div></div>
<div class='footnotes'>

</div>
<div class='footer'><div class='nav'>
<a class='prev' href='PS74.html'>&#9664;</a>
<a class='home' href='index.html'>&#9776;</a>
<a class='next' href='PS76.html'>&#9654;</a>
</div></div>
</body></html>
