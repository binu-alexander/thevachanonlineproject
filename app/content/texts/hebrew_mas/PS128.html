<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש תְּהִלִּים 128</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='PS.html'> תְּהִלִּים 128 </a>
<a class='prev' href='PS127.html'> &#9664; </a>
<a class='next' href='PS129.html'> &#9654; </a>
</div></div>
<div class='chapter section PS128 hbo PS ezra_sil' dir='rtl' data-id='PS128' data-nextid='PS129' data-previd='PS127' lang='hbo'> 

<br><div class='c'> 128</div>
<div class='p'>
<span class='v PS128_1' data-id='PS128_1'><span class='verse1 v-num v-1'>1&nbsp;</span>שִׁ֗יר הַֽמַּ֫עֲלֹ֥ות אַ֭שְׁרֵי כָּל־יְרֵ֣א יְהוָ֑ה הַ֝הֹלֵ֗ךְ בִּדְרָכָֽיו׃ </span>
<span class='v PS128_2' data-id='PS128_2'><span class='v-num v-2'>2&nbsp;</span>יְגִ֣יעַ כַּ֭פֶּיךָ כִּ֣י תֹאכֵ֑ל אַ֝שְׁרֶ֗יךָ וְטֹ֣וב לָֽךְ׃ </span>
<span class='v PS128_3' data-id='PS128_3'><span class='v-num v-3'>3&nbsp;</span>אֶשְׁתְּךָ֤ ׀ כְּגֶ֥פֶן פֹּרִיָּה֮ בְּיַרְכְּתֵ֪י בֵ֫יתֶ֥ךָ בָּ֭נֶיךָ כִּשְׁתִלֵ֣י זֵיתִ֑ים סָ֝בִ֗יב לְשֻׁלְחָנֶֽךָ׃ </span>
<span class='v PS128_4' data-id='PS128_4'><span class='v-num v-4'>4&nbsp;</span>הִנֵּ֣ה כִי־כֵ֭ן יְבֹ֥רַךְ גָּ֗בֶר יְרֵ֣א יְהוָֽה׃ </span>
<span class='v PS128_5' data-id='PS128_5'><span class='v-num v-5'>5&nbsp;</span>יְבָרֶכְךָ֥ יְהוָ֗ה מִצִּ֫יֹּ֥ון וּ֭רְאֵה בְּט֣וּב יְרוּשָׁלָ֑͏ִם כֹּ֝֗ל יְמֵ֣י חַיֶּֽיךָ׃ </span>
<span class='v PS128_6' data-id='PS128_6'><span class='v-num v-6'>6&nbsp;</span>וּרְאֵֽה־בָנִ֥ים לְבָנֶ֑יךָ שָׁ֝לֹ֗ום עַל־יִשְׂרָאֵֽל׃ </span></div></div>
<div class='footnotes'>

</div>
<div class='footer'><div class='nav'>
<a class='prev' href='PS127.html'>&#9664;</a>
<a class='home' href='index.html'>&#9776;</a>
<a class='next' href='PS129.html'>&#9654;</a>
</div></div>
</body></html>
