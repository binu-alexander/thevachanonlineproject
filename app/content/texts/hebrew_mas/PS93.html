<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש תְּהִלִּים 93</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='PS.html'> תְּהִלִּים 93 </a>
<a class='prev' href='PS92.html'> &#9664; </a>
<a class='next' href='PS94.html'> &#9654; </a>
</div></div>
<div class='chapter section PS93 hbo PS ezra_sil' dir='rtl' data-id='PS93' data-nextid='PS94' data-previd='PS92' lang='hbo'> 

<br><div class='c'> 93</div>
<div class='p'>
<span class='v PS93_1' data-id='PS93_1'><span class='verse1 v-num v-1'>1&nbsp;</span>יְהוָ֣ה מָלָךְ֮ גֵּא֪וּת לָ֫בֵ֥שׁ לָבֵ֣שׁ יְ֭הוָה עֹ֣ז הִתְאַזָּ֑ר אַף־תִּכֹּ֥ון תֵּ֝בֵ֗ל בַּל־תִּמֹּֽוט׃ </span>
<span class='v PS93_2' data-id='PS93_2'><span class='v-num v-2'>2&nbsp;</span>נָכֹ֣ון כִּסְאֲךָ֣ מֵאָ֑ז מֵֽעֹולָ֣ם אָֽתָּה׃ </span>
<span class='v PS93_3' data-id='PS93_3'><span class='v-num v-3'>3&nbsp;</span>נָשְׂא֤וּ נְהָרֹ֨ות ׀ יְֽהוָ֗ה נָשְׂא֣וּ נְהָרֹ֣ות קֹולָ֑ם יִשְׂא֖וּ נְהָרֹ֣ות דָּכְיָֽם׃ </span>
<span class='v PS93_4' data-id='PS93_4'><span class='v-num v-4'>4&nbsp;</span>מִקֹּלֹ֨ות ׀ מַ֤יִם רַבִּ֗ים אַדִּירִ֣ים מִשְׁבְּרֵי־יָ֑ם אַדִּ֖יר בַּמָּרֹ֣ום יְהוָֽה׃ </span>
<span class='v PS93_5' data-id='PS93_5'><span class='v-num v-5'>5&nbsp;</span>עֵֽדֹתֶ֨יךָ ׀ נֶאֶמְנ֬וּ מְאֹ֗ד לְבֵיתְךָ֥ נַאֲוָה־קֹ֑דֶשׁ יְ֝הוָ֗ה לְאֹ֣רֶךְ יָמִֽים׃ </span></div></div>
<div class='footnotes'>

</div>
<div class='footer'><div class='nav'>
<a class='prev' href='PS92.html'>&#9664;</a>
<a class='home' href='index.html'>&#9776;</a>
<a class='next' href='PS94.html'>&#9654;</a>
</div></div>
</body></html>
