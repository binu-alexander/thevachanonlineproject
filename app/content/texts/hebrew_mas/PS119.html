<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש תְּהִלִּים 119</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='PS.html'> תְּהִלִּים 119 </a>
<a class='prev' href='PS118.html'> &#9664; </a>
<a class='next' href='PS120.html'> &#9654; </a>
</div></div>
<div class='chapter section PS119 hbo PS ezra_sil' dir='rtl' data-id='PS119' data-nextid='PS120' data-previd='PS118' lang='hbo'> 

<br><div class='c'> 119</div>
<div class='p'>
<span class='v PS119_1' data-id='PS119_1'><span class='verse1 v-num v-1'>1&nbsp;</span>אַשְׁרֵ֥י תְמִֽימֵי־דָ֑רֶךְ הַֽ֝הֹלְכִ֗ים בְּתֹורַ֥ת יְהוָֽה׃ </span>
<span class='v PS119_2' data-id='PS119_2'><span class='v-num v-2'>2&nbsp;</span>אַ֭שְׁרֵי נֹצְרֵ֥י עֵדֹתָ֗יו בְּכָל־לֵ֥ב יִדְרְשֽׁוּהוּ׃ </span>
<span class='v PS119_3' data-id='PS119_3'><span class='v-num v-3'>3&nbsp;</span>אַ֭ף לֹֽא־פָעֲל֣וּ עַוְלָ֑ה בִּדְרָכָ֥יו הָלָֽכוּ׃ </span>
<span class='v PS119_4' data-id='PS119_4'><span class='v-num v-4'>4&nbsp;</span>אַ֭תָּה צִוִּ֥יתָה פִקֻּדֶ֗יךָ לִשְׁמֹ֥ר מְאֹֽד׃ </span>
<span class='v PS119_5' data-id='PS119_5'><span class='v-num v-5'>5&nbsp;</span>אַ֭חֲלַי יִכֹּ֥נוּ דְרָכָ֗י לִשְׁמֹ֥ר חֻקֶּֽיךָ׃ </span>
<span class='v PS119_6' data-id='PS119_6'><span class='v-num v-6'>6&nbsp;</span>אָ֥ז לֹא־אֵבֹ֑ושׁ בְּ֝הַבִּיטִ֗י אֶל־כָּל־מִצְוֹתֶֽיךָ׃ </span>
<span class='v PS119_7' data-id='PS119_7'><span class='v-num v-7'>7&nbsp;</span>אֹ֭ודְךָ בְּיֹ֣שֶׁר לֵבָ֑ב בְּ֝לָמְדִ֗י מִשְׁפְּטֵ֥י צִדְקֶֽךָ׃ </span>
<span class='v PS119_8' data-id='PS119_8'><span class='v-num v-8'>8&nbsp;</span>אֶת־חֻקֶּ֥יךָ אֶשְׁמֹ֑ר אַֽל־תַּעַזְבֵ֥נִי עַד־מְאֹֽד׃ </span>
<span class='v PS119_9' data-id='PS119_9'><span class='v-num v-9'>9&nbsp;</span>בַּמֶּ֣ה יְזַכֶּה־נַּ֭עַר אֶת־אָרְחֹ֑ו לִ֝שְׁמֹ֗ר כִּדְבָרֶֽךָ׃ </span>
<span class='v PS119_10' data-id='PS119_10'><span class='v-num v-10'>10&nbsp;</span>בְּכָל־לִבִּ֥י דְרַשְׁתִּ֑יךָ אַל־תַּ֝שְׁגֵּ֗נִי מִמִּצְוֹתֶֽיךָ׃ </span>
<span class='v PS119_11' data-id='PS119_11'><span class='v-num v-11'>11&nbsp;</span>בְּ֭לִבִּי צָפַ֣נְתִּי אִמְרָתֶ֑ךָ לְ֝מַ֗עַן לֹ֣א אֶֽחֱטָא־לָֽךְ׃ </span>
<span class='v PS119_12' data-id='PS119_12'><span class='v-num v-12'>12&nbsp;</span>בָּר֖וּךְ אַתָּ֥ה יְהוָ֗ה לַמְּדֵ֥נִי חֻקֶּֽיךָ׃ </span>
<span class='v PS119_13' data-id='PS119_13'><span class='v-num v-13'>13&nbsp;</span>בִּשְׂפָתַ֥י סִפַּ֑רְתִּי כֹּ֝֗ל מִשְׁפְּטֵי־פִֽיךָ׃ </span>
<span class='v PS119_14' data-id='PS119_14'><span class='v-num v-14'>14&nbsp;</span>בְּדֶ֖רֶךְ עֵדְוֹתֶ֥יךָ שַׂ֗שְׂתִּי כְּעַ֣ל כָּל־הֹֽון׃ </span>
<span class='v PS119_15' data-id='PS119_15'><span class='v-num v-15'>15&nbsp;</span>בְּפִקֻּדֶ֥יךָ אָשִׂ֑יחָה וְ֝אַבִּ֗יטָה אֹרְחֹתֶֽיךָ׃ </span>
<span class='v PS119_16' data-id='PS119_16'><span class='v-num v-16'>16&nbsp;</span>בְּחֻקֹּתֶ֥יךָ אֶֽשְׁתַּעֲשָׁ֑ע לֹ֭א אֶשְׁכַּ֣ח דְּבָרֶֽךָ׃ </span>
<span class='v PS119_17' data-id='PS119_17'><span class='v-num v-17'>17&nbsp;</span>גְּמֹ֖ל עַֽל־עַבְדְּךָ֥ אֶֽחְיֶ֗ה וְאֶשְׁמְרָ֥ה דְבָרֶֽךָ׃ </span>
<span class='v PS119_18' data-id='PS119_18'><span class='v-num v-18'>18&nbsp;</span>גַּל־עֵינַ֥י וְאַבִּ֑יטָה נִ֝פְלָאֹ֗ות מִתֹּורָתֶֽךָ׃ </span>
<span class='v PS119_19' data-id='PS119_19'><span class='v-num v-19'>19&nbsp;</span>גֵּ֣ר אָנֹכִ֣י בָאָ֑רֶץ אַל־תַּסְתֵּ֥ר מִ֝מֶּ֗נִּי מִצְוֹתֶֽיךָ׃ </span>
<span class='v PS119_20' data-id='PS119_20'><span class='v-num v-20'>20&nbsp;</span>גָּרְסָ֣ה נַפְשִׁ֣י לְתַאֲבָ֑ה אֶֽל־מִשְׁפָּטֶ֥יךָ בְכָל־עֵֽת׃ </span>
<span class='v PS119_21' data-id='PS119_21'><span class='v-num v-21'>21&nbsp;</span>גָּ֭עַרְתָּ זֵדִ֣ים אֲרוּרִ֑ים הַ֝שֹּׁגִים מִמִּצְוֹתֶֽיךָ׃ </span>
<span class='v PS119_22' data-id='PS119_22'><span class='v-num v-22'>22&nbsp;</span>גַּ֣ל מֵֽ֭עָלַי חֶרְפָּ֣ה וָב֑וּז כִּ֖י עֵדֹתֶ֣יךָ נָצָֽרְתִּי׃ </span>
<span class='v PS119_23' data-id='PS119_23'><span class='v-num v-23'>23&nbsp;</span>גַּ֤ם יָֽשְׁב֣וּ שָׂ֭רִים בִּ֣י נִדְבָּ֑רוּ עַ֝בְדְּךָ֗ יָשִׂ֥יחַ בְּחֻקֶּֽיךָ׃ </span>
<span class='v PS119_24' data-id='PS119_24'><span class='v-num v-24'>24&nbsp;</span>גַּֽם־עֵ֭דֹתֶיךָ שַׁעֲשֻׁעָ֗י אַנְשֵׁ֥י עֲצָתִֽי׃ </span>
<span class='v PS119_25' data-id='PS119_25'><span class='v-num v-25'>25&nbsp;</span>דָּֽבְקָ֣ה לֶעָפָ֣ר נַפְשִׁ֑י חַ֝יֵּ֗נִי כִּדְבָרֶֽךָ׃ </span>
<span class='v PS119_26' data-id='PS119_26'><span class='v-num v-26'>26&nbsp;</span>דְּרָכַ֣י סִ֭פַּרְתִּי וַֽתַּעֲנֵ֗נִי לַמְּדֵ֥נִי חֻקֶּֽיךָ׃ </span>
<span class='v PS119_27' data-id='PS119_27'><span class='v-num v-27'>27&nbsp;</span>דֶּֽרֶךְ־פִּקּוּדֶ֥יךָ הֲבִינֵ֑נִי וְ֝אָשִׂ֗יחָה בְּנִפְלְאֹותֶֽיךָ׃ </span>
<span class='v PS119_28' data-id='PS119_28'><span class='v-num v-28'>28&nbsp;</span>דָּלְפָ֣ה נַ֭פְשִׁי מִתּוּגָ֑ה קַ֝יְּמֵ֗נִי כִּדְבָרֶֽךָ׃ </span>
<span class='v PS119_29' data-id='PS119_29'><span class='v-num v-29'>29&nbsp;</span>דֶּֽרֶךְ־שֶׁ֭קֶר הָסֵ֣ר מִמֶּ֑נִּי וְֽתֹורָתְךָ֥ חָנֵּֽנִי׃ </span>
<span class='v PS119_30' data-id='PS119_30'><span class='v-num v-30'>30&nbsp;</span>דֶּֽרֶךְ־אֱמוּנָ֥ה בָחָ֑רְתִּי מִשְׁפָּטֶ֥יךָ שִׁוִּֽיתִי׃ </span>
<span class='v PS119_31' data-id='PS119_31'><span class='v-num v-31'>31&nbsp;</span>דָּבַ֥קְתִּי בְעֵֽדְוֹתֶ֑יךָ יְ֝הוָ֗ה אַל־תְּבִישֵֽׁנִי׃ </span>
<span class='v PS119_32' data-id='PS119_32'><span class='v-num v-32'>32&nbsp;</span>דֶּֽרֶךְ־מִצְוֹתֶ֥יךָ אָר֑וּץ כִּ֖י תַרְחִ֣יב לִבִּֽי׃ </span>
<span class='v PS119_33' data-id='PS119_33'><span class='v-num v-33'>33&nbsp;</span>הֹורֵ֣נִי יְ֭הוָה דֶּ֥רֶךְ חֻקֶּ֗יךָ וְאֶצְּרֶ֥נָּה עֵֽקֶב׃ </span>
<span class='v PS119_34' data-id='PS119_34'><span class='v-num v-34'>34&nbsp;</span>הֲ֭בִינֵנִי וְאֶצְּרָ֥ה תֹֽורָתֶ֗ךָ וְאֶשְׁמְרֶ֥נָּה בְכָל־לֵֽב׃ </span>
<span class='v PS119_35' data-id='PS119_35'><span class='v-num v-35'>35&nbsp;</span>הַ֭דְרִיכֵנִי בִּנְתִ֣יב מִצְוֹתֶ֑יךָ כִּי־בֹ֥ו חָפָֽצְתִּי׃ </span>
<span class='v PS119_36' data-id='PS119_36'><span class='v-num v-36'>36&nbsp;</span>הַט־לִ֭בִּי אֶל־עֵדְוֹתֶ֗יךָ וְאַ֣ל אֶל־בָּֽצַע׃ </span>
<span class='v PS119_37' data-id='PS119_37'><span class='v-num v-37'>37&nbsp;</span>הַעֲבֵ֣ר עֵ֭ינַי מֵרְאֹ֣ות שָׁ֑וְא בִּדְרָכֶ֥ךָ חַיֵּֽנִי׃ </span>
<span class='v PS119_38' data-id='PS119_38'><span class='v-num v-38'>38&nbsp;</span>הָקֵ֣ם לְ֭עַבְדְּךָ אִמְרָתֶ֑ךָ אֲ֝שֶׁ֗ר לְיִרְאָתֶֽךָ׃ </span>
<span class='v PS119_39' data-id='PS119_39'><span class='v-num v-39'>39&nbsp;</span>הַעֲבֵ֣ר חֶ֭רְפָּתִי אֲשֶׁ֣ר יָגֹ֑רְתִּי כִּ֖י מִשְׁפָּטֶ֣יךָ טֹובִֽים׃ </span>
<span class='v PS119_40' data-id='PS119_40'><span class='v-num v-40'>40&nbsp;</span>הִ֭נֵּה תָּאַ֣בְתִּי לְפִקֻּדֶ֑יךָ בְּצִדְקָתְךָ֥ חַיֵּֽנִי׃ </span>
<span class='v PS119_41' data-id='PS119_41'><span class='v-num v-41'>41&nbsp;</span>וִֽיבֹאֻ֣נִי חֲסָדֶ֣ךָ יְהוָ֑ה תְּ֝שֽׁוּעָתְךָ֗ כְּאִמְרָתֶֽךָ׃ </span>
<span class='v PS119_42' data-id='PS119_42'><span class='v-num v-42'>42&nbsp;</span>וְאֶֽעֱנֶ֣ה חֹרְפִ֣י דָבָ֑ר כִּֽי־בָ֝טַחְתִּי בִּדְבָרֶֽךָ׃ </span>
<span class='v PS119_43' data-id='PS119_43'><span class='v-num v-43'>43&nbsp;</span>וְֽאַל־תַּצֵּ֬ל מִפִּ֣י דְבַר־אֱמֶ֣ת עַד־מְאֹ֑ד כִּ֖י לְמִשְׁפָּטֶ֣ךָ יִחָֽלְתִּי׃ </span>
<span class='v PS119_44' data-id='PS119_44'><span class='v-num v-44'>44&nbsp;</span>וְאֶשְׁמְרָ֖ה תֹורָתְךָ֥ תָמִ֗יד לְעֹולָ֥ם וָעֶֽד׃ </span>
<span class='v PS119_45' data-id='PS119_45'><span class='v-num v-45'>45&nbsp;</span>וְאֶתְהַלְּכָ֥ה בָרְחָבָ֑ה כִּ֖י פִקֻּדֶ֣יךָ דָרָֽשְׁתִּי׃ </span>
<span class='v PS119_46' data-id='PS119_46'><span class='v-num v-46'>46&nbsp;</span>וַאֲדַבְּרָ֣ה בְ֭עֵדֹתֶיךָ נֶ֥גֶד מְלָכִ֗ים וְלֹ֣א אֵבֹֽושׁ׃ </span>
<span class='v PS119_47' data-id='PS119_47'><span class='v-num v-47'>47&nbsp;</span>וְאֶשְׁתַּֽעֲשַׁ֥ע בְּמִצְוֹתֶ֗יךָ אֲשֶׁ֣ר אָהָֽבְתִּי׃ </span>
<span class='v PS119_48' data-id='PS119_48'><span class='v-num v-48'>48&nbsp;</span>וְאֶשָּֽׂא־כַפַּ֗י אֶֽל־מִ֭צְוֹתֶיךָ אֲשֶׁ֥ר אָהָ֗בְתִּי וְאָשִׂ֥יחָה בְחֻקֶּֽיךָ׃ </span>
<span class='v PS119_49' data-id='PS119_49'><span class='v-num v-49'>49&nbsp;</span>זְכֹר־דָּבָ֥ר לְעַבְדֶּ֑ךָ עַ֝֗ל אֲשֶׁ֣ר יִֽחַלְתָּֽנִי׃ </span>
<span class='v PS119_50' data-id='PS119_50'><span class='v-num v-50'>50&nbsp;</span>זֹ֣את נֶחָמָתִ֣י בְעָנְיִ֑י כִּ֖י אִמְרָתְךָ֣ חִיָּֽתְנִי׃ </span>
<span class='v PS119_51' data-id='PS119_51'><span class='v-num v-51'>51&nbsp;</span>זֵ֭דִים הֱלִיצֻ֣נִי עַד־מְאֹ֑ד מִ֝תֹּֽורָתְךָ֗ לֹ֣א נָטִֽיתִי׃ </span>
<span class='v PS119_52' data-id='PS119_52'><span class='v-num v-52'>52&nbsp;</span>זָ֘כַ֤רְתִּי מִשְׁפָּטֶ֖יךָ מֵעֹולָ֥ם ׀ יְהוָ֗ה וָֽאֶתְנֶחָֽם׃ </span>
<span class='v PS119_53' data-id='PS119_53'><span class='v-num v-53'>53&nbsp;</span>זַלְעָפָ֣ה אֲ֭חָזַתְנִי מֵרְשָׁעִ֑ים עֹ֝זְבֵ֗י תֹּורָתֶֽךָ׃ </span>
<span class='v PS119_54' data-id='PS119_54'><span class='v-num v-54'>54&nbsp;</span>זְ֭מִרֹות הָֽיוּ־לִ֥י חֻקֶּ֗יךָ בְּבֵ֣ית מְגוּרָֽי׃ </span>
<span class='v PS119_55' data-id='PS119_55'><span class='v-num v-55'>55&nbsp;</span>זָ֘כַ֤רְתִּי בַלַּ֣יְלָה שִׁמְךָ֣ יְהוָ֑ה וָֽ֝אֶשְׁמְרָ֗ה תֹּורָתֶֽךָ׃ </span>
<span class='v PS119_56' data-id='PS119_56'><span class='v-num v-56'>56&nbsp;</span>זֹ֥את הָֽיְתָה־לִּ֑י כִּ֖י פִקֻּדֶ֣יךָ נָצָֽרְתִּי׃ </span>
<span class='v PS119_57' data-id='PS119_57'><span class='v-num v-57'>57&nbsp;</span>חֶלְקִ֖י יְהוָ֥ה אָמַ֗רְתִּי לִשְׁמֹ֥ר דְּבָרֶֽיךָ׃ </span>
<span class='v PS119_58' data-id='PS119_58'><span class='v-num v-58'>58&nbsp;</span>חִלִּ֣יתִי פָנֶ֣יךָ בְכָל־לֵ֑ב חָ֝נֵּ֗נִי כְּאִמְרָתֶֽךָ׃ </span>
<span class='v PS119_59' data-id='PS119_59'><span class='v-num v-59'>59&nbsp;</span>חִשַּׁ֥בְתִּי דְרָכָ֑י וָאָשִׁ֥יבָה רַ֝גְלַ֗י אֶל־עֵדֹתֶֽיךָ׃ </span>
<span class='v PS119_60' data-id='PS119_60'><span class='v-num v-60'>60&nbsp;</span>חַ֭שְׁתִּי וְלֹ֣א הִתְמַהְמָ֑הְתִּי לִ֝שְׁמֹ֗ר מִצְוֹתֶֽיךָ׃ </span>
<span class='v PS119_61' data-id='PS119_61'><span class='v-num v-61'>61&nbsp;</span>חֶבְלֵ֣י רְשָׁעִ֣ים עִוְּדֻ֑נִי תֹּֽ֝ורָתְךָ֗ לֹ֣א שָׁכָֽחְתִּי׃ </span>
<span class='v PS119_62' data-id='PS119_62'><span class='v-num v-62'>62&nbsp;</span>חֲצֹֽות־לַ֗יְלָה אָ֭קוּם לְהֹודֹ֣ות לָ֑ךְ עַ֝֗ל מִשְׁפְּטֵ֥י צִדְקֶֽךָ׃ </span>
<span class='v PS119_63' data-id='PS119_63'><span class='v-num v-63'>63&nbsp;</span>חָבֵ֣ר אָ֭נִי לְכָל־אֲשֶׁ֣ר יְרֵא֑וּךָ וּ֝לְשֹׁמְרֵ֗י פִּקּוּדֶֽיךָ׃ </span>
<span class='v PS119_64' data-id='PS119_64'><span class='v-num v-64'>64&nbsp;</span>חַסְדְּךָ֣ יְ֭הוָה מָלְאָ֥ה הָאָ֗רֶץ חֻקֶּ֥יךָ לַמְּדֵֽנִי׃ </span>
<span class='v PS119_65' data-id='PS119_65'><span class='v-num v-65'>65&nbsp;</span>טֹ֭וב עָשִׂ֣יתָ עִֽם־עַבְדְּךָ֑ יְ֝הוָ֗ה כִּדְבָרֶֽךָ׃ </span>
<span class='v PS119_66' data-id='PS119_66'><span class='v-num v-66'>66&nbsp;</span>ט֤וּב טַ֣עַם וָדַ֣עַת לַמְּדֵ֑נִי כִּ֖י בְמִצְוֹתֶ֣יךָ הֶאֱמָֽנְתִּי׃ </span>
<span class='v PS119_67' data-id='PS119_67'><span class='v-num v-67'>67&nbsp;</span>טֶ֣רֶם אֶ֭עֱנֶה אֲנִ֣י שֹׁגֵ֑ג וְ֝עַתָּ֗ה אִמְרָתְךָ֥ שָׁמָֽרְתִּי׃ </span>
<span class='v PS119_68' data-id='PS119_68'><span class='v-num v-68'>68&nbsp;</span>טֹוב־אַתָּ֥ה וּמֵטִ֗יב לַמְּדֵ֥נִי חֻקֶּֽיךָ׃ </span>
<span class='v PS119_69' data-id='PS119_69'><span class='v-num v-69'>69&nbsp;</span>טָפְל֬וּ עָלַ֣י שֶׁ֣קֶר זֵדִ֑ים אֲ֝נִ֗י בְּכָל־לֵ֤ב ׀ אֱצֹּ֬ר פִּקּוּדֶֽיךָ׃ </span>
<span class='v PS119_70' data-id='PS119_70'><span class='v-num v-70'>70&nbsp;</span>טָפַ֣שׁ כַּחֵ֣לֶב לִבָּ֑ם אֲ֝נִ֗י תֹּורָתְךָ֥ שִֽׁעֲשָֽׁעְתִּי׃ </span>
<span class='v PS119_71' data-id='PS119_71'><span class='v-num v-71'>71&nbsp;</span>טֹֽוב־לִ֥י כִֽי־עֻנֵּ֑יתִי לְ֝מַ֗עַן אֶלְמַ֥ד חֻקֶּֽיךָ׃ </span>
<span class='v PS119_72' data-id='PS119_72'><span class='v-num v-72'>72&nbsp;</span>טֹֽוב־לִ֥י תֹֽורַת־פִּ֑יךָ מֵ֝אַלְפֵ֗י זָהָ֥ב וָכָֽסֶף׃ </span>
<span class='v PS119_73' data-id='PS119_73'><span class='v-num v-73'>73&nbsp;</span>יָדֶ֣יךָ עָ֭שׂוּנִי וַֽיְכֹונְנ֑וּנִי הֲ֝בִינֵ֗נִי וְאֶלְמְדָ֥ה מִצְוֹתֶֽיךָ׃ </span>
<span class='v PS119_74' data-id='PS119_74'><span class='v-num v-74'>74&nbsp;</span>יְ֭רֵאֶיךָ יִרְא֣וּנִי וְיִשְׂמָ֑חוּ כִּ֖י לִדְבָרְךָ֣ יִחָֽלְתִּי׃ </span>
<span class='v PS119_75' data-id='PS119_75'><span class='v-num v-75'>75&nbsp;</span>יָדַ֣עְתִּי יְ֭הוָה כִּי־צֶ֣דֶק מִשְׁפָּטֶ֑יךָ וֶ֝אֱמוּנָ֗ה עִנִּיתָֽנִי׃ </span>
<span class='v PS119_76' data-id='PS119_76'><span class='v-num v-76'>76&nbsp;</span>יְהִי־נָ֣א חַסְדְּךָ֣ לְנַחֲמֵ֑נִי כְּאִמְרָתְךָ֥ לְעַבְדֶּֽךָ׃ </span>
<span class='v PS119_77' data-id='PS119_77'><span class='v-num v-77'>77&nbsp;</span>יְבֹא֣וּנִי רַחֲמֶ֣יךָ וְאֶֽחְיֶ֑ה כִּי־תֹֽ֝ורָתְךָ֗ שַֽׁעֲשֻׁעָֽי׃ </span>
<span class='v PS119_78' data-id='PS119_78'><span class='v-num v-78'>78&nbsp;</span>יֵבֹ֣שׁוּ זֵ֭דִים כִּי־שֶׁ֣קֶר עִוְּת֑וּנִי אֲ֝נִ֗י אָשִׂ֥יחַ בְּפִקּוּדֶֽיךָ׃ </span>
<span class='v PS119_79' data-id='PS119_79'><span class='v-num v-79'>79&nbsp;</span>יָשׁ֣וּבוּ לִ֣י יְרֵאֶ֑יךָ *וְיָדְעוּ (וְ֝יֹדְעֵ֗י) עֵדֹתֶֽיךָ׃ </span>
<span class='v PS119_80' data-id='PS119_80'><span class='v-num v-80'>80&nbsp;</span>יְהִֽי־לִבִּ֣י תָמִ֣ים בְּחֻקֶּ֑יךָ לְ֝מַ֗עַן לֹ֣א אֵבֹֽושׁ׃ </span>
<span class='v PS119_81' data-id='PS119_81'><span class='v-num v-81'>81&nbsp;</span>כָּלְתָ֣ה לִתְשׁוּעָתְךָ֣ נַפְשִׁ֑י לִדְבָרְךָ֥ יִחָֽלְתִּי׃ </span>
<span class='v PS119_82' data-id='PS119_82'><span class='v-num v-82'>82&nbsp;</span>כָּל֣וּ עֵ֭ינַי לְאִמְרָתֶ֑ךָ לֵ֝אמֹ֗ר מָתַ֥י תְּֽנַחֲמֵֽנִי׃ </span>
<span class='v PS119_83' data-id='PS119_83'><span class='v-num v-83'>83&nbsp;</span>כִּֽי־הָ֭יִיתִי כְּנֹ֣אד בְּקִיטֹ֑ור חֻ֝קֶּ֗יךָ לֹ֣א שָׁכָֽחְתִּי׃ </span>
<span class='v PS119_84' data-id='PS119_84'><span class='v-num v-84'>84&nbsp;</span>כַּמָּ֥ה יְמֵֽי־עַבְדֶּ֑ךָ מָתַ֬י תַּעֲשֶׂ֖ה בְרֹדְפַ֣י מִשְׁפָּֽט׃ </span>
<span class='v PS119_85' data-id='PS119_85'><span class='v-num v-85'>85&nbsp;</span>כָּֽרוּ־לִ֣י זֵדִ֣ים שִׁיחֹ֑ות אֲ֝שֶׁ֗ר לֹ֣א כְתֹורָתֶֽךָ׃ </span>
<span class='v PS119_86' data-id='PS119_86'><span class='v-num v-86'>86&nbsp;</span>כָּל־מִצְוֹתֶ֥יךָ אֱמוּנָ֑ה שֶׁ֖קֶר רְדָפ֣וּנִי עָזְרֵֽנִי׃ </span>
<span class='v PS119_87' data-id='PS119_87'><span class='v-num v-87'>87&nbsp;</span>כִּ֭מְעַט כִּלּ֣וּנִי בָאָ֑רֶץ וַ֝אֲנִ֗י לֹא־עָזַ֥בְתִּי פִקֻּודֶֽיךָ׃ </span>
<span class='v PS119_88' data-id='PS119_88'><span class='v-num v-88'>88&nbsp;</span>כְּחַסְדְּךָ֥ חַיֵּ֑נִי וְ֝אֶשְׁמְרָ֗ה עֵד֥וּת פִּֽיךָ׃ </span>
<span class='v PS119_89' data-id='PS119_89'><span class='v-num v-89'>89&nbsp;</span>לְעֹולָ֥ם יְהוָ֑ה דְּ֝בָרְךָ֗ נִצָּ֥ב בַּשָּׁמָֽיִם׃ </span>
<span class='v PS119_90' data-id='PS119_90'><span class='v-num v-90'>90&nbsp;</span>לְדֹ֣ר וָ֭דֹר אֱמֽוּנָתֶ֑ךָ כֹּונַ֥נְתָּ אֶ֝֗רֶץ וַֽתַּעֲמֹֽד׃ </span>
<span class='v PS119_91' data-id='PS119_91'><span class='v-num v-91'>91&nbsp;</span>לְֽ֭מִשְׁפָּטֶיךָ עָמְד֣וּ הַיֹּ֑ום כִּ֖י הַכֹּ֣ל עֲבָדֶֽיךָ׃ </span>
<span class='v PS119_92' data-id='PS119_92'><span class='v-num v-92'>92&nbsp;</span>לוּלֵ֣י תֹ֭ורָתְךָ שַׁעֲשֻׁעָ֑י אָ֝֗ז אָבַ֥דְתִּי בְעָנְיִֽי׃ </span>
<span class='v PS119_93' data-id='PS119_93'><span class='v-num v-93'>93&nbsp;</span>לְ֭עֹולָם לֹא־אֶשְׁכַּ֣ח פִּקּוּדֶ֑יךָ כִּ֥י בָ֝֗ם חִיִּיתָֽנִי׃ </span>
<span class='v PS119_94' data-id='PS119_94'><span class='v-num v-94'>94&nbsp;</span>לְֽךָ־אֲ֭נִי הֹושִׁיעֵ֑נִי כִּ֖י פִקּוּדֶ֣יךָ דָרָֽשְׁתִּי׃ </span>
<span class='v PS119_95' data-id='PS119_95'><span class='v-num v-95'>95&nbsp;</span>לִ֤י קִוּ֣וּ רְשָׁעִ֣ים לְאַבְּדֵ֑נִי עֵ֝דֹתֶ֗יךָ אֶתְבֹּונָֽן׃ </span>
<span class='v PS119_96' data-id='PS119_96'><span class='v-num v-96'>96&nbsp;</span>לְֽכָל תִּ֭כְלָה רָאִ֣יתִי קֵ֑ץ רְחָבָ֖ה מִצְוָתְךָ֣ מְאֹֽד׃ </span>
<span class='v PS119_97' data-id='PS119_97'><span class='v-num v-97'>97&nbsp;</span>מָֽה־אָהַ֥בְתִּי תֹורָתֶ֑ךָ כָּל־הַ֝יֹּ֗ום הִ֣יא שִׂיחָתִֽי׃ </span>
<span class='v PS119_98' data-id='PS119_98'><span class='v-num v-98'>98&nbsp;</span>מֵ֭אֹ֣יְבַי תְּחַכְּמֵ֣נִי מִצְוֹתֶ֑ךָ כִּ֖י לְעֹולָ֣ם הִיא־לִֽי׃ </span>
<span class='v PS119_99' data-id='PS119_99'><span class='v-num v-99'>99&nbsp;</span>מִכָּל־מְלַמְּדַ֥י הִשְׂכַּ֑לְתִּי כִּ֥י עֵ֝דְוֹתֶ֗יךָ שִׂ֣יחָה לִֽֿי׃ </span>
<span class='v PS119_100' data-id='PS119_100'><span class='v-num v-100'>100&nbsp;</span>מִזְּקֵנִ֥ים אֶתְבֹּונָ֑ן כִּ֖י פִקּוּדֶ֣יךָ נָצָֽרְתִּי׃ </span>
<span class='v PS119_101' data-id='PS119_101'><span class='v-num v-101'>101&nbsp;</span>מִכָּל־אֹ֣רַח רָ֭ע כָּלִ֣אתִי רַגְלָ֑י לְ֝מַ֗עַן אֶשְׁמֹ֥ר דְּבָרֶֽךָ׃ </span>
<span class='v PS119_102' data-id='PS119_102'><span class='v-num v-102'>102&nbsp;</span>מִמִּשְׁפָּטֶ֥יךָ לֹא־סָ֑רְתִּי כִּֽי־אַ֝תָּ֗ה הֹורֵתָֽנִי׃ </span>
<span class='v PS119_103' data-id='PS119_103'><span class='v-num v-103'>103&nbsp;</span>מַה־נִּמְלְצ֣וּ לְ֭חִכִּי אִמְרָתֶ֗ךָ מִדְּבַ֥שׁ לְפִֽי׃ </span>
<span class='v PS119_104' data-id='PS119_104'><span class='v-num v-104'>104&nbsp;</span>מִפִּקּוּדֶ֥יךָ אֶתְבֹּונָ֑ן עַל־כֵּ֝֗ן שָׂנֵ֤אתִי ׀ כָּל־אֹ֬רַח שָֽׁקֶר׃ </span>
<span class='v PS119_105' data-id='PS119_105'><span class='v-num v-105'>105&nbsp;</span>נֵר־לְרַגְלִ֥י דְבָרֶ֑ךָ וְ֝אֹ֗ור לִנְתִיבָתִֽי׃ </span>
<span class='v PS119_106' data-id='PS119_106'><span class='v-num v-106'>106&nbsp;</span>נִשְׁבַּ֥עְתִּי וָאֲקַיֵּ֑מָה לִ֝שְׁמֹ֗ר מִשְׁפְּטֵ֥י צִדְקֶֽךָ׃ </span>
<span class='v PS119_107' data-id='PS119_107'><span class='v-num v-107'>107&nbsp;</span>נַעֲנֵ֥יתִי עַד־מְאֹ֑ד יְ֝הוָ֗ה חַיֵּ֥נִי כִדְבָרֶֽךָ׃ </span>
<span class='v PS119_108' data-id='PS119_108'><span class='v-num v-108'>108&nbsp;</span>נִדְבֹ֣ות פִּ֭י רְצֵה־נָ֣א יְהוָ֑ה וּֽמִשְׁפָּטֶ֥יךָ לַמְּדֵֽנִי׃ </span>
<span class='v PS119_109' data-id='PS119_109'><span class='v-num v-109'>109&nbsp;</span>נַפְשִׁ֣י בְכַפִּ֣י תָמִ֑יד וְ֝תֹֽורָתְךָ֗ לֹ֣א שָׁכָֽחְתִּי׃ </span>
<span class='v PS119_110' data-id='PS119_110'><span class='v-num v-110'>110&nbsp;</span>נָתְנ֬וּ רְשָׁעִ֣ים פַּ֣ח לִ֑י וּ֝מִפִּקּוּדֶ֗יךָ לֹ֣א תָעִֽיתִי׃ </span>
<span class='v PS119_111' data-id='PS119_111'><span class='v-num v-111'>111&nbsp;</span>נָחַ֣לְתִּי עֵדְוֹתֶ֣יךָ לְעֹולָ֑ם כִּֽי־שְׂשֹׂ֖ון לִבִּ֣י הֵֽמָּה׃ </span>
<span class='v PS119_112' data-id='PS119_112'><span class='v-num v-112'>112&nbsp;</span>נָטִ֣יתִי לִ֭בִּי לַעֲשֹׂ֥ות חֻקֶּ֗יךָ לְעֹולָ֥ם עֵֽקֶב׃ </span>
<span class='v PS119_113' data-id='PS119_113'><span class='v-num v-113'>113&nbsp;</span>סֵעֲפִ֥ים שָׂנֵ֑אתִי וְֽתֹורָתְךָ֥ אָהָֽבְתִּי׃ </span>
<span class='v PS119_114' data-id='PS119_114'><span class='v-num v-114'>114&nbsp;</span>סִתְרִ֣י וּמָגִנִּ֣י אָ֑תָּה לִדְבָרְךָ֥ יִחָֽלְתִּי׃ </span>
<span class='v PS119_115' data-id='PS119_115'><span class='v-num v-115'>115&nbsp;</span>סֽוּרוּ־מִמֶּ֥נִּי מְרֵעִ֑ים וְ֝אֶצְּרָ֗ה מִצְוֹ֥ת אֱלֹהָֽי׃ </span>
<span class='v PS119_116' data-id='PS119_116'><span class='v-num v-116'>116&nbsp;</span>סָמְכֵ֣נִי כְאִמְרָתְךָ֣ וְאֶֽחְיֶ֑ה וְאַל־תְּ֝בִישֵׁ֗נִי מִשִּׂבְרִֽי׃ </span>
<span class='v PS119_117' data-id='PS119_117'><span class='v-num v-117'>117&nbsp;</span>סְעָדֵ֥נִי וְאִוָּשֵׁ֑עָה וְאֶשְׁעָ֖ה בְחֻקֶּ֣יךָ תָמִֽיד׃ </span>
<span class='v PS119_118' data-id='PS119_118'><span class='v-num v-118'>118&nbsp;</span>סָ֭לִיתָ כָּל־שֹׁוגִ֣ים מֵחֻקֶּ֑יךָ כִּי־שֶׁ֝֗קֶר תַּרְמִיתָֽם׃ </span>
<span class='v PS119_119' data-id='PS119_119'><span class='v-num v-119'>119&nbsp;</span>סִגִ֗ים הִשְׁבַּ֥תָּ כָל־רִשְׁעֵי־אָ֑רֶץ לָ֝כֵ֗ן אָהַ֥בְתִּי עֵדֹתֶֽיךָ׃ </span>
<span class='v PS119_120' data-id='PS119_120'><span class='v-num v-120'>120&nbsp;</span>סָמַ֣ר מִפַּחְדְּךָ֣ בְשָׂרִ֑י וּֽמִמִּשְׁפָּטֶ֥יךָ יָרֵֽאתִי׃ </span>
<span class='v PS119_121' data-id='PS119_121'><span class='v-num v-121'>121&nbsp;</span>עָ֭שִׂיתִי מִשְׁפָּ֣ט וָצֶ֑דֶק בַּל־תַּ֝נִּיחֵ֗נִי לְעֹֽשְׁקָֽי׃ </span>
<span class='v PS119_122' data-id='PS119_122'><span class='v-num v-122'>122&nbsp;</span>עֲרֹ֣ב עַבְדְּךָ֣ לְטֹ֑וב אַֽל־יַעַשְׁקֻ֥נִי זֵדִֽים׃ </span>
<span class='v PS119_123' data-id='PS119_123'><span class='v-num v-123'>123&nbsp;</span>עֵ֭ינַי כָּל֣וּ לִֽישׁוּעָתֶ֑ךָ וּלְאִמְרַ֥ת צִדְקֶֽךָ׃ </span>
<span class='v PS119_124' data-id='PS119_124'><span class='v-num v-124'>124&nbsp;</span>עֲשֵׂ֖ה עִם־עַבְדְּךָ֥ כְחַסְדֶּ֗ךָ וְחֻקֶּ֥יךָ לַמְּדֵֽנִי׃ </span>
<span class='v PS119_125' data-id='PS119_125'><span class='v-num v-125'>125&nbsp;</span>עַבְדְּךָ־אָ֥נִי הֲבִינֵ֑נִי וְ֝אֵדְעָ֗ה עֵדֹתֶֽיךָ׃ </span>
<span class='v PS119_126' data-id='PS119_126'><span class='v-num v-126'>126&nbsp;</span>עֵ֭ת לַעֲשֹׂ֣ות לַיהוָ֑ה הֵ֝פֵ֗רוּ תֹּורָתֶֽךָ׃ </span>
<span class='v PS119_127' data-id='PS119_127'><span class='v-num v-127'>127&nbsp;</span>עַל־כֵּ֭ן אָהַ֣בְתִּי מִצְוֹתֶ֑יךָ מִזָּהָ֥ב וּמִפָּֽז׃ </span>
<span class='v PS119_128' data-id='PS119_128'><span class='v-num v-128'>128&nbsp;</span>עַל־כֵּ֤ן ׀ כָּל־פִּקּ֣וּדֵי כֹ֣ל יִשָּׁ֑רְתִּי כָּל־אֹ֖רַח שֶׁ֣קֶר שָׂנֵֽאתִי׃ </span>
<span class='v PS119_129' data-id='PS119_129'><span class='v-num v-129'>129&nbsp;</span>פְּלָאֹ֥ות עֵדְוֹתֶ֑יךָ עַל־כֵּ֝֗ן נְצָרָ֥תַם נַפְשִֽׁי׃ </span>
<span class='v PS119_130' data-id='PS119_130'><span class='v-num v-130'>130&nbsp;</span>פֵּ֖תַח דְּבָרֶ֥יךָ יָאִ֗יר מֵבִ֥ין פְּתָיִֽים׃ </span>
<span class='v PS119_131' data-id='PS119_131'><span class='v-num v-131'>131&nbsp;</span>פִּֽי־פָ֭עַרְתִּי וָאֶשְׁאָ֑פָה כִּ֖י לְמִצְוֹתֶ֣יךָ יָאָֽבְתִּי׃ </span>
<span class='v PS119_132' data-id='PS119_132'><span class='v-num v-132'>132&nbsp;</span>פְּנֵה־אֵלַ֥י וְחָנֵּ֑נִי כְּ֝מִשְׁפָּ֗ט לְאֹהֲבֵ֥י שְׁמֶֽךָ׃ </span>
<span class='v PS119_133' data-id='PS119_133'><span class='v-num v-133'>133&nbsp;</span>פְּ֭עָמַי הָכֵ֣ן בְּאִמְרָתֶ֑ךָ וְֽאַל־תַּשְׁלֶט־בִּ֥י כָל־אָֽוֶן׃ </span>
<span class='v PS119_134' data-id='PS119_134'><span class='v-num v-134'>134&nbsp;</span>פְּ֭דֵנִי מֵעֹ֣שֶׁק אָדָ֑ם וְ֝אֶשְׁמְרָ֗ה פִּקּוּדֶֽיךָ׃ </span>
<span class='v PS119_135' data-id='PS119_135'><span class='v-num v-135'>135&nbsp;</span>פָּ֭נֶיךָ הָאֵ֣ר בְּעַבְדֶּ֑ךָ וְ֝לַמְּדֵ֗נִי אֶת־חֻקֶּֽיךָ׃ </span>
<span class='v PS119_136' data-id='PS119_136'><span class='v-num v-136'>136&nbsp;</span>פַּלְגֵי־מַ֭יִם יָרְד֣וּ עֵינָ֑י עַ֝֗ל לֹא־שָׁמְר֥וּ תֹורָתֶֽךָ׃ </span>
<span class='v PS119_137' data-id='PS119_137'><span class='v-num v-137'>137&nbsp;</span>צַדִּ֣יק אַתָּ֣ה יְהוָ֑ה וְ֝יָשָׁ֗ר מִשְׁפָּטֶֽיךָ׃ </span>
<span class='v PS119_138' data-id='PS119_138'><span class='v-num v-138'>138&nbsp;</span>צִ֭וִּיתָ צֶ֣דֶק עֵדֹתֶ֑יךָ וֶֽאֱמוּנָ֥ה מְאֹֽד׃ </span>
<span class='v PS119_139' data-id='PS119_139'><span class='v-num v-139'>139&nbsp;</span>צִמְּתַ֥תְנִי קִנְאָתִ֑י כִּֽי־שָׁכְח֖וּ דְבָרֶ֣יךָ צָרָֽי׃ </span>
<span class='v PS119_140' data-id='PS119_140'><span class='v-num v-140'>140&nbsp;</span>צְרוּפָ֖ה אִמְרָתְךָ֥ מְאֹ֗ד וְֽעַבְדְּךָ֥ אֲהֵבָֽהּ׃ </span>
<span class='v PS119_141' data-id='PS119_141'><span class='v-num v-141'>141&nbsp;</span>צָעִ֣יר אָנֹכִ֣י וְנִבְזֶ֑ה פִּ֝קֻּדֶ֗יךָ לֹ֣א שָׁכָֽחְתִּי׃ </span>
<span class='v PS119_142' data-id='PS119_142'><span class='v-num v-142'>142&nbsp;</span>צִדְקָתְךָ֣ צֶ֣דֶק לְעֹולָ֑ם וְֽתֹורָתְךָ֥ אֱמֶֽת׃ </span>
<span class='v PS119_143' data-id='PS119_143'><span class='v-num v-143'>143&nbsp;</span>צַר־וּמָצֹ֥וק מְצָא֑וּנִי מִ֝צְוֹתֶ֗יךָ שַׁעֲשֻׁעָֽי׃ </span>
<span class='v PS119_144' data-id='PS119_144'><span class='v-num v-144'>144&nbsp;</span>צֶ֖דֶק עֵדְוֹתֶ֥יךָ לְעֹולָ֗ם הֲבִינֵ֥נִי וְאֶחְיֶֽה׃ </span>
<span class='v PS119_145' data-id='PS119_145'><span class='v-num v-145'>145&nbsp;</span>קָרָ֣אתִי בְכָל־לֵ֭ב עֲנֵ֥נִי יְהוָ֗ה חֻקֶּ֥יךָ אֶצֹּֽרָה׃ </span>
<span class='v PS119_146' data-id='PS119_146'><span class='v-num v-146'>146&nbsp;</span>קְרָאתִ֥יךָ הֹושִׁיעֵ֑נִי וְ֝אֶשְׁמְרָ֗ה עֵדֹתֶֽיךָ׃ </span>
<span class='v PS119_147' data-id='PS119_147'><span class='v-num v-147'>147&nbsp;</span>קִדַּ֣מְתִּי בַ֭נֶּשֶׁף וָאֲשַׁוֵּ֑עָה *לִדְבָרֶיךָ (לִדְבָרְךָ֥) יִחָֽלְתִּי׃ </span>
<span class='v PS119_148' data-id='PS119_148'><span class='v-num v-148'>148&nbsp;</span>קִדְּמ֣וּ עֵ֭ינַי אַשְׁמֻרֹ֑ות לָ֝שִׂ֗יחַ בְּאִמְרָתֶֽךָ׃ </span>
<span class='v PS119_149' data-id='PS119_149'><span class='v-num v-149'>149&nbsp;</span>קֹ֭ולִי שִׁמְעָ֣ה כְחַסְדֶּ֑ךָ יְ֝הוָ֗ה כְּֽמִשְׁפָּטֶ֥ךָ חַיֵּֽנִי׃ </span>
<span class='v PS119_150' data-id='PS119_150'><span class='v-num v-150'>150&nbsp;</span>קָ֭רְבוּ רֹדְפֵ֣י זִמָּ֑ה מִתֹּורָתְךָ֥ רָחָֽקוּ׃ </span>
<span class='v PS119_151' data-id='PS119_151'><span class='v-num v-151'>151&nbsp;</span>קָרֹ֣וב אַתָּ֣ה יְהוָ֑ה וְֽכָל־מִצְוֹתֶ֥יךָ אֱמֶֽת׃ </span>
<span class='v PS119_152' data-id='PS119_152'><span class='v-num v-152'>152&nbsp;</span>קֶ֣דֶם יָ֭דַעְתִּי מֵעֵדֹתֶ֑יךָ כִּ֖י לְעֹולָ֣ם יְסַדְתָּֽם׃ </span>
<span class='v PS119_153' data-id='PS119_153'><span class='v-num v-153'>153&nbsp;</span>רְאֵֽה־עָנְיִ֥י וְחַלְּצֵ֑נִי כִּי־תֹֽ֝ורָתְךָ֗ לֹ֣א שָׁכָֽחְתִּי׃ </span>
<span class='v PS119_154' data-id='PS119_154'><span class='v-num v-154'>154&nbsp;</span>רִיבָ֣ה רִ֭יבִי וּגְאָלֵ֑נִי לְאִמְרָתְךָ֥ חַיֵּֽנִי׃ </span>
<span class='v PS119_155' data-id='PS119_155'><span class='v-num v-155'>155&nbsp;</span>רָחֹ֣וק מֵרְשָׁעִ֣ים יְשׁוּעָ֑ה כִּֽי־חֻ֝קֶּיךָ לֹ֣א דָרָֽשׁוּ׃ </span>
<span class='v PS119_156' data-id='PS119_156'><span class='v-num v-156'>156&nbsp;</span>רַחֲמֶ֖יךָ רַבִּ֥ים ׀ יְהוָ֑ה כְּֽמִשְׁפָּטֶ֥יךָ חַיֵּֽנִי׃ </span>
<span class='v PS119_157' data-id='PS119_157'><span class='v-num v-157'>157&nbsp;</span>רַ֭בִּים רֹדְפַ֣י וְצָרָ֑י מֵ֝עֵדְוֹתֶ֗יךָ לֹ֣א נָטִֽיתִי׃ </span>
<span class='v PS119_158' data-id='PS119_158'><span class='v-num v-158'>158&nbsp;</span>רָאִ֣יתִי בֹ֭גְדִים וָֽאֶתְקֹוטָ֑טָה אֲשֶׁ֥ר אִ֝מְרָתְךָ֗ לֹ֣א שָׁמָֽרוּ׃ </span>
<span class='v PS119_159' data-id='PS119_159'><span class='v-num v-159'>159&nbsp;</span>רְ֭אֵה כִּי־פִקּוּדֶ֣יךָ אָהָ֑בְתִּי יְ֝הוָ֗ה כְּֽחַסְדְּךָ֥ חַיֵּֽנִי׃ </span>
<span class='v PS119_160' data-id='PS119_160'><span class='v-num v-160'>160&nbsp;</span>רֹאשׁ־דְּבָרְךָ֥ אֱמֶ֑ת וּ֝לְעֹולָ֗ם כָּל־מִשְׁפַּ֥ט צִדְקֶֽךָ׃ </span>
<span class='v PS119_161' data-id='PS119_161'><span class='v-num v-161'>161&nbsp;</span>שָׂ֭רִים רְדָפ֣וּנִי חִנָּ֑ם *וּמִדְּבָרֶיךָ (וּ֝מִדְּבָרְךָ֗) פָּחַ֥ד לִבִּֽי׃ </span>
<span class='v PS119_162' data-id='PS119_162'><span class='v-num v-162'>162&nbsp;</span>שָׂ֣שׂ אָ֭נֹכִֽי עַל־אִמְרָתֶ֑ךָ כְּ֝מֹוצֵ֗א שָׁלָ֥ל רָֽב׃ </span>
<span class='v PS119_163' data-id='PS119_163'><span class='v-num v-163'>163&nbsp;</span>שֶׁ֣קֶר שָׂ֭נֵאתִי וַאֲתַעֵ֑בָה תֹּורָתְךָ֥ אָהָֽבְתִּי׃ </span>
<span class='v PS119_164' data-id='PS119_164'><span class='v-num v-164'>164&nbsp;</span>שֶׁ֣בַע בַּ֭יֹּום הִלַּלְתִּ֑יךָ עַ֝֗ל מִשְׁפְּטֵ֥י צִדְקֶֽךָ׃ </span>
<span class='v PS119_165' data-id='PS119_165'><span class='v-num v-165'>165&nbsp;</span>שָׁלֹ֣ום רָ֭ב לְאֹהֲבֵ֣י תֹורָתֶ֑ךָ וְאֵֽין־לָ֥מֹו מִכְשֹֽׁול׃ </span>
<span class='v PS119_166' data-id='PS119_166'><span class='v-num v-166'>166&nbsp;</span>שִׂבַּ֣רְתִּי לִֽישׁוּעָתְךָ֣ יְהוָ֑ה וּֽמִצְוֹתֶ֥יךָ עָשִֽׂיתִי׃ </span>
<span class='v PS119_167' data-id='PS119_167'><span class='v-num v-167'>167&nbsp;</span>שָֽׁמְרָ֣ה נַ֭פְשִׁי עֵדֹתֶ֑יךָ וָאֹהֲבֵ֥ם מְאֹֽד׃ </span>
<span class='v PS119_168' data-id='PS119_168'><span class='v-num v-168'>168&nbsp;</span>שָׁמַ֣רְתִּי פִ֭קּוּדֶיךָ וְעֵדֹתֶ֑יךָ כִּ֖י כָל־דְּרָכַ֣י נֶגְדֶּֽךָ׃ </span>
<span class='v PS119_169' data-id='PS119_169'><span class='v-num v-169'>169&nbsp;</span>תִּקְרַ֤ב רִנָּתִ֣י לְפָנֶ֣יךָ יְהוָ֑ה כִּדְבָרְךָ֥ הֲבִינֵֽנִי׃ </span>
<span class='v PS119_170' data-id='PS119_170'><span class='v-num v-170'>170&nbsp;</span>תָּבֹ֣וא תְּחִנָּתִ֣י לְפָנֶ֑יךָ כְּ֝אִמְרָתְךָ֗ הַצִּילֵֽנִי׃ </span>
<span class='v PS119_171' data-id='PS119_171'><span class='v-num v-171'>171&nbsp;</span>תַּבַּ֣עְנָה שְׂפָתַ֣י תְּהִלָּ֑ה כִּ֖י תְלַמְּדֵ֣נִי חֻקֶּֽיךָ׃ </span>
<span class='v PS119_172' data-id='PS119_172'><span class='v-num v-172'>172&nbsp;</span>תַּ֣עַן לְ֭שֹׁונִי אִמְרָתֶ֑ךָ כִּ֖י כָל־מִצְוֹתֶ֣יךָ צֶּֽדֶק׃ </span>
<span class='v PS119_173' data-id='PS119_173'><span class='v-num v-173'>173&nbsp;</span>תְּהִֽי־יָדְךָ֥ לְעָזְרֵ֑נִי כִּ֖י פִקּוּדֶ֣יךָ בָחָֽרְתִּי׃ </span>
<span class='v PS119_174' data-id='PS119_174'><span class='v-num v-174'>174&nbsp;</span>תָּאַ֣בְתִּי לִֽישׁוּעָתְךָ֣ יְהוָ֑ה וְ֝תֹֽורָתְךָ֗ שַׁעֲשֻׁעָֽי׃ </span>
<span class='v PS119_175' data-id='PS119_175'><span class='v-num v-175'>175&nbsp;</span>תְּֽחִי־נַ֭פְשִׁי וּֽתְהַֽלְלֶ֑ךָּ וּֽמִשְׁפָּטֶ֥ךָ יַעֲזְרֻֽנִי׃ </span>
<span class='v PS119_176' data-id='PS119_176'><span class='v-num v-176'>176&nbsp;</span>תָּעִ֗יתִי כְּשֶׂ֣ה אֹ֭בֵד בַּקֵּ֣שׁ עַבְדֶּ֑ךָ כִּ֥י מִ֝צְוֹתֶ֗יךָ לֹ֣א שָׁכָֽחְתִּי׃ </span></div></div>
<div class='footnotes'>

</div>
<div class='footer'><div class='nav'>
<a class='prev' href='PS118.html'>&#9664;</a>
<a class='home' href='index.html'>&#9776;</a>
<a class='next' href='PS120.html'>&#9654;</a>
</div></div>
</body></html>
