<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש תְּהִלִּים 81</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='PS.html'> תְּהִלִּים 81 </a>
<a class='prev' href='PS80.html'> &#9664; </a>
<a class='next' href='PS82.html'> &#9654; </a>
</div></div>
<div class='chapter section PS81 hbo PS ezra_sil' dir='rtl' data-id='PS81' data-nextid='PS82' data-previd='PS80' lang='hbo'> 

<div class='c'> 81</div>
<div class='p'>
<span class='v PS81_1' data-id='PS81_1'><span class='verse1 v-num v-1'>1&nbsp;</span>לַמְנַצֵּ֬חַ ׀ עַֽל־הַגִּתִּ֬ית לְאָסָֽף׃ </span>
<span class='v PS81_2' data-id='PS81_2'><span class='v-num v-2'>2&nbsp;</span>הַ֭רְנִינוּ לֵאלֹהִ֣ים עוּזֵּ֑נוּ הָ֝רִ֗יעוּ לֵאלֹהֵ֥י יַעֲקֹֽב׃ </span>
<span class='v PS81_3' data-id='PS81_3'><span class='v-num v-3'>3&nbsp;</span>שְֽׂאוּ־זִ֭מְרָה וּתְנוּ־תֹ֑ף כִּנֹּ֖ור נָעִ֣ים עִם־נָֽבֶל׃ </span>
<span class='v PS81_4' data-id='PS81_4'><span class='v-num v-4'>4&nbsp;</span>תִּקְע֣וּ בַחֹ֣דֶשׁ שֹׁופָ֑ר בַּ֝כֵּ֗סֶה לְיֹ֣ום חַגֵּֽנוּ׃ </span>
<span class='v PS81_5' data-id='PS81_5'><span class='v-num v-5'>5&nbsp;</span>כִּ֤י חֹ֣ק לְיִשְׂרָאֵ֣ל ה֑וּא מִ֝שְׁפָּ֗ט לֵאלֹהֵ֥י יַעֲקֹֽב׃ </span>
<span class='v PS81_6' data-id='PS81_6'><span class='v-num v-6'>6&nbsp;</span>עֵ֤דוּת ׀ בִּֽיהֹ֘וסֵ֤ף שָׂמֹ֗ו בְּ֭צֵאתֹו עַל־אֶ֣רֶץ מִצְרָ֑יִם שְׂפַ֖ת לֹא־יָדַ֣עְתִּי אֶשְׁמָֽע׃ </span>
<span class='v PS81_7' data-id='PS81_7'><span class='v-num v-7'>7&nbsp;</span>הֲסִירֹ֣ותִי מִסֵּ֣בֶל שִׁכְמֹ֑ו כַּ֝פָּ֗יו מִדּ֥וּד תַּעֲבֹֽרְנָה׃ </span>
<span class='v PS81_8' data-id='PS81_8'><span class='v-num v-8'>8&nbsp;</span>בַּצָּרָ֥ה קָרָ֗אתָ וָאֲחַ֫לְּצֶ֥ךָּ אֶ֭עֶנְךָ בְּסֵ֣תֶר רַ֑עַם אֶבְחָֽנְךָ֨ עַל־מֵ֖י מְרִיבָ֣ה סֶֽלָה׃ </span>
<span class='v PS81_9' data-id='PS81_9'><span class='v-num v-9'>9&nbsp;</span>שְׁמַ֣ע עַ֭מִּי וְאָעִ֣ידָה בָּ֑ךְ יִ֝שְׂרָאֵ֗ל אִם־תִּֽשְׁמַֽע־לִֽי׃ </span>
<span class='v PS81_10' data-id='PS81_10'><span class='v-num v-10'>10&nbsp;</span>לֹֽא־יִהְיֶ֣ה בְ֭ךָ אֵ֣ל זָ֑ר וְלֹ֥א תִ֝שְׁתַּחֲוֶ֗ה לְאֵ֣ל נֵכָֽר׃ </span>
<span class='v PS81_11' data-id='PS81_11'><span class='v-num v-11'>11&nbsp;</span>אָנֹכִ֨י ׀ יְה֘וָ֤ה אֱלֹהֶ֗יךָ הַֽ֭מַּעַלְךָ מֵאֶ֣רֶץ מִצְרָ֑יִם הַרְחֶב־פִּ֝֗יךָ וַאֲמַלְאֵֽהוּ׃ </span>
<span class='v PS81_12' data-id='PS81_12'><span class='v-num v-12'>12&nbsp;</span>וְלֹא־שָׁמַ֣ע עַמִּ֣י לְקֹולִ֑י וְ֝יִשְׂרָאֵ֗ל לֹא־אָ֥בָה לִֽי׃ </span>
<span class='v PS81_13' data-id='PS81_13'><span class='v-num v-13'>13&nbsp;</span>וָֽ֭אֲשַׁלְּחֵהוּ בִּשְׁרִיר֣וּת לִבָּ֑ם יֵ֝לְכ֗וּ בְּֽמֹועֲצֹותֵיהֶֽם׃ </span>
<span class='v PS81_14' data-id='PS81_14'><span class='v-num v-14'>14&nbsp;</span>ל֗וּ עַ֭מִּי שֹׁמֵ֣עַֽ לִ֑י יִ֝שְׂרָאֵ֗ל בִּדְרָכַ֥י יְהַלֵּֽכוּ׃ </span>
<span class='v PS81_15' data-id='PS81_15'><span class='v-num v-15'>15&nbsp;</span>כִּ֭מְעַט אֹויְבֵיהֶ֣ם אַכְנִ֑יעַ וְעַ֥ל צָ֝רֵיהֶ֗ם אָשִׁ֥יב יָדִֽי׃ </span>
<span class='v PS81_16' data-id='PS81_16'><span class='v-num v-16'>16&nbsp;</span>מְשַׂנְאֵ֣י יְ֭הוָה יְכַֽחֲשׁוּ־לֹ֑ו וִיהִ֖י עִתָּ֣ם לְעֹולָֽם׃ </span>
<span class='v PS81_17' data-id='PS81_17'><span class='v-num v-17'>17&nbsp;</span>וֽ͏ַ֭יַּאֲכִילֵהוּ מֵחֵ֣לֶב חִטָּ֑ה וּ֝מִצּ֗וּר דְּבַ֣שׁ אַשְׂבִּיעֶֽךָ׃ </span></div></div>
<div class='footnotes'>

</div>
<div class='footer'><div class='nav'>
<a class='prev' href='PS80.html'>&#9664;</a>
<a class='home' href='index.html'>&#9776;</a>
<a class='next' href='PS82.html'>&#9654;</a>
</div></div>
</body></html>
