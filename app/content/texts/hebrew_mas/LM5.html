<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש אֵיכָה 5</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='LM.html'> אֵיכָה 5 </a>
<a class='prev' href='LM4.html'> &#9664; </a>
<a class='next' href='EK1.html'> &#9654; </a>
</div></div>
<div class='chapter section LM5 hbo LM ezra_sil' dir='rtl' data-id='LM5' data-nextid='EK1' data-previd='LM4' lang='hbo'> 

<div class='c'>5</div>
<div class='p'>
<span class='v LM5_1' data-id='LM5_1'><span class='verse1 v-num v-1'>1&nbsp;</span>זְכֹ֤ר יְהוָה֙ מֶֽה־הָ֣יָה לָ֔נוּ *הַבֵּיט (הַבִּ֖יטָה) וּרְאֵ֥ה אֶת־חֶרְפָּתֵֽנוּ׃ </span>
<span class='v LM5_2' data-id='LM5_2'><span class='v-num v-2'>2&nbsp;</span>נַחֲלָתֵ֙נוּ֙ נֶֽהֶפְכָ֣ה לְזָרִ֔ים בָּתֵּ֖ינוּ לְנָכְרִֽים׃ </span>
<span class='v LM5_3' data-id='LM5_3'><span class='v-num v-3'>3&nbsp;</span>יְתֹומִ֤ים הָיִ֙ינוּ֙ *אֵין (וְאֵ֣ין) אָ֔ב אִמֹּתֵ֖ינוּ כְּאַלְמָנֹֽות׃ </span>
<span class='v LM5_4' data-id='LM5_4'><span class='v-num v-4'>4&nbsp;</span>מֵימֵ֙ינוּ֙ בְּכֶ֣סֶף שָׁתִ֔ינוּ עֵצֵ֖ינוּ בִּמְחִ֥יר יָבֹֽאוּ׃ </span>
<span class='v LM5_5' data-id='LM5_5'><span class='v-num v-5'>5&nbsp;</span>עַ֤ל צַוָּארֵ֙נוּ֙ נִרְדָּ֔פְנוּ יָגַ֖עְנוּ *לֹא (וְלֹ֥א) הֽוּנַֽח־לָֽנוּ׃ </span>
<span class='v LM5_6' data-id='LM5_6'><span class='v-num v-6'>6&nbsp;</span>מִצְרַ֙יִם֙ נָתַ֣נּוּ יָ֔ד אַשּׁ֖וּר לִשְׂבֹּ֥עַֽ לָֽחֶם׃ </span>
<span class='v LM5_7' data-id='LM5_7'><span class='v-num v-7'>7&nbsp;</span>אֲבֹתֵ֤ינוּ חָֽטְאוּ֙ *אֵינָם (וְאֵינָ֔ם) *אֲנַחְנוּ (וַאֲנַ֖חְנוּ) עֲוֹנֹתֵיהֶ֥ם סָבָֽלְנוּ׃ </span>
<span class='v LM5_8' data-id='LM5_8'><span class='v-num v-8'>8&nbsp;</span>עֲבָדִים֙ מָ֣שְׁלוּ בָ֔נוּ פֹּרֵ֖ק אֵ֥ין מִיָּדָֽם׃ </span>
<span class='v LM5_9' data-id='LM5_9'><span class='v-num v-9'>9&nbsp;</span>בְּנַפְשֵׁ֙נוּ֙ נָבִ֣יא לַחְמֵ֔נוּ מִפְּנֵ֖י חֶ֥רֶב הַמִּדְבָּֽר׃ </span>
<span class='v LM5_10' data-id='LM5_10'><span class='v-num v-10'>10&nbsp;</span>עֹורֵ֙נוּ֙ כְּתַנּ֣וּר נִכְמָ֔רוּ מִפְּנֵ֖י זַלְעֲפֹ֥ות רָעָֽב׃ </span>
<span class='v LM5_11' data-id='LM5_11'><span class='v-num v-11'>11&nbsp;</span>נָשִׁים֙ בְּצִיֹּ֣ון עִנּ֔וּ בְּתֻלֹ֖ת בְּעָרֵ֥י יְהוּדָֽה׃ </span>
<span class='v LM5_12' data-id='LM5_12'><span class='v-num v-12'>12&nbsp;</span>שָׂרִים֙ בְּיָדָ֣ם נִתְל֔וּ פְּנֵ֥י זְקֵנִ֖ים לֹ֥א נֶהְדָּֽרוּ׃ </span>
<span class='v LM5_13' data-id='LM5_13'><span class='v-num v-13'>13&nbsp;</span>בַּחוּרִים֙ טְחֹ֣ון נָשָׂ֔אוּ וּנְעָרִ֖ים בָּעֵ֥ץ כָּשָֽׁלוּ׃ </span>
<span class='v LM5_14' data-id='LM5_14'><span class='v-num v-14'>14&nbsp;</span>זְקֵנִים֙ מִשַּׁ֣עַר שָׁבָ֔תוּ בַּחוּרִ֖ים מִנְּגִינָתָֽם׃ </span>
<span class='v LM5_15' data-id='LM5_15'><span class='v-num v-15'>15&nbsp;</span>שָׁבַת֙ מְשֹׂ֣ושׂ לִבֵּ֔נוּ נֶהְפַּ֥ךְ לְאֵ֖בֶל מְחֹלֵֽנוּ׃ </span>
<span class='v LM5_16' data-id='LM5_16'><span class='v-num v-16'>16&nbsp;</span>נָֽפְלָה֙ עֲטֶ֣רֶת רֹאשֵׁ֔נוּ אֹֽוי־נָ֥א לָ֖נוּ כִּ֥י חָטָֽאנוּ׃ </span>
<span class='v LM5_17' data-id='LM5_17'><span class='v-num v-17'>17&nbsp;</span>עַל־זֶ֗ה הָיָ֤ה דָוֶה֙ לִבֵּ֔נוּ עַל־אֵ֖לֶּה חָשְׁכ֥וּ עֵינֵֽינוּ׃ </span>
<span class='v LM5_18' data-id='LM5_18'><span class='v-num v-18'>18&nbsp;</span>עַ֤ל הַר־צִיֹּון֙ שֶׁשָּׁמֵ֔ם שׁוּעָלִ֖ים הִלְּכוּ־בֹֽו׃ פ </span>
<span class='v LM5_19' data-id='LM5_19'><span class='v-num v-19'>19&nbsp;</span>אַתָּ֤ה יְהוָה֙ לְעֹולָ֣ם תֵּשֵׁ֔ב כִּסְאֲךָ֖ לְדֹ֥ר וָדֹֽור׃ </span>
<span class='v LM5_20' data-id='LM5_20'><span class='v-num v-20'>20&nbsp;</span>לָ֤מָּה לָנֶ֙צַח֙ תִּשְׁכָּחֵ֔נוּ תַּֽעַזְבֵ֖נוּ לְאֹ֥רֶךְ יָמִֽים׃ </span>
<span class='v LM5_21' data-id='LM5_21'><span class='v-num v-21'>21&nbsp;</span>הֲשִׁיבֵ֨נוּ יְהוָ֤ה ׀ אֵלֶ֙יךָ֙ *וְנָשׁוּב (וְֽנָשׁ֔וּבָה) חַדֵּ֥שׁ יָמֵ֖ינוּ כְּקֶֽדֶם׃ </span>
<span class='v LM5_22' data-id='LM5_22'><span class='v-num v-22'>22&nbsp;</span>כִּ֚י אִם־מָאֹ֣ס מְאַסְתָּ֔נוּ קָצַ֥פְתָּ עָלֵ֖ינוּ עַד־מְאֹֽד׃ </span></div></div>
<div class='footnotes'>

</div>
<div class='footer'><div class='nav'>
<a class='prev' href='LM4.html'>&#9664;</a>
<a class='home' href='index.html'>&#9776;</a>
<a class='next' href='EK1.html'>&#9654;</a>
</div></div>
</body></html>
