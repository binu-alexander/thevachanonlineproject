<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש תְּהִלִּים 120</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='PS.html'> תְּהִלִּים 120 </a>
<a class='prev' href='PS119.html'> &#9664; </a>
<a class='next' href='PS121.html'> &#9654; </a>
</div></div>
<div class='chapter section PS120 hbo PS ezra_sil' dir='rtl' data-id='PS120' data-nextid='PS121' data-previd='PS119' lang='hbo'> 

<br><div class='c'> 120</div>
<div class='p'>
<span class='v PS120_1' data-id='PS120_1'><span class='verse1 v-num v-1'>1&nbsp;</span>שִׁ֗יר הַֽמַּ֫עֲלֹ֥ות אֶל־יְ֭הוָה בַּצָּרָ֣תָה לִּ֑י קָ֝רָ֗אתִי וֽ͏ַיַּעֲנֵֽנִי׃ </span>
<span class='v PS120_2' data-id='PS120_2'><span class='v-num v-2'>2&nbsp;</span>יְֽהוָ֗ה הַצִּ֣ילָה נַ֭פְשִׁי מִשְּׂפַת־שֶׁ֑קֶר מִלָּשֹׁ֥ון רְמִיָּֽה׃ </span>
<span class='v PS120_3' data-id='PS120_3'><span class='v-num v-3'>3&nbsp;</span>מַה־יִּתֵּ֣ן לְ֭ךָ וּמַה־יֹּסִ֥יף לָ֗ךְ לָשֹׁ֥ון רְמִיָּֽה׃ </span>
<span class='v PS120_4' data-id='PS120_4'><span class='v-num v-4'>4&nbsp;</span>חִצֵּ֣י גִבֹּ֣ור שְׁנוּנִ֑ים עִ֝֗ם גַּחֲלֵ֥י רְתָמִֽים׃ </span>
<span class='v PS120_5' data-id='PS120_5'><span class='v-num v-5'>5&nbsp;</span>אֹֽויָה־לִ֭י כִּי־גַ֣רְתִּי מֶ֑שֶׁךְ שָׁ֝כַ֗נְתִּי עִֽם־אָהֳלֵ֥י קֵדָֽר׃ </span>
<span class='v PS120_6' data-id='PS120_6'><span class='v-num v-6'>6&nbsp;</span>רַ֭בַּת שָֽׁכְנָה־לָּ֣הּ נַפְשִׁ֑י עִ֝֗ם שֹׂונֵ֥א שָׁלֹֽום׃ </span>
<span class='v PS120_7' data-id='PS120_7'><span class='v-num v-7'>7&nbsp;</span>אֲ‍ֽנִי־שָׁ֭לֹום וְכִ֣י אֲדַבֵּ֑ר הֵ֝֗מָּה לַמִּלְחָמָֽה׃ </span></div></div>
<div class='footnotes'>

</div>
<div class='footer'><div class='nav'>
<a class='prev' href='PS119.html'>&#9664;</a>
<a class='home' href='index.html'>&#9776;</a>
<a class='next' href='PS121.html'>&#9654;</a>
</div></div>
</body></html>
