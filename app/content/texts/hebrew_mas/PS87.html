<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>כתבי הקודש תְּהִלִּים 87</title>
<link href='ezra.css' rel='stylesheet' />
<link href='fallback.css' rel='stylesheet' />
</head><body dir='rtl' class='section-document'>
<div class='header'><div class='nav'>
<a class='home' href='index.html'> &#9776; </a><a class='location ezra_sil' href='PS.html'> תְּהִלִּים 87 </a>
<a class='prev' href='PS86.html'> &#9664; </a>
<a class='next' href='PS88.html'> &#9654; </a>
</div></div>
<div class='chapter section PS87 hbo PS ezra_sil' dir='rtl' data-id='PS87' data-nextid='PS88' data-previd='PS86' lang='hbo'> 

<div class='c'> 87</div>
<div class='p'>
<span class='v PS87_1' data-id='PS87_1'><span class='verse1 v-num v-1'>1&nbsp;</span>לִבְנֵי־קֹ֖רַח מִזְמֹ֣ור שִׁ֑יר יְ֝סוּדָתֹ֗ו בְּהַרְרֵי־קֹֽדֶשׁ׃ </span>
<span class='v PS87_2' data-id='PS87_2'><span class='v-num v-2'>2&nbsp;</span>אֹהֵ֣ב יְ֭הוָה שַׁעֲרֵ֣י צִיֹּ֑ון מִ֝כֹּ֗ל מִשְׁכְּנֹ֥ות יַעֲקֹֽב׃ </span>
<span class='v PS87_3' data-id='PS87_3'><span class='v-num v-3'>3&nbsp;</span>נִ֭כְבָּדֹות מְדֻבָּ֣ר בָּ֑ךְ עִ֖יר הָאֱלֹהִ֣ים סֶֽלָה׃ </span>
<span class='v PS87_4' data-id='PS87_4'><span class='v-num v-4'>4&nbsp;</span>אַזְכִּ֤יר ׀ רַ֥הַב וּבָבֶ֗ל לְֽיֹ֫דְעָ֥י הִנֵּ֤ה פְלֶ֣שֶׁת וְצֹ֣ור עִם־כּ֑וּשׁ זֶ֝֗ה יֻלַּד־שָֽׁם׃ </span>
<span class='v PS87_5' data-id='PS87_5'><span class='v-num v-5'>5&nbsp;</span>וּֽלֲצִיֹּ֨ון ׀ יֵאָמַ֗ר אִ֣ישׁ וְ֭אִישׁ יֻלַּד־בָּ֑הּ וְה֖וּא יְכֹונְנֶ֣הָ עֶלְיֹֽון׃ </span>
<span class='v PS87_6' data-id='PS87_6'><span class='v-num v-6'>6&nbsp;</span>יְֽהוָ֗ה יִ֭סְפֹּר בִּכְתֹ֣וב עַמִּ֑ים זֶ֖ה יֻלַּד־שָׁ֣ם סֶֽלָה׃ </span>
<span class='v PS87_7' data-id='PS87_7'><span class='v-num v-7'>7&nbsp;</span>וְשָׁרִ֥ים כְּחֹלְלִ֑ים כָּֽל־מַעְיָנַ֥י בָּֽךְ׃ </span></div></div>
<div class='footnotes'>

</div>
<div class='footer'><div class='nav'>
<a class='prev' href='PS86.html'>&#9664;</a>
<a class='home' href='index.html'>&#9776;</a>
<a class='next' href='PS88.html'>&#9654;</a>
</div></div>
</body></html>
