<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>ישעה 48 (WLC)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="rtl" class="section-document">
<div class="header"><div class="nav">
<a class="name" href="IS.html">Westminster Leningrad Codex</a><a class="location" href="IS.html">ישעה 48</a><a class="prev" href="IS47.html">&lt;</a>
<a class="home" href="index.html">=</a>
<a class="next" href="IS49.html">&gt;</a>
</div></div>
<div class="section chapter IS IS48 heb_wlc heb " dir="rtl" lang="he" data-id="IS48" data-nextid="IS49" data-previd="IS47"><br>
<br><div class="c">48</div>
<div class="p">
<span class="v-num v-1">1</span><span class="v IS48_1" data-id="IS48_1">
          <l s="H8085">שִׁמְעוּ</l>־<l s="H2063">זֹ֣את</l>
          <l s="H1004">בֵּֽית</l>־<l s="H3290">יַעֲקֹ֗ב</l>
          <l s="H7121">הַנִּקְרָאִים֙</l>
          <l s="H8034">בְּשֵׁ֣ם</l>
          <l s="H3478">יִשְׂרָאֵ֔ל</l>
          <l s="H4325">וּמִמֵּ֥י</l>
          <l s="H3063">יְהוּדָ֖ה</l>
          <l s="H3318">יָצָ֑אוּ</l>
          <l s="H7650">הַֽנִּשְׁבָּעִ֣ים</l>
          ׀
          <l s="H8034">בְּשֵׁ֣ם</l>
          <l s="H3068">יְהוָ֗ה</l>
          <l s="H430">וּבֵאלֹהֵ֤י</l>
          <l s="H3478">יִשְׂרָאֵל֙</l>
          <l s="H2142">יַזְכִּ֔ירוּ</l>
          <l s="H3808">לֹ֥א</l>
          <l s="H571">בֶאֱמֶ֖ת</l>
          <l s="H3808">וְלֹ֥א</l>
          <l s="H6666">בִצְדָקָֽה</l>׃
        </span>
<span class="v-num v-2">2</span><span class="v IS48_2" data-id="IS48_2">
          <l s="H3588">כִּֽי</l>־<l s="H5892">מֵעִ֤יר</l>
          <l s="H6944">הַקֹּ֙דֶשׁ֙</l>
          <l s="H7121">נִקְרָ֔אוּ</l>
          <l s="H5921">וְעַל</l>־<l s="H430">אֱלֹהֵ֥י</l>
          <l s="H3478">יִשְׂרָאֵ֖ל</l>
          <l s="H5564">נִסְמָ֑כוּ</l>
          <l s="H3068">יְהוָ֥ה</l>
          <l s="H6635">צְבָא֖וֹת</l>
          <l s="H8034">שְׁמֽוֹ</l>׃
          ס
        </span>
<span class="v-num v-3">3</span><span class="v IS48_3" data-id="IS48_3">
          <l s="H7223">הָרִֽאשֹׁנוֹת֙</l>
          <l s="H227">מֵאָ֣ז</l>
          <l s="H5046">הִגַּ֔דְתִּי</l>
          <l s="H6310">וּמִפִּ֥י</l>
          <l s="H3318">יָצְא֖וּ</l>
          <l s="H8085">וְאַשְׁמִיעֵ֑ם</l>
          <l s="H6597">פִּתְאֹ֥ם</l>
          <l s="H6213">עָשִׂ֖יתִי</l>
          <l s="H935">וַתָּבֹֽאנָה</l>׃
        </span>
<span class="v-num v-4">4</span><span class="v IS48_4" data-id="IS48_4">
          <l s="H1847">מִדַּעְתִּ֕י</l>
          <l s="H3588">כִּ֥י</l>
          <l s="H7186">קָשֶׁ֖ה</l>
          <l s="H859">אָ֑תָּה</l>
          <l s="H1517">וְגִ֤יד</l>
          <l s="H1270">בַּרְזֶל֙</l>
          <l s="H6203">עָרְפֶּ֔ךָ</l>
          <l s="H4696">וּמִצְחֲךָ֖</l>
          <l s="H5154">נְחוּשָֽׁה</l>׃
        </span>
<span class="v-num v-5">5</span><span class="v IS48_5" data-id="IS48_5">
          <l s="H5046">וָאַגִּ֤יד</l>
          <l s="H">לְךָ֙</l>
          <l s="H227">מֵאָ֔ז</l>
          <l s="H2962">בְּטֶ֥רֶם</l>
          <l s="H935">תָּב֖וֹא</l>
          <l s="H8085">הִשְׁמַעְתִּ֑יךָ</l>
          <l s="H6435">פֶּן</l>־<l s="H559">תֹּאמַר֙</l>
          <l s="H6090">עָצְבִּ֣י</l>
          <l s="H6213">עָשָׂ֔ם</l>
          <l s="H6459">וּפִסְלִ֥י</l>
          <l s="H5262">וְנִסְכִּ֖י</l>
          <l s="H6680">צִוָּֽם</l>׃
        </span>
<span class="v-num v-6">6</span><span class="v IS48_6" data-id="IS48_6">
          <l s="H8085">שָׁמַ֤עְתָּֽ</l>
          <l s="H2372">חֲזֵה֙</l>
          <l s="H3605">כֻּלָּ֔הּ</l>
          <l s="H859">וְאַתֶּ֖ם</l>
          <l s="H3808">הֲל֣וֹא</l>
          <l s="H5046">תַגִּ֑ידוּ</l>
          <l s="H8085">הִשְׁמַעְתִּ֤יךָ</l>
          <l s="H2319">חֲדָשׁוֹת֙</l>
          <l s="H6258">מֵעַ֔תָּה</l>
          <l s="H5341">וּנְצֻר֖וֹת</l>
          <l s="H3808">וְלֹ֥א</l>
          <l s="H3045">יְדַעְתָּֽם</l>׃
        </span>
<span class="v-num v-7">7</span><span class="v IS48_7" data-id="IS48_7">
          <l s="H6258">עַתָּ֤ה</l>
          <l s="H1254">נִבְרְאוּ֙</l>
          <l s="H3808">וְלֹ֣א</l>
          <l s="H227">מֵאָ֔ז</l>
          <l s="H6440">וְלִפְנֵי</l>־<l s="H3117">י֖וֹם</l>
          <l s="H3808">וְלֹ֣א</l>
          <l s="H8085">שְׁמַעְתָּ֑ם</l>
          <l s="H6435">פֶּן</l>־<l s="H559">תֹּאמַ֖ר</l>
          <l s="H2009">הִנֵּ֥ה</l>
          <l s="H3045">יְדַעְתִּֽין</l>׃
        </span>
<span class="v-num v-8">8</span><span class="v IS48_8" data-id="IS48_8">
          <l s="H1571">גַּ֣ם</l>
          <l s="H3808">לֹֽא</l>־<l s="H8085">שָׁמַ֗עְתָּ</l>
          <l s="H1571">גַּ֚ם</l>
          <l s="H3808">לֹ֣א</l>
          <l s="H3045">יָדַ֔עְתָּ</l>
          <l s="H1571">גַּ֕ם</l>
          <l s="H227">מֵאָ֖ז</l>
          <l s="H3808">לֹא</l>־<l s="H6605">פִתְּחָ֣ה</l>
          <l s="H241">אָזְנֶ֑ךָ</l>
          <l s="H3588">כִּ֤י</l>
          <l s="H3045">יָדַ֙עְתִּי֙</l>
          <l s="H898">בָּג֣וֹד</l>
          <l s="H898">תִּבְגּ֔וֹד</l>
          <l s="H6586">וּפֹשֵׁ֥עַ</l>
          <l s="H990">מִבֶּ֖טֶן</l>
          <l s="H7121">קֹ֥רָא</l>
          <l s="H">לָֽךְ</l>׃
        </span>
<span class="v-num v-9">9</span><span class="v IS48_9" data-id="IS48_9">
          <l s="H4616">לְמַ֤עַן</l>
          <l s="H8034">שְׁמִי֙</l>
          <l s="H748">אַאֲרִ֣יךְ</l>
          <l s="H639">אַפִּ֔י</l>
          <l s="H8416">וּתְהִלָּתִ֖י</l>
          <l s="H2413">אֶחֱטָם</l>־<l s="H">לָ֑ךְ</l>
          <l s="H1115">לְבִלְתִּ֖י</l>
          <l s="H3772">הַכְרִיתֶֽךָ</l>׃
        </span>
<span class="v-num v-10">10</span><span class="v IS48_10" data-id="IS48_10">
          <l s="H2009">הִנֵּ֥ה</l>
          <l s="H6884">צְרַפְתִּ֖יךָ</l>
          <l s="H3808">וְלֹ֣א</l>
          <l s="H3701">בְכָ֑סֶף</l>
          <l s="H977">בְּחַרְתִּ֖יךָ</l>
          <l s="H3564">בְּכ֥וּר</l>
          <l s="H6040">עֹֽנִי</l>׃
        </span>
<span class="v-num v-11">11</span><span class="v IS48_11" data-id="IS48_11">
          <l s="H4616">לְמַעֲנִ֧י</l>
          <l s="H4616">לְמַעֲנִ֛י</l>
          <l s="H6213">אֶעֱשֶׂ֖ה</l>
          <l s="H3588">כִּ֣י</l>
          <l s="H349">אֵ֣יךְ</l>
          <l s="H2490">יֵחָ֑ל</l>
          <l s="H3519">וּכְבוֹדִ֖י</l>
          <l s="H312">לְאַחֵ֥ר</l>
          <l s="H3808">לֹֽא</l>־<l s="H5414">אֶתֵּֽן</l>׃
          ס
        </span>
<span class="v-num v-12">12</span><span class="v IS48_12" data-id="IS48_12">
          <l s="H8085">שְׁמַ֤ע</l>
          <l s="H413">אֵלַי֙</l>
          <l s="H3290">יַֽעֲקֹ֔ב</l>
          <l s="H3478">וְיִשְׂרָאֵ֖ל</l>
          <l s="H7121">מְקֹרָאִ֑י</l>
          <l s="H589">אֲנִי</l>־<l s="H1931">הוּא֙</l>
          <l s="H589">אֲנִ֣י</l>
          <l s="H7223">רִאשׁ֔וֹן</l>
          <l s="H637">אַ֖ף</l>
          <l s="H589">אֲנִ֥י</l>
          <l s="H314">אַחֲרֽוֹן</l>׃
        </span>
<span class="v-num v-13">13</span><span class="v IS48_13" data-id="IS48_13">
          <l s="H637">אַף</l>־<l s="H3027">יָדִי֙</l>
          <l s="H3245">יָ֣סְדָה</l>
          <l s="H776">אֶ֔רֶץ</l>
          <l s="H3225">וִֽימִינִ֖י</l>
          <l s="H2946">טִפְּחָ֣ה</l>
          <l s="H8064">שָׁמָ֑יִם</l>
          <l s="H7121">קֹרֵ֥א</l>
          <l s="H589">אֲנִ֛י</l>
          <l s="H413">אֲלֵיהֶ֖ם</l>
          <l s="H5975">יַעַמְד֥וּ</l>
          <l s="H3162">יַחְדָּֽו</l>׃
        </span>
<span class="v-num v-14">14</span><span class="v IS48_14" data-id="IS48_14">
          <l s="H6908">הִקָּבְצ֤וּ</l>
          <l s="H3605">כֻלְּכֶם֙</l>
          <l s="H8085">וּֽשֲׁמָ֔עוּ</l>
          <l s="H4310">מִ֥י</l>
          <l s="H">בָהֶ֖ם</l>
          <l s="H5046">הִגִּ֣יד</l>
          <l s="H853">אֶת</l>־<l s="H428">אֵ֑לֶּה</l>
          <l s="H3068">יְהוָ֣ה</l>
          <l s="H157">אֲהֵב֔וֹ</l>
          <l s="H6213">יַעֲשֶׂ֤ה</l>
          <l s="H2656">חֶפְצוֹ֙</l>
          <l s="H894">בְּבָבֶ֔ל</l>
          <l s="H2220">וּזְרֹע֖וֹ</l>
          <l s="H3778">כַּשְׂדִּֽים</l>׃
        </span>
<span class="v-num v-15">15</span><span class="v IS48_15" data-id="IS48_15">
          <l s="H589">אֲנִ֥י</l>
          <l s="H589">אֲנִ֛י</l>
          <l s="H1696">דִּבַּ֖רְתִּי</l>
          <l s="H637">אַף</l>־<l s="H7121">קְרָאתִ֑יו</l>
          <l s="H935">הֲבִיאֹתִ֖יו</l>
          <l s="H6743">וְהִצְלִ֥יחַ</l>
          <l s="H1870">דַּרְכּֽוֹ</l>׃
        </span>
<span class="v-num v-16">16</span><span class="v IS48_16" data-id="IS48_16">
          <l s="H7126">קִרְב֧וּ</l>
          <l s="H413">אֵלַ֣י</l>
          <l s="H8085">שִׁמְעוּ</l>־<l s="H2063">זֹ֗את</l>
          <l s="H3808">לֹ֤א</l>
          <l s="H7218">מֵרֹאשׁ֙</l>
          <l s="H5643">בַּסֵּ֣תֶר</l>
          <l s="H1696">דִּבַּ֔רְתִּי</l>
          <l s="H6256">מֵעֵ֥ת</l>
          <l s="H1961">הֱיוֹתָ֖הּ</l>
          <l s="H8033">שָׁ֣ם</l>
          <l s="H589">אָ֑נִי</l>
          <l s="H6258">וְעַתָּ֗ה</l>
          <l s="H136">אֲדֹנָ֧י</l>
          <l s="H3069">יְהוִ֛ה</l>
          <l s="H7971">שְׁלָחַ֖נִי</l>
          <l s="H7307">וְרוּחֽוֹ</l>׃
          פ
        </span>
<span class="v-num v-17">17</span><span class="v IS48_17" data-id="IS48_17">
          <l s="H3541">כֹּֽה</l>־<l s="H559">אָמַ֧ר</l>
          <l s="H3068">יְהוָ֛ה</l>
          <l s="H1350">גֹּאַלְךָ֖</l>
          <l s="H6918">קְד֣וֹשׁ</l>
          <l s="H3478">יִשְׂרָאֵ֑ל</l>
          <l s="H589">אֲנִ֨י</l>
          <l s="H3068">יְהוָ֤ה</l>
          <l s="H430">אֱלֹהֶ֙יךָ֙</l>
          <l s="H3925">מְלַמֶּדְךָ֣</l>
          <l s="H3276">לְהוֹעִ֔יל</l>
          <l s="H1869">מַדְרִֽיכֲךָ֖</l>
          <l s="H1870">בְּדֶ֥רֶךְ</l>
          <l s="H3212">תֵּלֵֽךְ</l>׃
        </span>
<span class="v-num v-18">18</span><span class="v IS48_18" data-id="IS48_18">
          <l s="H3863">ל֥וּא</l>
          <l s="H7181">הִקְשַׁ֖בְתָּ</l>
          <l s="H4687">לְמִצְוֺתָ֑י</l>
          <l s="H1961">וַיְהִ֤י</l>
          <l s="H5104">כַנָּהָר֙</l>
          <l s="H7965">שְׁלוֹמֶ֔ךָ</l>
          <l s="H6666">וְצִדְקָתְךָ֖</l>
          <l s="H1530">כְּגַלֵּ֥י</l>
          <l s="H3220">הַיָּֽם</l>׃
        </span>
<span class="v-num v-19">19</span><span class="v IS48_19" data-id="IS48_19">
          <l s="H1961">וַיְהִ֤י</l>
          <l s="H2344">כַחוֹל֙</l>
          <l s="H2233">זַרְעֶ֔ךָ</l>
          <l s="H6631">וְצֶאֱצָאֵ֥י</l>
          <l s="H4578">מֵעֶ֖יךָ</l>
          <l s="H4579">כִּמְעֹתָ֑יו</l>
          <l s="H3808">לֹֽא</l>־<l s="H3772">יִכָּרֵ֧ת</l>
          <l s="H3808">וְֽלֹא</l>־<l s="H8045">יִשָּׁמֵ֛ד</l>
          <l s="H8034">שְׁמ֖וֹ</l>
          <l s="H6440">מִלְּפָנָֽי</l>׃
        </span>
<span class="v-num v-20">20</span><span class="v IS48_20" data-id="IS48_20">
          <l s="H3318">צְא֣וּ</l>
          <l s="H894">מִבָּבֶל֮</l>
          <l s="H1272">בִּרְח֣וּ</l>
          <l s="H3778">מִכַּשְׂדִּים֒</l>
          <l s="H6963">בְּק֣וֹל</l>
          <l s="H7440">רִנָּ֗ה</l>
          <l s="H5046">הַגִּ֤ידוּ</l>
          <l s="H8085">הַשְׁמִ֙יעוּ֙</l>
          <l s="H2063">זֹ֔את</l>
          <l s="H3318">הוֹצִיא֖וּהָ</l>
          <l s="H5704">עַד</l>־<l s="H7097">קְצֵ֣ה</l>
          <l s="H776">הָאָ֑רֶץ</l>
          <l s="H559">אִמְר֕וּ</l>
          <l s="H1350">גָּאַ֥ל</l>
          <l s="H3068">יְהוָ֖ה</l>
          <l s="H5650">עַבְדּ֥וֹ</l>
          <l s="H3290">יַעֲקֹֽב</l>׃
        </span>
<span class="v-num v-21">21</span><span class="v IS48_21" data-id="IS48_21">
          <l s="H3808">וְלֹ֣א</l>
          <l s="H6770">צָמְא֗וּ</l>
          <l s="H2723">בָּחֳרָבוֹת֙</l>
          <l s="H3212">הֽוֹלִיכָ֔ם</l>
          <l s="H4325">מַ֥יִם</l>
          <l s="H6697">מִצּ֖וּר</l>
          <l s="H5140">הִזִּ֣יל</l>
          <l s="H">לָ֑מוֹ</l>
          <l s="H1234">וַיִּ֨בְקַע</l>־<l s="H6697">צ֔וּר</l>
          <l s="H2100">וַיָּזֻ֖בוּ</l>
          <l s="H4325">מָֽיִם</l>׃
        </span>
<span class="v-num v-22">22</span><span class="v IS48_22" data-id="IS48_22">
          <l s="H369">אֵ֣ין</l>
          <l s="H7965">שָׁל֔וֹם</l>
          <l s="H559">אָמַ֥ר</l>
          <l s="H3068">יְהוָ֖ה</l>
          <l s="H7563">לָרְשָׁעִֽים</l>׃
          ס
        </span>

</div>

</div><br>
<div class="footer"><div class="nav">
<a class="prev" href="IS47.html">&lt;</a>
<a class="home" href="index.html">=</a>
<a class="next" href="IS49.html">&gt;</a>
</div></div>
</body>
</html>