<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>תהילים 9 (WLC)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="rtl" class="section-document">
<div class="header"><div class="nav">
<a class="name" href="PS.html">Westminster Leningrad Codex</a><a class="location" href="PS.html">תהילים 9</a><a class="prev" href="PS8.html">&lt;</a>
<a class="home" href="index.html">=</a>
<a class="next" href="PS10.html">&gt;</a>
</div></div>
<div class="section chapter PS PS9 heb_wlc heb " dir="rtl" lang="he" data-id="PS9" data-nextid="PS10" data-previd="PS8"><br>
<div class="c">9</div>
<div class="p">
<span class="v-num v-1">1</span><span class="v PS9_1" data-id="PS9_1">
          <l s="H5329">לַ֭מְנַצֵּחַ</l>
          <l s="H4192">עַלְמ֥וּת</l>
          <l s="H4192">לַבֵּ֗ן</l>
          <l s="H4210">מִזְמ֥וֹר</l>
          <l s="H1732">לְדָוִֽד</l>׃
        </span>
<span class="v-num v-2">2</span><span class="v PS9_2" data-id="PS9_2">
          
          <l s="H3034">אוֹדֶ֣ה</l>
          <l s="H3068">יְ֭הוָה</l>
          <l s="H3605">בְּכָל</l>־<l s="H3820">לִבִּ֑י</l>
          <l s="H5608">אֲ֝סַפְּרָ֗ה</l>
          <l s="H3605">כָּל</l>־<l s="H6381">נִפְלְאוֹתֶֽיךָ</l>׃
        </span>
<span class="v-num v-3">3</span><span class="v PS9_3" data-id="PS9_3">
          
          <l s="H8055">אֶשְׂמְחָ֣ה</l>
          <l s="H5970">וְאֶעֶלְצָ֣ה</l>
          <l s="H">בָ֑ךְ</l>
          <l s="H2167">אֲזַמְּרָ֖ה</l>
          <l s="H8034">שִׁמְךָ֣</l>
          <l s="H5945">עֶלְיֽוֹן</l>׃
        </span>
<span class="v-num v-4">4</span><span class="v PS9_4" data-id="PS9_4">
          
          <l s="H7725">בְּשׁוּב</l>־<l s="H341">אוֹיְבַ֥י</l>
          <l s="H268">אָח֑וֹר</l>
          <l s="H3782">יִכָּשְׁל֥וּ</l>
          <l s="H6">וְ֝יֹאבְד֗וּ</l>
          <l s="H6440">מִפָּנֶֽיךָ</l>׃
        </span>
<span class="v-num v-5">5</span><span class="v PS9_5" data-id="PS9_5">
          
          <l s="H3588">כִּֽי</l>־<l s="H6213">עָ֭שִׂיתָ</l>
          <l s="H4941">מִשְׁפָּטִ֣י</l>
          <l s="H1779">וְדִינִ֑י</l>
          <l s="H3427">יָשַׁ֥בְתָּ</l>
          <l s="H3678">לְ֝כִסֵּ֗א</l>
          <l s="H8199">שׁוֹפֵ֥ט</l>
          <l s="H6664">צֶֽדֶק</l>׃
        </span>
<span class="v-num v-6">6</span><span class="v PS9_6" data-id="PS9_6">
          
          <l s="H1605">גָּעַ֣רְתָּ</l>
          <l s="H1471">ג֭וֹיִם</l>
          <l s="H6">אִבַּ֣דְתָּ</l>
          <l s="H7563">רָשָׁ֑ע</l>
          <l s="H8034">שְׁמָ֥ם</l>
          <l s="H4229">מָ֝חִ֗יתָ</l>
          <l s="H5769">לְעוֹלָ֥ם</l>
          <l s="H5703">וָעֶֽד</l>׃
        </span>
<span class="v-num v-7">7</span><span class="v PS9_7" data-id="PS9_7">
          
          <l s="H341">הָֽאוֹיֵ֨ב</l>
          ׀
          <l s="H8552">תַּ֥מּוּ</l>
          <l s="H2723">חֳרָב֗וֹת</l>
          <l s="H5331">לָ֫נֶ֥צַח</l>
          <l s="H5892">וְעָרִ֥ים</l>
          <l s="H5428">נָתַ֑שְׁתָּ</l>
          <l s="H6">אָבַ֖ד</l>
          <l s="H2143">זִכְרָ֣ם</l>
          <l s="H1992">הֵֽמָּה</l>׃
        </span>
<span class="v-num v-8">8</span><span class="v PS9_8" data-id="PS9_8">
          
          <l s="H3068">וַֽ֭יהוָה</l>
          <l s="H5769">לְעוֹלָ֣ם</l>
          <l s="H3427">יֵשֵׁ֑ב</l>
          <l s="H3559">כּוֹנֵ֖ן</l>
          <l s="H4941">לַמִּשְׁפָּ֣ט</l>
          <l s="H3678">כִּסְאֽוֹ</l>׃
        </span>
<span class="v-num v-9">9</span><span class="v PS9_9" data-id="PS9_9">
          
          <l s="H1931">וְה֗וּא</l>
          <l s="H8199">יִשְׁפֹּֽט</l>־<l s="H8398">תֵּבֵ֥ל</l>
          <l s="H6664">בְּצֶ֑דֶק</l>
          <l s="H1777">יָדִ֥ין</l>
          <l s="H3816">לְ֝אֻמִּ֗ים</l>
          <l s="H4339">בְּמֵישָׁרִֽים</l>׃
        </span>
<span class="v-num v-10">10</span><span class="v PS9_10" data-id="PS9_10">
          
          <l s="H1961">וִ֘יהִ֤י</l>
          <l s="H3068">יְהוָ֣ה</l>
          <l s="H4869">מִשְׂגָּ֣ב</l>
          <l s="H1790">לַדָּ֑ךְ</l>
          <l s="H4869">מִ֝שְׂגָּ֗ב</l>
          <l s="H6256">לְעִתּ֥וֹת</l>
          <l s="H6869">בַּצָּרָֽה</l>׃
        </span>
<span class="v-num v-11">11</span><span class="v PS9_11" data-id="PS9_11">
          
          <l s="H982">וְיִבְטְח֣וּ</l>
          <l s="H">בְ֭ךָ</l>
          <l s="H3045">יוֹדְעֵ֣י</l>
          <l s="H8034">שְׁמֶ֑ךָ</l>
          <l s="H3588">כִּ֤י</l>
          <l s="H3808">לֹֽא</l>־<l s="H5800">עָזַ֖בְתָּ</l>
          <l s="H1875">דֹרְשֶׁ֣יךָ</l>
          <l s="H3068">יְהוָֽה</l>׃
        </span>
<span class="v-num v-12">12</span><span class="v PS9_12" data-id="PS9_12">
          
          <l s="H2167">זַמְּר֗וּ</l>
          <l s="H3068">לַ֭יהוָה</l>
          <l s="H3427">יֹשֵׁ֣ב</l>
          <l s="H6726">צִיּ֑וֹן</l>
          <l s="H5046">הַגִּ֥ידוּ</l>
          <l s="H5971">בָ֝עַמִּ֗ים</l>
          <l s="H5949">עֲלִֽילוֹתָֽיו</l>׃
        </span>
<span class="v-num v-13">13</span><span class="v PS9_13" data-id="PS9_13">
          
          <l s="H3588">כִּֽי</l>־<l s="H1875">דֹרֵ֣שׁ</l>
          <l s="H1818">דָּ֭מִים</l>
          <l s="H853">אוֹתָ֣ם</l>
          <l s="H2142">זָכָ֑ר</l>
          <l s="H3808">לֹֽא</l>־<l s="H7911">שָׁ֝כַ֗ח</l>
          <l s="H6818">צַעֲקַ֥ת</l>
          <l s="H6041">עניים</l>׃
        </span>
<span class="v-num v-14">14</span><span class="v PS9_14" data-id="PS9_14">
          
          <l s="H2603">חָֽנְנֵ֬נִי</l>
          <l s="H3068">יְהוָ֗ה</l>
          <l s="H7200">רְאֵ֣ה</l>
          <l s="H6040">עָ֭נְיִי</l>
          <l s="H8130">מִשֹּׂנְאָ֑י</l>
          <l s="H7311">מְ֝רוֹמְמִ֗י</l>
          <l s="H8179">מִשַּׁ֥עֲרֵי</l>
          <l s="H4194">מָֽוֶת</l>׃
        </span>
<span class="v-num v-15">15</span><span class="v PS9_15" data-id="PS9_15">
          
          <l s="H4616">לְמַ֥עַן</l>
          <l s="H5608">אֲסַפְּרָ֗ה</l>
          <l s="H3605">כָּֽל</l>־<l s="H8416">תְּהִלָּ֫תֶ֥יךָ</l>
          <l s="H8179">בְּשַֽׁעֲרֵ֥י</l>
          <l s="H1323">בַת</l>־<l s="H6726">צִיּ֑וֹן</l>
          <l s="H1523">אָ֝גִ֗ילָה</l>
          <l s="H3444">בִּישׁוּעָתֶֽךָ</l>׃
        </span>
<span class="v-num v-16">16</span><span class="v PS9_16" data-id="PS9_16">
          
          <l s="H2883">טָבְע֣וּ</l>
          <l s="H1471">ג֭וֹיִם</l>
          <l s="H7845">בְּשַׁ֣חַת</l>
          <l s="H6213">עָשׂ֑וּ</l>
          <l s="H7568">בְּרֶֽשֶׁת</l>־<l s="H2098">ז֥וּ</l>
          <l s="H2934">טָ֝מָ֗נוּ</l>
          <l s="H3920">נִלְכְּדָ֥ה</l>
          <l s="H7272">רַגְלָֽם</l>׃
        </span>
<span class="v-num v-17">17</span><span class="v PS9_17" data-id="PS9_17">
          
          <l s="H3045">נ֤וֹדַ֨ע</l>
          ׀
          <l s="H3068">יְהוָה֮</l>
          <l s="H4941">מִשְׁפָּ֪ט</l>
          <l s="H6213">עָ֫שָׂ֥ה</l>
          <l s="H6467">בְּפֹ֣עַל</l>
          <l s="H3709">כַּ֭פָּיו</l>
          <l s="H5367">נוֹקֵ֣שׁ</l>
          <l s="H7563">רָשָׁ֑ע</l>
          <l s="H1902">הִגָּי֥וֹן</l>
          <l s="H5542">סֶֽלָה</l>׃
        </span>
<span class="v-num v-18">18</span><span class="v PS9_18" data-id="PS9_18">
          
          <l s="H7725">יָשׁ֣וּבוּ</l>
          <l s="H7563">רְשָׁעִ֣ים</l>
          <l s="H7585">לִשְׁא֑וֹלָה</l>
          <l s="H3605">כָּל</l>־<l s="H1471">גּ֝וֹיִ֗ם</l>
          <l s="H7913">שְׁכֵחֵ֥י</l>
          <l s="H430">אֱלֹהִֽים</l>׃
        </span>
<span class="v-num v-19">19</span><span class="v PS9_19" data-id="PS9_19">
          
          <l s="H3588">כִּ֤י</l>
          <l s="H3808">לֹ֣א</l>
          <l s="H5331">לָ֭נֶצַח</l>
          <l s="H7911">יִשָּׁכַ֣ח</l>
          <l s="H34">אֶבְי֑וֹן</l>
          <l s="H8615">תִּקְוַ֥ת</l>
          <l s="H6035">ענוים</l>
          <l s="H6">תֹּאבַ֥ד</l>
          <l s="H5703">לָעַֽד</l>׃
        </span>
<span class="v-num v-20">20</span><span class="v PS9_20" data-id="PS9_20">
          
          <l s="H6965">קוּמָ֣ה</l>
          <l s="H3068">יְ֭הוָה</l>
          <l s="H408">אַל</l>־<l s="H5810">יָעֹ֣ז</l>
          <l s="H582">אֱנ֑וֹשׁ</l>
          <l s="H8199">יִשָּׁפְט֥וּ</l>
          <l s="H1471">ג֝וֹיִ֗ם</l>
          <l s="H5921">עַל</l>־<l s="H6440">פָּנֶֽיךָ</l>׃
        </span>
<span class="v-num v-21">21</span><span class="v PS9_21" data-id="PS9_21">
          
          <l s="H7896">שִׁ֘יתָ֤ה</l>
          <l s="H3068">יְהוָ֨ה</l>
          ׀
          <l s="H4172">מוֹרָ֗ה</l>
          <l s="H1992">לָ֫הֶ֥ם</l>
          <l s="H3045">יֵדְע֥וּ</l>
          <l s="H1471">גוֹיִ֑ם</l>
          <l s="H582">אֱנ֖וֹשׁ</l>
          <l s="H1992">הֵ֣מָּה</l>
          <l s="H5542">סֶּֽלָה</l>׃
        </span>

</div>

</div><br>
<div class="footer"><div class="nav">
<a class="prev" href="PS8.html">&lt;</a>
<a class="home" href="index.html">=</a>
<a class="next" href="PS10.html">&gt;</a>
</div></div>
</body>
</html>