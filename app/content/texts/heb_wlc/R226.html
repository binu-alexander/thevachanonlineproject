<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>דברי הימים ב 26 (WLC)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="rtl" class="section-document">
<div class="header"><div class="nav">
<a class="name" href="R2.html">Westminster Leningrad Codex</a><a class="location" href="R2.html">דברי הימים ב 26</a><a class="prev" href="R225.html">&lt;</a>
<a class="home" href="index.html">=</a>
<a class="next" href="R227.html">&gt;</a>
</div></div>
<div class="section chapter R2 R226 heb_wlc heb " dir="rtl" lang="he" data-id="R226" data-nextid="R227" data-previd="R225"><br>
<br><div class="c">26</div>
<div class="p">
<span class="v-num v-1">1</span><span class="v R226_1" data-id="R226_1">
          <l s="H3947">וַיִּקְח֞וּ</l>
          <l s="H3605">כָּל</l>־<l s="H5971">עַ֤ם</l>
          <l s="H3063">יְהוּדָה֙</l>
          <l s="H853">אֶת</l>־<l s="H5818">עֻזִּיָּ֔הוּ</l>
          <l s="H1931">וְה֕וּא</l>
          <l s="H1121">בֶּן</l>־<l s="H8337">שֵׁ֥שׁ</l>
          <l s="H6240">עֶשְׂרֵ֖ה</l>
          <l s="H8141">שָׁנָ֑ה</l>
          <l s="H4427">וַיַּמְלִ֣יכוּ</l>
          <l s="H853">אֹת֔וֹ</l>
          <l s="H8478">תַּ֖חַת</l>
          <l s="H1">אָבִ֥יו</l>
          <l s="H558">אֲמַצְיָֽהוּ</l>׃
        </span>
<span class="v-num v-2">2</span><span class="v R226_2" data-id="R226_2">
          <l s="H1931">ה֚וּא</l>
          <l s="H1129">בָּנָ֣ה</l>
          <l s="H853">אֶת</l>־<l s="H359">אֵיל֔וֹת</l>
          <l s="H7725">וַיְשִׁיבֶ֖הָ</l>
          <l s="H3063">לִֽיהוּדָ֑ה</l>
          <l s="H310">אַחֲרֵ֥י</l>
          <l s="H7901">שְׁכַֽב</l>־<l s="H4428">הַמֶּ֖לֶךְ</l>
          <l s="H5973">עִם</l>־<l s="H1">אֲבֹתָֽיו</l>׃
          פ
        </span>
<span class="v-num v-3">3</span><span class="v R226_3" data-id="R226_3">
          <l s="H1121">בֶּן</l>־<l s="H8337">שֵׁ֨שׁ</l>
          <l s="H6240">עֶשְׂרֵ֤ה</l>
          <l s="H8141">שָׁנָה֙</l>
          <l s="H5818">עֻזִּיָּ֣הוּ</l>
          <l s="H4427">בְמָלְכ֔וֹ</l>
          <l s="H2572">וַחֲמִשִּׁ֤ים</l>
          <l s="H8147">וּשְׁתַּ֙יִם֙</l>
          <l s="H8141">שָׁנָ֔ה</l>
          <l s="H4427">מָלַ֖ךְ</l>
          <l s="H3389">בִּירוּשָׁלִָ֑ם</l>
          <l s="H8034">וְשֵׁ֣ם</l>
          <l s="H517">אִמּ֔וֹ</l>
          <l s="H3203">יכיליה</l>
          <l s="H4480">מִן</l>־<l s="H3389">יְרוּשָׁלִָֽם</l>׃
        </span>
<span class="v-num v-4">4</span><span class="v R226_4" data-id="R226_4">
          <l s="H6213">וַיַּ֥עַשׂ</l>
          <l s="H3477">הַיָּשָׁ֖ר</l>
          <l s="H5869">בְּעֵינֵ֣י</l>
          <l s="H3068">יְהוָ֑ה</l>
          <l s="H3605">כְּכֹ֥ל</l>
          <l s="H834">אֲשֶׁר</l>־<l s="H6213">עָשָׂ֖ה</l>
          <l s="H558">אֲמַצְיָ֥הוּ</l>
          <l s="H1">אָבִֽיו</l>׃
        </span>
<span class="v-num v-5">5</span><span class="v R226_5" data-id="R226_5">
          <l s="H1961">וַיְהִי֙</l>
          <l s="H1875">לִדְרֹ֣שׁ</l>
          <l s="H430">אֱלֹהִ֔ים</l>
          <l s="H3117">בִּימֵ֣י</l>
          <l s="H2148">זְכַרְיָ֔הוּ</l>
          <l s="H995">הַמֵּבִ֖ין</l>
          <l s="H7200">בִּרְאֹ֣ת</l>
          <l s="H430">הָאֱלֹהִ֑ים</l>
          <l s="H3117">וּבִימֵי֙</l>
          <l s="H1875">דָּרְשׁ֣וֹ</l>
          <l s="H853">אֶת</l>־<l s="H3068">יְהוָ֔ה</l>
          <l s="H6743">הִצְלִיח֖וֹ</l>
          <l s="H430">הָאֱלֹהִֽים</l>׃
          ס
        </span>
<span class="v-num v-6">6</span><span class="v R226_6" data-id="R226_6">
          <l s="H3318">וַיֵּצֵא֙</l>
          <l s="H3898">וַיִּלָּ֣חֶם</l>
          <l s="H6430">בַּפְּלִשְׁתִּ֔ים</l>
          <l s="H6555">וַיִּפְרֹ֞ץ</l>
          <l s="H853">אֶת</l>־<l s="H2346">ח֣וֹמַת</l>
          <l s="H1661">גַּ֗ת</l>
          <l s="H853">וְאֵת֙</l>
          <l s="H2346">חוֹמַ֣ת</l>
          <l s="H2996">יַבְנֵ֔ה</l>
          <l s="H853">וְאֵ֖ת</l>
          <l s="H2346">חוֹמַ֣ת</l>
          <l s="H795">אַשְׁדּ֑וֹד</l>
          <l s="H1129">וַיִּבְנֶ֣ה</l>
          <l s="H5892">עָרִ֔ים</l>
          <l s="H795">בְּאַשְׁדּ֖וֹד</l>
          <l s="H6430">וּבַפְּלִשְׁתִּֽים</l>׃
        </span>
<span class="v-num v-7">7</span><span class="v R226_7" data-id="R226_7">
          <l s="H5826">וַיַּעְזְרֵ֨הוּ</l>
          <l s="H430">הָֽאֱלֹהִ֜ים</l>
          <l s="H5921">עַל</l>־<l s="H6430">פְּלִשְׁתִּ֧ים</l>
          <l s="H5921">וְעַל</l>־<l s="H6163">הערביים</l>
          <l s="H3427">הַיֹּשְׁבִ֥ים</l>
          <l s="H1485">בְּגוּר</l>־<l s="H1485">בָּ֖עַל</l>
          <l s="H4586">וְהַמְּעוּנִֽים</l>׃
        </span>
<span class="v-num v-8">8</span><span class="v R226_8" data-id="R226_8">
          <l s="H5414">וַיִּתְּנ֧וּ</l>
          <l s="H5984">הָֽעַמּוֹנִ֛ים</l>
          <l s="H4503">מִנְחָ֖ה</l>
          <l s="H5818">לְעֻזִּיָּ֑הוּ</l>
          <l s="H3212">וַיֵּ֤לֶךְ</l>
          <l s="H8034">שְׁמוֹ֙</l>
          <l s="H5704">עַד</l>־<l s="H935">לְב֣וֹא</l>
          <l s="H4714">מִצְרַ֔יִם</l>
          <l s="H3588">כִּ֥י</l>
          <l s="H2388">הֶחֱזִ֖יק</l>
          <l s="H5704">עַד</l>־<l s="H4605">לְמָֽעְלָה</l>׃
        </span>
<span class="v-num v-9">9</span><span class="v R226_9" data-id="R226_9">
          <l s="H1129">וַיִּ֨בֶן</l>
          <l s="H5818">עֻזִּיָּ֤הוּ</l>
          <l s="H4026">מִגְדָּלִים֙</l>
          <l s="H3389">בִּיר֣וּשָׁלִַ֔ם</l>
          <l s="H5921">עַל</l>־<l s="H8179">שַׁ֧עַר</l>
          <l s="H6438">הַפִּנָּ֛ה</l>
          <l s="H5921">וְעַל</l>־<l s="H8179">שַׁ֥עַר</l>
          <l s="H1516">הַגַּ֖יְא</l>
          <l s="H5921">וְעַל</l>־<l s="H4740">הַמִּקְצ֑וֹעַ</l>
          <l s="H2388">וַֽיְחַזְּקֵֽם</l>׃
        </span>
<span class="v-num v-10">10</span><span class="v R226_10" data-id="R226_10">
          <l s="H1129">וַיִּ֨בֶן</l>
          <l s="H4026">מִגְדָּלִ֜ים</l>
          <l s="H4057">בַּמִּדְבָּ֗ר</l>
          <l s="H2672">וַיַּחְצֹב֙</l>
          <l s="H953">בֹּר֣וֹת</l>
          <l s="H7227">רַבִּ֔ים</l>
          <l s="H3588">כִּ֤י</l>
          <l s="H4735">מִקְנֶה</l>־<l s="H7227">רַּב֙</l>
          <l s="H1961">הָ֣יָה</l>
          <l s="H">ל֔וֹ</l>
          <l s="H8219">וּבַשְּׁפֵלָ֖ה</l>
          <l s="H4334">וּבַמִּישׁ֑וֹר</l>
          <l s="H406">אִכָּרִ֣ים</l>
          <l s="H3755">וְכֹֽרְמִ֗ים</l>
          <l s="H2022">בֶּהָרִים֙</l>
          <l s="H3760">וּבַכַּרְמֶ֔ל</l>
          <l s="H3588">כִּֽי</l>־<l s="H157">אֹהֵ֥ב</l>
          <l s="H127">אֲדָמָ֖ה</l>
          <l s="H1961">הָיָֽה</l>׃
          ס
        </span>
<span class="v-num v-11">11</span><span class="v R226_11" data-id="R226_11">
          <l s="H1961">וַיְהִ֣י</l>
          <l s="H5818">לְעֻזִּיָּ֡הוּ</l>
          <l s="H2428">חַיִל֩</l>
          <l s="H6213">עֹשֵׂ֨ה</l>
          <l s="H4421">מִלְחָמָ֜ה</l>
          <l s="H3318">יוֹצְאֵ֧י</l>
          <l s="H6635">צָבָ֣א</l>
          <l s="H1416">לִגְד֗וּד</l>
          <l s="H4557">בְּמִסְפַּר֙</l>
          <l s="H6486">פְּקֻדָּתָ֔ם</l>
          <l s="H3027">בְּיַד֙</l>
          <l s="H3273">יעואל</l>
          <l s="H5608">הַסּוֹפֵ֔ר</l>
          <l s="H4641">וּמַעֲשֵׂיָ֖הוּ</l>
          <l s="H7860">הַשּׁוֹטֵ֑ר</l>
          <l s="H5921">עַ֚ל</l>
          <l s="H3027">יַד</l>־<l s="H2608">חֲנַנְיָ֔הוּ</l>
          <l s="H8269">מִשָּׂרֵ֖י</l>
          <l s="H4428">הַמֶּֽלֶךְ</l>׃
        </span>
<span class="v-num v-12">12</span><span class="v R226_12" data-id="R226_12">
          <l s="H3605">כֹּ֠ל</l>
          <l s="H4557">מִסְפַּ֞ר</l>
          <l s="H7218">רָאשֵׁ֤י</l>
          <l s="H1">הָאָבוֹת֙</l>
          <l s="H1368">לְגִבּ֣וֹרֵי</l>
          <l s="H2428">חָ֔יִל</l>
          <l s="H505">אַלְפַּ֖יִם</l>
          <l s="H8337">וְשֵׁ֥שׁ</l>
          <l s="H3967">מֵאֽוֹת</l>׃
        </span>
<span class="v-num v-13">13</span><span class="v R226_13" data-id="R226_13">
          <l s="H5921">וְעַל</l>־<l s="H3027">יָדָם֩</l>
          <l s="H2426">חֵ֨יל</l>
          <l s="H6635">צָבָ֜א</l>
          <l s="H7969">שְׁלֹ֧שׁ</l>
          <l s="H3967">מֵא֣וֹת</l>
          <l s="H505">אֶ֗לֶף</l>
          <l s="H7651">וְשִׁבְעַ֤ת</l>
          <l s="H505">אֲלָפִים֙</l>
          <l s="H2568">וַחֲמֵ֣שׁ</l>
          <l s="H3967">מֵא֔וֹת</l>
          <l s="H6213">עוֹשֵׂ֥י</l>
          <l s="H4421">מִלְחָמָ֖ה</l>
          <l s="H3581">בְּכֹ֣חַ</l>
          <l s="H2428">חָ֑יִל</l>
          <l s="H5826">לַעְזֹ֥ר</l>
          <l s="H4428">לַמֶּ֖לֶךְ</l>
          <l s="H5921">עַל</l>־<l s="H341">הָאוֹיֵֽב</l>׃
        </span>
<span class="v-num v-14">14</span><span class="v R226_14" data-id="R226_14">
          <l s="H3559">וַיָּכֶן֩</l>
          <l s="H1992">לָהֶ֨ם</l>
          <l s="H5818">עֻזִּיָּ֜הוּ</l>
          <l s="H3605">לְכָל</l>־<l s="H6635">הַצָּבָ֗א</l>
          <l s="H4043">מָגִנִּ֤ים</l>
          <l s="H7420">וּרְמָחִים֙</l>
          <l s="H3553">וְכ֣וֹבָעִ֔ים</l>
          <l s="H8302">וְשִׁרְיֹנ֖וֹת</l>
          <l s="H7198">וּקְשָׁת֑וֹת</l>
          <l s="H68">וּלְאַבְנֵ֖י</l>
          <l s="H7050">קְלָעִֽים</l>׃
        </span>
<span class="v-num v-15">15</span><span class="v R226_15" data-id="R226_15">
          <l s="H6213">וַיַּ֣עַשׂ</l>
          ׀
          <l s="H3389">בִּירוּשָׁלִַ֨ם</l>
          <l s="H2810">חִשְּׁבֹנ֜וֹת</l>
          <l s="H4284">מַחֲשֶׁ֣בֶת</l>
          <l s="H2803">חוֹשֵׁ֗ב</l>
          <l s="H1961">לִהְי֤וֹת</l>
          <l s="H5921">עַל</l>־<l s="H4026">הַמִּגְדָּלִים֙</l>
          <l s="H5921">וְעַל</l>־<l s="H6438">הַפִּנּ֔וֹת</l>
          <l s="H3384">לִירוֹא֙</l>
          <l s="H2678">בַּֽחִצִּ֔ים</l>
          <l s="H68">וּבָאֲבָנִ֖ים</l>
          <l s="H1419">גְּדֹל֑וֹת</l>
          <l s="H3318">וַיֵּצֵ֤א</l>
          <l s="H8034">שְׁמוֹ֙</l>
          <l s="H5704">עַד</l>־<l s="H7350">לְמֵ֣רָח֔וֹק</l>
          <l s="H3588">כִּֽי</l>־<l s="H6381">הִפְלִ֥יא</l>
          <l s="H5826">לְהֵעָזֵ֖ר</l>
          <l s="H5704">עַ֥ד</l>
          <l s="H3588">כִּֽי</l>־<l s="H2388">חָזָֽק</l>׃
        </span>
<span class="v-num v-16">16</span><span class="v R226_16" data-id="R226_16">
          <l s="H2393">וּכְחֶזְקָת֗וֹ</l>
          <l s="H1361">גָּבַ֤הּ</l>
          <l s="H3820">לִבּוֹ֙</l>
          <l s="H5704">עַד</l>־<l s="H7843">לְהַשְׁחִ֔ית</l>
          <l s="H4603">וַיִּמְעַ֖ל</l>
          <l s="H3068">בַּיהוָ֣ה</l>
          <l s="H430">אֱלֹהָ֑יו</l>
          <l s="H935">וַיָּבֹא֙</l>
          <l s="H413">אֶל</l>־<l s="H1964">הֵיכַ֣ל</l>
          <l s="H3068">יְהוָ֔ה</l>
          <l s="H6999">לְהַקְטִ֖יר</l>
          <l s="H5921">עַל</l>־<l s="H4196">מִזְבַּ֥ח</l>
          <l s="H7004">הַקְּטֹֽרֶת</l>׃
        </span>
<span class="v-num v-17">17</span><span class="v R226_17" data-id="R226_17">
          <l s="H935">וַיָּבֹ֥א</l>
          <l s="H310">אַחֲרָ֖יו</l>
          <l s="H5838">עֲזַרְיָ֣הוּ</l>
          <l s="H3548">הַכֹּהֵ֑ן</l>
          <l s="H5973">וְעִמּ֞וֹ</l>
          <l s="H3548">כֹּהֲנִ֧ים</l>
          ׀
          <l s="H3068">לַיהוָ֛ה</l>
          <l s="H8084">שְׁמוֹנִ֖ים</l>
          <l s="H1121">בְּנֵי</l>־<l s="H2428">חָֽיִל</l>׃
        </span>
<span class="v-num v-18">18</span><span class="v R226_18" data-id="R226_18">
          <l s="H5975">וַיַּעַמְד֞וּ</l>
          <l s="H5921">עַל</l>־<l s="H5818">עֻזִּיָּ֣הוּ</l>
          <l s="H4428">הַמֶּ֗לֶךְ</l>
          <l s="H559">וַיֹּ֤אמְרוּ</l>
          <l s="H">לוֹ֙</l>
          <l s="H3808">לֹא</l>־<l s="H">לְךָ֣</l>
          <l s="H5818">עֻזִּיָּ֗הוּ</l>
          <l s="H6999">לְהַקְטִיר֙</l>
          <l s="H3068">לַֽיהוָ֔ה</l>
          <l s="H3588">כִּ֣י</l>
          <l s="H3548">לַכֹּהֲנִ֧ים</l>
          <l s="H1121">בְּנֵי</l>־<l s="H175">אַהֲרֹ֛ן</l>
          <l s="H6942">הַמְקֻדָּשִׁ֖ים</l>
          <l s="H6999">לְהַקְטִ֑יר</l>
          <l s="H3318">צֵ֤א</l>
          <l s="H4480">מִן</l>־<l s="H4720">הַמִּקְדָּשׁ֙</l>
          <l s="H3588">כִּ֣י</l>
          <l s="H4603">מָעַ֔לְתָּ</l>
          <l s="H3808">וְלֹֽא</l>־<l s="H">לְךָ֥</l>
          <l s="H3519">לְכָב֖וֹד</l>
          <l s="H3068">מֵיְהוָ֥ה</l>
          <l s="H430">אֱלֹהִֽים</l>׃
        </span>
<span class="v-num v-19">19</span><span class="v R226_19" data-id="R226_19">
          <l s="H2196">וַיִּזְעַף֙</l>
          <l s="H5818">עֻזִּיָּ֔הוּ</l>
          <l s="H3027">וּבְיָד֥וֹ</l>
          <l s="H4730">מִקְטֶ֖רֶת</l>
          <l s="H6999">לְהַקְטִ֑יר</l>
          <l s="H2196">וּבְזַעְפּ֣וֹ</l>
          <l s="H5973">עִם</l>־<l s="H3548">הַכֹּהֲנִ֗ים</l>
          <l s="H6883">וְ֠הַצָּרַעַת</l>
          <l s="H2224">זָרְחָ֨ה</l>
          <l s="H4696">בְמִצְח֜וֹ</l>
          <l s="H6440">לִפְנֵ֤י</l>
          <l s="H3548">הַכֹּֽהֲנִים֙</l>
          <l s="H1004">בְּבֵ֣ית</l>
          <l s="H3068">יְהוָ֔ה</l>
          <l s="H5921">מֵעַ֖ל</l>
          <l s="H4196">לְמִזְבַּ֥ח</l>
          <l s="H7004">הַקְּטֹֽרֶת</l>׃
        </span>
<span class="v-num v-20">20</span><span class="v R226_20" data-id="R226_20">
          <l s="H6437">וַיִּ֣פֶן</l>
          <l s="H413">אֵלָ֡יו</l>
          <l s="H5838">עֲזַרְיָהוּ֩</l>
          <l s="H3548">כֹהֵ֨ן</l>
          <l s="H7218">הָרֹ֜אשׁ</l>
          <l s="H3605">וְכָל</l>־<l s="H3548">הַכֹּהֲנִ֗ים</l>
          <l s="H2009">וְהִנֵּה</l>־<l s="H1931">ה֤וּא</l>
          <l s="H6879">מְצֹרָע֙</l>
          <l s="H4696">בְּמִצְח֔וֹ</l>
          <l s="H926">וַיַּבְהִל֖וּהוּ</l>
          <l s="H8033">מִשָּׁ֑ם</l>
          <l s="H1571">וְגַם</l>־<l s="H1931">הוּא֙</l>
          <l s="H1765">נִדְחַ֣ף</l>
          <l s="H3318">לָצֵ֔את</l>
          <l s="H3588">כִּ֥י</l>
          <l s="H5060">נִגְּע֖וֹ</l>
          <l s="H3068">יְהוָֽה</l>׃
        </span>
<span class="v-num v-21">21</span><span class="v R226_21" data-id="R226_21">
          <l s="H1961">וַיְהִי֩</l>
          <l s="H5818">עֻזִּיָּ֨הוּ</l>
          <l s="H4428">הַמֶּ֜לֶךְ</l>
          <l s="H6879">מְצֹרָ֣ע</l>
          ׀
          <l s="H5704">עַד</l>־<l s="H3117">י֣וֹם</l>
          <l s="H4194">מוֹת֗וֹ</l>
          <l s="H3427">וַיֵּ֜שֶׁב</l>
          <l s="H1004">בֵּ֤ית</l>
          <l s="H2669">החפשות</l>
          <l s="H6879">מְצֹרָ֔ע</l>
          <l s="H3588">כִּ֥י</l>
          <l s="H1504">נִגְזַ֖ר</l>
          <l s="H1004">מִבֵּ֣ית</l>
          <l s="H3068">יְהוָ֑ה</l>
          <l s="H3147">וְיוֹתָ֤ם</l>
          <l s="H1121">בְּנוֹ֙</l>
          <l s="H5921">עַל</l>־<l s="H1004">בֵּ֣ית</l>
          <l s="H4428">הַמֶּ֔לֶךְ</l>
          <l s="H8199">שׁוֹפֵ֖ט</l>
          <l s="H853">אֶת</l>־<l s="H5971">עַ֥ם</l>
          <l s="H776">הָאָֽרֶץ</l>׃
        </span>
<span class="v-num v-22">22</span><span class="v R226_22" data-id="R226_22">
          <l s="H3499">וְיֶ֙תֶר֙</l>
          <l s="H1697">דִּבְרֵ֣י</l>
          <l s="H5818">עֻזִּיָּ֔הוּ</l>
          <l s="H7223">הָרִאשֹׁנִ֖ים</l>
          <l s="H314">וְהָאֲחֲרֹנִ֑ים</l>
          
          <l s="H3789">כָּתַ֛ב</l>
          <l s="H3470">יְשַֽׁעְיָ֥הוּ</l>
          <l s="H1121">בֶן</l>־<l s="H531">אָמ֖וֹץ</l>
          <l s="H5030">הַנָּבִֽיא</l>׃
        </span>
<span class="v-num v-23">23</span><span class="v R226_23" data-id="R226_23">
          <l s="H7901">וַיִּשְׁכַּ֨ב</l>
          <l s="H5818">עֻזִּיָּ֜הוּ</l>
          <l s="H5973">עִם</l>־<l s="H1">אֲבֹתָ֗יו</l>
          <l s="H6912">וַיִּקְבְּר֨וּ</l>
          <l s="H853">אֹת֤וֹ</l>
          <l s="H5973">עִם</l>־<l s="H1">אֲבֹתָיו֙</l>
          <l s="H7704">בִּשְׂדֵ֤ה</l>
          <l s="H6900">הַקְּבוּרָה֙</l>
          <l s="H834">אֲשֶׁ֣ר</l>
          <l s="H4428">לַמְּלָכִ֔ים</l>
          <l s="H3588">כִּ֥י</l>
          <l s="H559">אָמְר֖וּ</l>
          <l s="H6879">מְצוֹרָ֣ע</l>
          <l s="H1931">ה֑וּא</l>
          <l s="H4427">וַיִּמְלֹ֛ךְ</l>
          <l s="H3147">יוֹתָ֥ם</l>
          <l s="H1121">בְּנ֖וֹ</l>
          <l s="H8478">תַּחְתָּֽיו</l>׃
          פ
        </span>

</div>

</div><br>
<div class="footer"><div class="nav">
<a class="prev" href="R225.html">&lt;</a>
<a class="home" href="index.html">=</a>
<a class="next" href="R227.html">&gt;</a>
</div></div>
</body>
</html>