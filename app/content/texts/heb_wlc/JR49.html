<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>ירמיה 49 (WLC)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="rtl" class="section-document">
<div class="header"><div class="nav">
<a class="name" href="JR.html">Westminster Leningrad Codex</a><a class="location" href="JR.html">ירמיה 49</a><a class="prev" href="JR48.html">&lt;</a>
<a class="home" href="index.html">=</a>
<a class="next" href="JR50.html">&gt;</a>
</div></div>
<div class="section chapter JR JR49 heb_wlc heb " dir="rtl" lang="he" data-id="JR49" data-nextid="JR50" data-previd="JR48"><br>
<div class="c">49</div>
<div class="p">
<span class="v-num v-1">1</span><span class="v JR49_1" data-id="JR49_1">
          <l s="H1121">לִבְנֵ֣י</l>
          <l s="H5983">עַמּ֗וֹן</l>
          <l s="H3541">כֹּ֚ה</l>
          <l s="H559">אָמַ֣ר</l>
          <l s="H3068">יְהוָ֔ה</l>
          <l s="H1121">הֲבָנִ֥ים</l>
          <l s="H369">אֵין֙</l>
          <l s="H3478">לְיִשְׂרָאֵ֔ל</l>
          <l s="H518">אִם</l>־<l s="H3423">יוֹרֵ֖שׁ</l>
          <l s="H369">אֵ֣ין</l>
          <l s="H">ל֑וֹ</l>
          <l s="H4069">מַדּ֗וּעַ</l>
          <l s="H3423">יָרַ֤שׁ</l>
          <l s="H4428">מַלְכָּם֙</l>
          <l s="H853">אֶת</l>־<l s="H1410">גָּ֔ד</l>
          <l s="H5971">וְעַמּ֖וֹ</l>
          <l s="H5892">בְּעָרָ֥יו</l>
          <l s="H3427">יָשָֽׁב</l>׃
        </span>
<span class="v-num v-2">2</span><span class="v JR49_2" data-id="JR49_2">
          <l s="H3651">לָכֵ֡ן</l>
          <l s="H2009">הִנֵּה֩</l>
          <l s="H3117">יָמִ֨ים</l>
          <l s="H935">בָּאִ֜ים</l>
          <l s="H5002">נְאֻם</l>־<l s="H3068">יְהוָ֗ה</l>
          <l s="H8085">וְ֠הִשְׁמַעְתִּי</l>
          <l s="H413">אֶל</l>־<l s="H7237">רַבַּ֨ת</l>
          <l s="H1121">בְּנֵי</l>־<l s="H5983">עַמּ֜וֹן</l>
          <l s="H8643">תְּרוּעַ֣ת</l>
          <l s="H4421">מִלְחָמָ֗ה</l>
          <l s="H1961">וְהָֽיְתָה֙</l>
          <l s="H8510">לְתֵ֣ל</l>
          <l s="H8077">שְׁמָמָ֔ה</l>
          <l s="H1323">וּבְנֹתֶ֖יהָ</l>
          <l s="H784">בָּאֵ֣שׁ</l>
          <l s="H3341">תִּצַּ֑תְנָה</l>
          <l s="H3423">וְיָרַ֧שׁ</l>
          <l s="H3478">יִשְׂרָאֵ֛ל</l>
          <l s="H853">אֶת</l>־<l s="H3423">יֹרְשָׁ֖יו</l>
          <l s="H559">אָמַ֥ר</l>
          <l s="H3068">יְהוָֽה</l>׃
        </span>
<span class="v-num v-3">3</span><span class="v JR49_3" data-id="JR49_3">
          <l s="H3213">הֵילִ֨ילִי</l>
          <l s="H2809">חֶשְׁבּ֜וֹן</l>
          <l s="H3588">כִּ֣י</l>
          <l s="H7703">שֻׁדְּדָה</l>־<l s="H5857">עַ֗י</l>
          <l s="H6817">צְעַקְנָה֮</l>
          <l s="H1323">בְּנ֣וֹת</l>
          <l s="H7237">רַבָּה֒</l>
          <l s="H2296">חֲגֹ֣רְנָה</l>
          <l s="H8242">שַׂקִּ֔ים</l>
          <l s="H5594">סְפֹ֕דְנָה</l>
          <l s="H7751">וְהִתְשׁוֹטַ֖טְנָה</l>
          <l s="H1448">בַּגְּדֵר֑וֹת</l>
          <l s="H3588">כִּ֤י</l>
          <l s="H4428">מַלְכָּם֙</l>
          <l s="H1473">בַּגּוֹלָ֣ה</l>
          <l s="H3212">יֵלֵ֔ךְ</l>
          <l s="H3548">כֹּהֲנָ֥יו</l>
          <l s="H8269">וְשָׂרָ֖יו</l>
          <l s="H3162">יַחְדָּֽיו</l>׃
        </span>
<span class="v-num v-4">4</span><span class="v JR49_4" data-id="JR49_4">
          <l s="H4100">מַה</l>־<l s="H1984">תִּתְהַֽלְלִי֙</l>
          <l s="H6010">בָּֽעֲמָקִ֔ים</l>
          <l s="H2100">זָ֣ב</l>
          <l s="H6010">עִמְקֵ֔ךְ</l>
          <l s="H1323">הַבַּ֖ת</l>
          <l s="H7728">הַשּֽׁוֹבֵבָ֑ה</l>
          <l s="H982">הַבֹּֽטְחָה֙</l>
          <l s="H214">בְּאֹ֣צְרֹתֶ֔יהָ</l>
          <l s="H4310">מִ֖י</l>
          <l s="H935">יָב֥וֹא</l>
          <l s="H413">אֵלָֽי</l>׃
        </span>
<span class="v-num v-5">5</span><span class="v JR49_5" data-id="JR49_5">
          <l s="H2005">הִנְנִי֩</l>
          <l s="H935">מֵבִ֨יא</l>
          <l s="H5921">עָלַ֜יִךְ</l>
          <l s="H6343">פַּ֗חַד</l>
          <l s="H5002">נְאֻם</l>־<l s="H136">אֲדֹנָ֧י</l>
          <l s="H3069">יְהוִ֛ה</l>
          <l s="H6635">צְבָא֖וֹת</l>
          <l s="H3605">מִכָּל</l>־<l s="H5439">סְבִיבָ֑יִךְ</l>
          <l s="H5080">וְנִדַּחְתֶּם֙</l>
          <l s="H376">אִ֣ישׁ</l>
          <l s="H6440">לְפָנָ֔יו</l>
          <l s="H369">וְאֵ֥ין</l>
          <l s="H6908">מְקַבֵּ֖ץ</l>
          <l s="H5074">לַנֹּדֵֽד</l>׃
        </span>
<span class="v-num v-6">6</span><span class="v JR49_6" data-id="JR49_6">
          <l s="H310">וְאַחֲרֵי</l>־<l s="H3651">כֵ֗ן</l>
          <l s="H7725">אָשִׁ֛יב</l>
          <l s="H853">אֶת</l>־<l s="H7622">שְׁב֥וּת</l>
          <l s="H1121">בְּנֵֽי</l>־<l s="H5983">עַמּ֖וֹן</l>
          <l s="H5002">נְאֻם</l>־<l s="H3068">יְהוָֽה</l>׃
          ס
        </span>
<span class="v-num v-7">7</span><span class="v JR49_7" data-id="JR49_7">
          <l s="H123">לֶאֱד֗וֹם</l>
          <l s="H3541">כֹּ֤ה</l>
          <l s="H559">אָמַר֙</l>
          <l s="H3068">יְהוָ֣ה</l>
          <l s="H6635">צְבָא֔וֹת</l>
          <l s="H369">הַאֵ֥ין</l>
          <l s="H5750">ע֛וֹד</l>
          <l s="H2451">חָכְמָ֖ה</l>
          <l s="H8487">בְּתֵימָ֑ן</l>
          <l s="H6">אָבְדָ֤ה</l>
          <l s="H6098">עֵצָה֙</l>
          <l s="H995">מִבָּנִ֔ים</l>
          <l s="H5628">נִסְרְחָ֖ה</l>
          <l s="H2451">חָכְמָתָֽם</l>׃
        </span>
<span class="v-num v-8">8</span><span class="v JR49_8" data-id="JR49_8">
          <l s="H5127">נֻ֤סוּ</l>
          <l s="H6437">הָפְנוּ֙</l>
          <l s="H6009">הֶעְמִ֣יקוּ</l>
          <l s="H3427">לָשֶׁ֔בֶת</l>
          <l s="H3427">יֹשְׁבֵ֖י</l>
          <l s="H1719">דְּדָ֑ן</l>
          <l s="H3588">כִּ֣י</l>
          <l s="H343">אֵ֥יד</l>
          <l s="H6215">עֵשָׂ֛ו</l>
          <l s="H935">הֵבֵ֥אתִי</l>
          <l s="H5921">עָלָ֖יו</l>
          <l s="H6256">עֵ֥ת</l>
          <l s="H6485">פְּקַדְתִּֽיו</l>׃
        </span>
<span class="v-num v-9">9</span><span class="v JR49_9" data-id="JR49_9">
          <l s="H518">אִם</l>־<l s="H1219">בֹּֽצְרִים֙</l>
          <l s="H935">בָּ֣אוּ</l>
          <l s="H">לָ֔ךְ</l>
          <l s="H3808">לֹ֥א</l>
          <l s="H7604">יַשְׁאִ֖רוּ</l>
          <l s="H5955">עֽוֹלֵל֑וֹת</l>
          <l s="H518">אִם</l>־<l s="H1590">גַּנָּבִ֥ים</l>
          <l s="H3915">בַּלַּ֖יְלָה</l>
          <l s="H7843">הִשְׁחִ֥יתוּ</l>
          <l s="H1767">דַיָּֽם</l>׃
        </span>
<span class="v-num v-10">10</span><span class="v JR49_10" data-id="JR49_10">
          <l s="H3588">כִּֽי</l>־<l s="H589">אֲנִ֞י</l>
          <l s="H2834">חָשַׂ֣פְתִּי</l>
          <l s="H853">אֶת</l>־<l s="H6215">עֵשָׂ֗ו</l>
          <l s="H1540">גִּלֵּ֙יתִי֙</l>
          <l s="H853">אֶת</l>־<l s="H4565">מִסְתָּרָ֔יו</l>
          <l s="H2247">וְנֶחְבָּ֖ה</l>
          <l s="H3808">לֹ֣א</l>
          <l s="H3201">יוּכָ֑ל</l>
          <l s="H7703">שֻׁדַּ֥ד</l>
          <l s="H2233">זַרְע֛וֹ</l>
          <l s="H251">וְאֶחָ֥יו</l>
          <l s="H7934">וּשְׁכֵנָ֖יו</l>
          <l s="H369">וְאֵינֶֽנּוּ</l>׃
        </span>
<span class="v-num v-11">11</span><span class="v JR49_11" data-id="JR49_11">
          <l s="H5800">עָזְבָ֥ה</l>
          <l s="H3490">יְתֹמֶ֖יךָ</l>
          <l s="H589">אֲנִ֣י</l>
          <l s="H2421">אֲחַיֶּ֑ה</l>
          <l s="H490">וְאַלְמְנֹתֶ֖יךָ</l>
          <l s="H5921">עָלַ֥י</l>
          <l s="H982">תִּבְטָֽחוּ</l>׃
          ס
        </span>
<span class="v-num v-12">12</span><span class="v JR49_12" data-id="JR49_12">
          <l s="H3588">כִּי</l>־<l s="H3541">כֹ֣ה</l>
          ׀
          <l s="H559">אָמַ֣ר</l>
          <l s="H3068">יְהוָ֗ה</l>
          <l s="H2009">הִ֠נֵּה</l>
          <l s="H834">אֲשֶׁר</l>־<l s="H369">אֵ֨ין</l>
          <l s="H4941">מִשְׁפָּטָ֜ם</l>
          <l s="H8354">לִשְׁתּ֤וֹת</l>
          <l s="H3563">הַכּוֹס֙</l>
          <l s="H8354">שָׁת֣וֹ</l>
          <l s="H8354">יִשְׁתּ֔וּ</l>
          <l s="H859">וְאַתָּ֣ה</l>
          <l s="H1931">ה֔וּא</l>
          <l s="H5352">נָקֹ֖ה</l>
          <l s="H5352">תִּנָּקֶ֑ה</l>
          <l s="H3808">לֹ֣א</l>
          <l s="H5352">תִנָּקֶ֔ה</l>
          <l s="H3588">כִּ֥י</l>
          <l s="H8354">שָׁתֹ֖ה</l>
          <l s="H8354">תִּשְׁתֶּֽה</l>׃
        </span>
<span class="v-num v-13">13</span><span class="v JR49_13" data-id="JR49_13">
          <l s="H3588">כִּ֣י</l>
          <l s="H">בִ֤י</l>
          <l s="H7650">נִשְׁבַּ֙עְתִּי֙</l>
          <l s="H5002">נְאֻם</l>־<l s="H3068">יְהוָ֔ה</l>
          <l s="H3588">כִּֽי</l>־<l s="H8047">לְשַׁמָּ֧ה</l>
          <l s="H2781">לְחֶרְפָּ֛ה</l>
          <l s="H2721">לְחֹ֥רֶב</l>
          <l s="H7045">וְלִקְלָלָ֖ה</l>
          <l s="H1961">תִּֽהְיֶ֣ה</l>
          <l s="H1224">בָצְרָ֑ה</l>
          <l s="H3605">וְכָל</l>־<l s="H5892">עָרֶ֥יהָ</l>
          <l s="H1961">תִהְיֶ֖ינָה</l>
          <l s="H2723">לְחָרְב֥וֹת</l>
          <l s="H5769">עוֹלָֽם</l>׃
        </span>
<span class="v-num v-14">14</span><span class="v JR49_14" data-id="JR49_14">
          <l s="H8052">שְׁמוּעָ֤ה</l>
          <l s="H8085">שָׁמַ֙עְתִּי֙</l>
          <l s="H853">מֵאֵ֣ת</l>
          <l s="H3068">יְהוָ֔ה</l>
          <l s="H6735">וְצִ֖יר</l>
          <l s="H1471">בַּגּוֹיִ֣ם</l>
          <l s="H7971">שָׁל֑וּחַ</l>
          <l s="H6908">הִֽתְקַבְּצוּ֙</l>
          <l s="H935">וּבֹ֣אוּ</l>
          <l s="H5921">עָלֶ֔יהָ</l>
          <l s="H6965">וְק֖וּמוּ</l>
          <l s="H4421">לַמִּלְחָמָֽה</l>׃
        </span>
<span class="v-num v-15">15</span><span class="v JR49_15" data-id="JR49_15">
          <l s="H3588">כִּֽי</l>־<l s="H2009">הִנֵּ֥ה</l>
          <l s="H6996">קָטֹ֛ן</l>
          <l s="H5414">נְתַתִּ֖יךָ</l>
          <l s="H1471">בַּגּוֹיִ֑ם</l>
          <l s="H959">בָּז֖וּי</l>
          <l s="H120">בָּאָדָֽם</l>׃
        </span>
<span class="v-num v-16">16</span><span class="v JR49_16" data-id="JR49_16">
          <l s="H8606">תִּֽפְלַצְתְּךָ֞</l>
          <l s="H5377">הִשִּׁ֤יא</l>
          <l s="H853">אֹתָךְ֙</l>
          <l s="H2087">זְד֣וֹן</l>
          <l s="H3820">לִבֶּ֔ךָ</l>
          <l s="H7931">שֹֽׁכְנִי֙</l>
          <l s="H2288">בְּחַגְוֵ֣י</l>
          <l s="H5553">הַסֶּ֔לַע</l>
          <l s="H8610">תֹּפְשִׂ֖י</l>
          <l s="H4791">מְר֣וֹם</l>
          <l s="H1389">גִּבְעָ֑ה</l>
          <l s="H3588">כִּֽי</l>־<l s="H1361">תַגְבִּ֤יהַ</l>
          <l s="H5404">כַּנֶּ֙שֶׁר֙</l>
          <l s="H7064">קִנֶּ֔ךָ</l>
          <l s="H8033">מִשָּׁ֥ם</l>
          <l s="H3381">אֽוֹרִידְךָ֖</l>
          <l s="H5002">נְאֻם</l>־<l s="H3068">יְהוָֽה</l>׃
        </span>
<span class="v-num v-17">17</span><span class="v JR49_17" data-id="JR49_17">
          <l s="H1961">וְהָיְתָ֥ה</l>
          <l s="H123">אֱד֖וֹם</l>
          <l s="H8047">לְשַׁמָּ֑ה</l>
          <l s="H3605">כֹּ֚ל</l>
          <l s="H5674">עֹבֵ֣ר</l>
          <l s="H5921">עָלֶ֔יהָ</l>
          <l s="H8074">יִשֹּׁ֥ם</l>
          <l s="H8319">וְיִשְׁרֹ֖ק</l>
          <l s="H5921">עַל</l>־<l s="H3605">כָּל</l>־<l s="H4347">מַכּוֹתֶֽהָ</l>׃
        </span>
<span class="v-num v-18">18</span><span class="v JR49_18" data-id="JR49_18">
          <l s="H4114">כְּֽמַהְפֵּכַ֞ת</l>
          <l s="H5467">סְדֹ֧ם</l>
          <l s="H6017">וַעֲמֹרָ֛ה</l>
          <l s="H7934">וּשְׁכֵנֶ֖יהָ</l>
          <l s="H559">אָמַ֣ר</l>
          <l s="H3068">יְהוָ֑ה</l>
          <l s="H3808">לֹֽא</l>־<l s="H3427">יֵשֵׁ֥ב</l>
          <l s="H8033">שָׁם֙</l>
          <l s="H376">אִ֔ישׁ</l>
          <l s="H3808">וְלֹֽא</l>־<l s="H1481">יָג֥וּר</l>
          <l s="H">בָּ֖הּ</l>
          <l s="H1121">בֶּן</l>־<l s="H120">אָדָֽם</l>׃
        </span>
<span class="v-num v-19">19</span><span class="v JR49_19" data-id="JR49_19">
          <l s="H2009">הִ֠נֵּה</l>
          <l s="H738">כְּאַרְיֵ֞ה</l>
          <l s="H5927">יַעֲלֶ֨ה</l>
          <l s="H1347">מִגְּא֣וֹן</l>
          <l s="H3383">הַיַּרְדֵּן֮</l>
          <l s="H413">אֶל</l>־<l s="H5116">נְוֵ֣ה</l>
          <l s="H386">אֵיתָן֒</l>
          <l s="H3588">כִּֽי</l>־<l s="H7280">אַרְגִּ֤יעָה</l>
          <l s="H7323">אֲרִיצֶ֨נּוּ</l>
          <l s="H5921">מֵֽעָלֶ֔יהָ</l>
          <l s="H4310">וּמִ֥י</l>
          <l s="H977">בָח֖וּר</l>
          <l s="H413">אֵלֶ֣יהָ</l>
          <l s="H6485">אֶפְקֹ֑ד</l>
          <l s="H3588">כִּ֣י</l>
          <l s="H4310">מִ֤י</l>
          <l s="H3644">כָמ֙וֹנִי֙</l>
          <l s="H4310">וּמִ֣י</l>
          <l s="H3259">יֹעִידֶ֔נִּי</l>
          <l s="H4310">וּמִי</l>־<l s="H2088">זֶ֣ה</l>
          <l s="H7462">רֹעֶ֔ה</l>
          <l s="H834">אֲשֶׁ֥ר</l>
          <l s="H5975">יַעֲמֹ֖ד</l>
          <l s="H6440">לְפָנָֽי</l>׃
          ס
        </span>
<span class="v-num v-20">20</span><span class="v JR49_20" data-id="JR49_20">
          <l s="H3651">לָכֵ֞ן</l>
          <l s="H8085">שִׁמְע֣וּ</l>
          <l s="H6098">עֲצַת</l>־<l s="H3068">יְהוָ֗ה</l>
          <l s="H834">אֲשֶׁ֤ר</l>
          <l s="H3289">יָעַץ֙</l>
          <l s="H413">אֶל</l>־<l s="H123">אֱד֔וֹם</l>
          <l s="H4284">וּמַ֨חְשְׁבוֹתָ֔יו</l>
          <l s="H834">אֲשֶׁ֥ר</l>
          <l s="H2803">חָשַׁ֖ב</l>
          <l s="H413">אֶל</l>־<l s="H3427">יֹשְׁבֵ֣י</l>
          <l s="H8487">תֵימָ֑ן</l>
          <l s="H518">אִם</l>־<l s="H3808">לֹ֤א</l>
          <l s="H5498">יִסְחָבוּם֙</l>
          <l s="H6810">צְעִירֵ֣י</l>
          <l s="H6629">הַצֹּ֔אן</l>
          <l s="H518">אִם</l>־<l s="H3808">לֹ֥א</l>
          <l s="H8074">יַשִּׁ֛ים</l>
          <l s="H5921">עֲלֵיהֶ֖ם</l>
          <l s="H5116">נְוֵהֶֽם</l>׃
        </span>
<span class="v-num v-21">21</span><span class="v JR49_21" data-id="JR49_21">
          <l s="H6963">מִקּ֣וֹל</l>
          <l s="H5307">נִפְלָ֔ם</l>
          <l s="H7493">רָעֲשָׁ֖ה</l>
          <l s="H776">הָאָ֑רֶץ</l>
          <l s="H6818">צְעָקָ֕ה</l>
          <l s="H3220">בְּיַם</l>־<l s="H5488">ס֖וּף</l>
          <l s="H8085">נִשְׁמַ֥ע</l>
          <l s="H6963">קוֹלָֽהּ</l>׃
        </span>
<span class="v-num v-22">22</span><span class="v JR49_22" data-id="JR49_22">
          <l s="H2009">הִנֵּ֤ה</l>
          <l s="H5404">כַנֶּ֙שֶׁר֙</l>
          <l s="H5927">יַעֲלֶ֣ה</l>
          <l s="H1675">וְיִדְאֶ֔ה</l>
          <l s="H6566">וְיִפְרֹ֥שׂ</l>
          <l s="H3671">כְּנָפָ֖יו</l>
          <l s="H5921">עַל</l>־<l s="H1224">בָּצְרָ֑ה</l>
          <l s="H1961">וְֽ֠הָיָה</l>
          <l s="H3820">לֵ֞ב</l>
          <l s="H1368">גִּבּוֹרֵ֤י</l>
          <l s="H123">אֱדוֹם֙</l>
          <l s="H3117">בַּיּ֣וֹם</l>
          <l s="H1931">הַה֔וּא</l>
          <l s="H3820">כְּלֵ֖ב</l>
          <l s="H802">אִשָּׁ֥ה</l>
          <l s="H6887">מְצֵרָֽה</l>׃
          ס
        </span>
<span class="v-num v-23">23</span><span class="v JR49_23" data-id="JR49_23">
          <l s="H1834">לְדַמֶּ֗שֶׂק</l>
          <l s="H954">בּ֤וֹשָֽׁה</l>
          <l s="H2574">חֲמָת֙</l>
          <l s="H774">וְאַרְפָּ֔ד</l>
          <l s="H3588">כִּי</l>־<l s="H8052">שְׁמֻעָ֥ה</l>
          <l s="H7451">רָעָ֛ה</l>
          <l s="H8085">שָׁמְע֖וּ</l>
          <l s="H4127">נָמֹ֑גוּ</l>
          <l s="H3220">בַּיָּ֣ם</l>
          <l s="H1674">דְּאָגָ֔ה</l>
          <l s="H8252">הַשְׁקֵ֖ט</l>
          <l s="H3808">לֹ֥א</l>
          <l s="H3201">יוּכָֽל</l>׃
        </span>
<span class="v-num v-24">24</span><span class="v JR49_24" data-id="JR49_24">
          <l s="H7503">רָפְתָ֥ה</l>
          <l s="H1834">דַמֶּ֛שֶׂק</l>
          <l s="H6437">הִפְנְתָ֥ה</l>
          <l s="H5127">לָנ֖וּס</l>
          <l s="H7374">וְרֶ֣טֶט</l>
          ׀
          <l s="H2388">הֶחֱזִ֑יקָה</l>
          <l s="H6869">צָרָ֧ה</l>
          <l s="H2256">וַחֲבָלִ֛ים</l>
          <l s="H270">אֲחָזַ֖תָּה</l>
          <l s="H3205">כַּיּוֹלֵדָֽה</l>׃
        </span>
<span class="v-num v-25">25</span><span class="v JR49_25" data-id="JR49_25">
          <l s="H349">אֵ֥יךְ</l>
          <l s="H3808">לֹֽא</l>־<l s="H5800">עֻזְּבָ֖ה</l>
          <l s="H5892">עִ֣יר</l>
          <l s="H8416">תהלה</l>
          <l s="H7151">קִרְיַ֖ת</l>
          <l s="H4885">מְשׂוֹשִֽׂי</l>׃
        </span>
<span class="v-num v-26">26</span><span class="v JR49_26" data-id="JR49_26">
          <l s="H3651">לָכֵ֛ן</l>
          <l s="H5307">יִפְּל֥וּ</l>
          <l s="H970">בַחוּרֶ֖יהָ</l>
          <l s="H7339">בִּרְחֹבֹתֶ֑יהָ</l>
          <l s="H3605">וְכָל</l>־<l s="H376">אַנְשֵׁ֨י</l>
          <l s="H4421">הַמִּלְחָמָ֤ה</l>
          <l s="H1826">יִדַּ֙מּוּ֙</l>
          <l s="H3117">בַּיּ֣וֹם</l>
          <l s="H1931">הַה֔וּא</l>
          <l s="H5002">נְאֻ֖ם</l>
          <l s="H3068">יְהוָ֥ה</l>
          <l s="H6635">צְבָאֽוֹת</l>׃
        </span>
<span class="v-num v-27">27</span><span class="v JR49_27" data-id="JR49_27">
          <l s="H3341">וְהִצַּ֥תִּי</l>
          <l s="H784">אֵ֖שׁ</l>
          <l s="H2346">בְּחוֹמַ֣ת</l>
          <l s="H1834">דַּמָּ֑שֶׂק</l>
          <l s="H398">וְאָכְלָ֖ה</l>
          <l s="H759">אַרְמְנ֥וֹת</l>
          <l s="H1130">בֶּן</l>־<l s="H1130">הֲדָֽד</l>׃
          ס
        </span>
<span class="v-num v-28">28</span><span class="v JR49_28" data-id="JR49_28">
          <l s="H6938">לְקֵדָ֣ר</l>
          ׀
          <l s="H4467">וּֽלְמַמְלְכ֣וֹת</l>
          <l s="H2674">חָצ֗וֹר</l>
          <l s="H834">אֲשֶׁ֤ר</l>
          <l s="H5221">הִכָּה֙</l>
          <l s="H5019">נבוכדראצור</l>
          <l s="H4428">מֶֽלֶךְ</l>־<l s="H894">בָּבֶ֔ל</l>
          <l s="H3541">כֹּ֖ה</l>
          <l s="H559">אָמַ֣ר</l>
          <l s="H3068">יְהוָ֑ה</l>
          <l s="H6965">ק֚וּמוּ</l>
          <l s="H5927">עֲל֣וּ</l>
          <l s="H413">אֶל</l>־<l s="H6938">קֵדָ֔ר</l>
          <l s="H7703">וְשָׁדְד֖וּ</l>
          <l s="H853">אֶת</l>־<l s="H1121">בְּנֵי</l>־<l s="H6924">קֶֽדֶם</l>׃
        </span>
<span class="v-num v-29">29</span><span class="v JR49_29" data-id="JR49_29">
          <l s="H168">אָהֳלֵיהֶ֤ם</l>
          <l s="H6629">וְצֹאנָם֙</l>
          <l s="H3947">יִקָּ֔חוּ</l>
          <l s="H3407">יְרִיעוֹתֵיהֶ֧ם</l>
          <l s="H3605">וְכָל</l>־<l s="H3627">כְּלֵיהֶ֛ם</l>
          <l s="H1581">וּגְמַלֵּיהֶ֖ם</l>
          <l s="H5375">יִשְׂא֣וּ</l>
          <l s="H1992">לָהֶ֑ם</l>
          <l s="H7121">וְקָרְא֧וּ</l>
          <l s="H5921">עֲלֵיהֶ֛ם</l>
          <l s="H4032">מָג֖וֹר</l>
          <l s="H5439">מִסָּבִֽיב</l>׃
        </span>
<span class="v-num v-30">30</span><span class="v JR49_30" data-id="JR49_30">
          <l s="H5127">נֻסוּ֩</l>
          <l s="H5110">נֻּ֨דוּ</l>
          <l s="H3966">מְאֹ֜ד</l>
          <l s="H6009">הֶעְמִ֧יקוּ</l>
          <l s="H3427">לָשֶׁ֛בֶת</l>
          <l s="H3427">יֹשְׁבֵ֥י</l>
          <l s="H2674">חָצ֖וֹר</l>
          <l s="H5002">נְאֻם</l>־<l s="H3068">יְהוָ֑ה</l>
          <l s="H3588">כִּֽי</l>־<l s="H3289">יָעַ֨ץ</l>
          <l s="H5921">עֲלֵיכֶ֜ם</l>
          <l s="H5019">נְבוּכַדְרֶאצַּ֤ר</l>
          <l s="H4428">מֶֽלֶךְ</l>־<l s="H894">בָּבֶל֙</l>
          <l s="H6098">עֵצָ֔ה</l>
          <l s="H2803">וְחָשַׁ֥ב</l>
          <l s="H5921">עליהם</l>
          <l s="H4284">מַחֲשָׁבָֽה</l>׃
        </span>
<span class="v-num v-31">31</span><span class="v JR49_31" data-id="JR49_31">
          <l s="H6965">ק֣וּמוּ</l>
          <l s="H5927">עֲל֗וּ</l>
          <l s="H413">אֶל</l>־<l s="H1471">גּ֥וֹי</l>
          <l s="H7961">שְׁלֵ֛יו</l>
          <l s="H3427">יוֹשֵׁ֥ב</l>
          <l s="H983">לָבֶ֖טַח</l>
          <l s="H5002">נְאֻם</l>־<l s="H3068">יְהוָ֑ה</l>
          <l s="H3808">לֹא</l>־<l s="H1817">דְלָתַ֧יִם</l>
          <l s="H3808">וְלֹֽא</l>־<l s="H1280">בְרִ֛יחַ</l>
          <l s="H">ל֖וֹ</l>
          <l s="H910">בָּדָ֥ד</l>
          <l s="H7931">יִשְׁכֹּֽנוּ</l>׃
        </span>
<span class="v-num v-32">32</span><span class="v JR49_32" data-id="JR49_32">
          <l s="H1961">וְהָי֨וּ</l>
          <l s="H1581">גְמַלֵּיהֶ֜ם</l>
          <l s="H957">לָבַ֗ז</l>
          <l s="H1995">וַהֲמ֤וֹן</l>
          <l s="H4735">מִקְנֵיהֶם֙</l>
          <l s="H7998">לְשָׁלָ֔ל</l>
          <l s="H2219">וְזֵרִתִ֥ים</l>
          <l s="H3605">לְכָל</l>־<l s="H7307">ר֖וּחַ</l>
          <l s="H7112">קְצוּצֵ֣י</l>
          <l s="H6285">פֵאָ֑ה</l>
          <l s="H3605">וּמִכָּל</l>־<l s="H5676">עֲבָרָ֛יו</l>
          <l s="H935">אָבִ֥יא</l>
          <l s="H853">אֶת</l>־<l s="H343">אֵידָ֖ם</l>
          <l s="H5002">נְאֻם</l>־<l s="H3068">יְהוָֽה</l>׃
        </span>
<span class="v-num v-33">33</span><span class="v JR49_33" data-id="JR49_33">
          <l s="H1961">וְהָיְתָ֨ה</l>
          <l s="H2674">חָצ֜וֹר</l>
          <l s="H4583">לִמְע֥וֹן</l>
          <l s="H8577">תַּנִּ֛ים</l>
          <l s="H8077">שְׁמָמָ֖ה</l>
          <l s="H5704">עַד</l>־<l s="H5769">עוֹלָ֑ם</l>
          <l s="H3808">לֹֽא</l>־<l s="H3427">יֵשֵׁ֥ב</l>
          <l s="H8033">שָׁם֙</l>
          <l s="H376">אִ֔ישׁ</l>
          <l s="H3808">וְלֹֽא</l>־<l s="H1481">יָג֥וּר</l>
          <l s="H">בָּ֖הּ</l>
          <l s="H1121">בֶּן</l>־<l s="H120">אָדָֽם</l>׃
          ס
        </span>
<span class="v-num v-34">34</span><span class="v JR49_34" data-id="JR49_34">
          <l s="H834">אֲשֶׁ֨ר</l>
          <l s="H1961">הָיָ֧ה</l>
          <l s="H1697">דְבַר</l>־<l s="H3068">יְהוָ֛ה</l>
          <l s="H413">אֶל</l>־<l s="H3414">יִרְמְיָ֥הוּ</l>
          <l s="H5030">הַנָּבִ֖יא</l>
          <l s="H413">אֶל</l>־<l s="H5867">עֵילָ֑ם</l>
          <l s="H7225">בְּרֵאשִׁ֗ית</l>
          <l s="H4438">מַלְכ֛וּת</l>
          <l s="H6667">צִדְקִיָּ֥ה</l>
          <l s="H4428">מֶֽלֶךְ</l>־<l s="H3063">יְהוּדָ֖ה</l>
          <l s="H559">לֵאמֹֽר</l>׃
        </span>
<span class="v-num v-35">35</span><span class="v JR49_35" data-id="JR49_35">
          <l s="H3541">כֹּ֤ה</l>
          <l s="H559">אָמַר֙</l>
          <l s="H3068">יְהוָ֣ה</l>
          <l s="H6635">צְבָא֔וֹת</l>
          <l s="H2005">הִנְנִ֥י</l>
          <l s="H7665">שֹׁבֵ֖ר</l>
          <l s="H853">אֶת</l>־<l s="H7198">קֶ֣שֶׁת</l>
          <l s="H5867">עֵילָ֑ם</l>
          <l s="H7225">רֵאשִׁ֖ית</l>
          <l s="H1369">גְּבוּרָתָֽם</l>׃
        </span>
<span class="v-num v-36">36</span><span class="v JR49_36" data-id="JR49_36">
          <l s="H935">וְהֵבֵאתִ֨י</l>
          <l s="H413">אֶל</l>־<l s="H5867">עֵילָ֜ם</l>
          <l s="H702">אַרְבַּ֣ע</l>
          <l s="H7307">רוּח֗וֹת</l>
          <l s="H702">מֵֽאַרְבַּע֙</l>
          <l s="H7098">קְצ֣וֹת</l>
          <l s="H8064">הַשָּׁמַ֔יִם</l>
          <l s="H2219">וְזֵ֣רִתִ֔ים</l>
          <l s="H3605">לְכֹ֖ל</l>
          <l s="H7307">הָרֻח֣וֹת</l>
          <l s="H428">הָאֵ֑לֶּה</l>
          <l s="H3808">וְלֹֽא</l>־<l s="H1961">יִהְיֶ֣ה</l>
          <l s="H1471">הַגּ֔וֹי</l>
          <l s="H834">אֲשֶׁ֛ר</l>
          <l s="H3808">לֹֽא</l>־<l s="H935">יָב֥וֹא</l>
          <l s="H8033">שָׁ֖ם</l>
          <l s="H5080">נִדְּחֵ֥י</l>
          <l s="H5867">עולם</l>׃
        </span>
<span class="v-num v-37">37</span><span class="v JR49_37" data-id="JR49_37">
          <l s="H2865">וְהַחְתַּתִּ֣י</l>
          <l s="H853">אֶת</l>־<l s="H5867">עֵ֠ילָם</l>
          <l s="H6440">לִפְנֵ֨י</l>
          <l s="H341">אֹיְבֵיהֶ֜ם</l>
          <l s="H6440">וְלִפְנֵ֣י</l>
          ׀
          <l s="H1245">מְבַקְשֵׁ֣י</l>
          <l s="H5315">נַפְשָׁ֗ם</l>
          <l s="H935">וְהֵבֵאתִ֨י</l>
          <l s="H5921">עֲלֵיהֶ֧ם</l>
          ׀
          <l s="H7451">רָעָ֛ה</l>
          <l s="H853">אֶת</l>־<l s="H2740">חֲר֥וֹן</l>
          <l s="H639">אַפִּ֖י</l>
          <l s="H5002">נְאֻם</l>־<l s="H3068">יְהוָ֑ה</l>
          <l s="H7971">וְשִׁלַּחְתִּ֤י</l>
          <l s="H310">אַֽחֲרֵיהֶם֙</l>
          <l s="H853">אֶת</l>־<l s="H2719">הַחֶ֔רֶב</l>
          <l s="H5704">עַ֥ד</l>
          <l s="H3615">כַּלּוֹתִ֖י</l>
          <l s="H853">אוֹתָֽם</l>׃
        </span>
<span class="v-num v-38">38</span><span class="v JR49_38" data-id="JR49_38">
          <l s="H7760">וְשַׂמְתִּ֥י</l>
          <l s="H3678">כִסְאִ֖י</l>
          <l s="H5867">בְּעֵילָ֑ם</l>
          <l s="H6">וְהַאֲבַדְתִּ֥י</l>
          <l s="H8033">מִשָּׁ֛ם</l>
          <l s="H4428">מֶ֥לֶךְ</l>
          <l s="H8269">וְשָׂרִ֖ים</l>
          <l s="H5002">נְאֻם</l>־<l s="H3068">יְהוָֽה</l>׃
        </span>
<span class="v-num v-39">39</span><span class="v JR49_39" data-id="JR49_39">
          <l s="H1961">וְהָיָ֣ה</l>
          ׀
          <l s="H319">בְּאַחֲרִ֣ית</l>
          <l s="H3117">הַיָּמִ֗ים</l>
          <l s="H7725">אשוב</l>
          <l s="H853">אֶת</l>־<l s="H7622">שבית</l>
          <l s="H5867">עֵילָ֖ם</l>
          <l s="H5002">נְאֻם</l>־<l s="H3068">יְהוָֽה</l>׃
          ס
        </span>

</div>

</div><br>
<div class="footer"><div class="nav">
<a class="prev" href="JR48.html">&lt;</a>
<a class="home" href="index.html">=</a>
<a class="next" href="JR50.html">&gt;</a>
</div></div>
</body>
</html>