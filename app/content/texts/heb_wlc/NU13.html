<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>במדבר 13 (WLC)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="rtl" class="section-document">
<div class="header"><div class="nav">
<a class="name" href="NU.html">Westminster Leningrad Codex</a><a class="location" href="NU.html">במדבר 13</a><a class="prev" href="NU12.html">&lt;</a>
<a class="home" href="index.html">=</a>
<a class="next" href="NU14.html">&gt;</a>
</div></div>
<div class="section chapter NU NU13 heb_wlc heb " dir="rtl" lang="he" data-id="NU13" data-nextid="NU14" data-previd="NU12"><br>
<div class="c">13</div>
<div class="p">
<span class="v-num v-1">1</span><span class="v NU13_1" data-id="NU13_1">
          <l s="H1696">וַיְדַבֵּ֥ר</l>
          <l s="H3068">יְהוָ֖ה</l>
          <l s="H413">אֶל</l>־<l s="H4872">מֹשֶׁ֥ה</l>
          <l s="H559">לֵּאמֹֽר</l>׃
        </span>
<span class="v-num v-2">2</span><span class="v NU13_2" data-id="NU13_2">
          <l s="H7971">שְׁלַח</l>־<l s="H">לְךָ֣</l>
          <l s="H376">אֲנָשִׁ֗ים</l>
          <l s="H8446">וְיָתֻ֙רוּ֙</l>
          <l s="H853">אֶת</l>־<l s="H776">אֶ֣רֶץ</l>
          <l s="H3667">כְּנַ֔עַן</l>
          <l s="H834">אֲשֶׁר</l>־<l s="H589">אֲנִ֥י</l>
          <l s="H5414">נֹתֵ֖ן</l>
          <l s="H1121">לִבְנֵ֣י</l>
          <l s="H3478">יִשְׂרָאֵ֑ל</l>
          <l s="H376">אִ֣ישׁ</l>
          <l s="H259">אֶחָד֩</l>
          <l s="H376">אִ֨ישׁ</l>
          <l s="H259">אֶחָ֜ד</l>
          <l s="H4294">לְמַטֵּ֤ה</l>
          <l s="H1">אֲבֹתָיו֙</l>
          <l s="H7971">תִּשְׁלָ֔חוּ</l>
          <l s="H3605">כֹּ֖ל</l>
          <l s="H5387">נָשִׂ֥יא</l>
          <l s="H">בָהֶֽם</l>׃
        </span>
<span class="v-num v-3">3</span><span class="v NU13_3" data-id="NU13_3">
          <l s="H7971">וַיִּשְׁלַ֨ח</l>
          <l s="H853">אֹתָ֥ם</l>
          <l s="H4872">מֹשֶׁ֛ה</l>
          <l s="H4057">מִמִּדְבַּ֥ר</l>
          <l s="H6290">פָּארָ֖ן</l>
          <l s="H5921">עַל</l>־<l s="H6310">פִּ֣י</l>
          <l s="H3068">יְהוָ֑ה</l>
          <l s="H3605">כֻּלָּ֣ם</l>
          <l s="H376">אֲנָשִׁ֔ים</l>
          <l s="H7218">רָאשֵׁ֥י</l>
          <l s="H1121">בְנֵֽי</l>־<l s="H3478">יִשְׂרָאֵ֖ל</l>
          <l s="H1992">הֵֽמָּה</l>׃
        </span>
<span class="v-num v-4">4</span><span class="v NU13_4" data-id="NU13_4">
          <l s="H428">וְאֵ֖לֶּה</l>
          <l s="H8034">שְׁמוֹתָ֑ם</l>
          <l s="H4294">לְמַטֵּ֣ה</l>
          <l s="H7205">רְאוּבֵ֔ן</l>
          <l s="H8051">שַׁמּ֖וּעַ</l>
          <l s="H1121">בֶּן</l>־<l s="H2139">זַכּֽוּר</l>׃
        </span>
<span class="v-num v-5">5</span><span class="v NU13_5" data-id="NU13_5">
          <l s="H4294">לְמַטֵּ֣ה</l>
          <l s="H8095">שִׁמְע֔וֹן</l>
          <l s="H8202">שָׁפָ֖ט</l>
          <l s="H1121">בֶּן</l>־<l s="H2753">חוֹרִֽי</l>׃
        </span>
<span class="v-num v-6">6</span><span class="v NU13_6" data-id="NU13_6">
          <l s="H4294">לְמַטֵּ֣ה</l>
          <l s="H3063">יְהוּדָ֔ה</l>
          <l s="H3612">כָּלֵ֖ב</l>
          <l s="H1121">בֶּן</l>־<l s="H3312">יְפֻנֶּֽה</l>׃
        </span>
<span class="v-num v-7">7</span><span class="v NU13_7" data-id="NU13_7">
          <l s="H4294">לְמַטֵּ֣ה</l>
          <l s="H3485">יִשָּׂשכָ֔ר</l>
          <l s="H3008">יִגְאָ֖ל</l>
          <l s="H1121">בֶּן</l>־<l s="H3130">יוֹסֵֽף</l>׃
        </span>
<span class="v-num v-8">8</span><span class="v NU13_8" data-id="NU13_8">
          <l s="H4294">לְמַטֵּ֥ה</l>
          <l s="H669">אֶפְרָ֖יִם</l>
          <l s="H1954">הוֹשֵׁ֥עַ</l>
          <l s="H1121">בִּן</l>־<l s="H5126">נֽוּן</l>׃
        </span>
<span class="v-num v-9">9</span><span class="v NU13_9" data-id="NU13_9">
          <l s="H4294">לְמַטֵּ֣ה</l>
          <l s="H1144">בִנְיָמִ֔ן</l>
          <l s="H6406">פַּלְטִ֖י</l>
          <l s="H1121">בֶּן</l>־<l s="H7505">רָפֽוּא</l>׃
        </span>
<span class="v-num v-10">10</span><span class="v NU13_10" data-id="NU13_10">
          <l s="H4294">לְמַטֵּ֣ה</l>
          <l s="H2074">זְבוּלֻ֔ן</l>
          <l s="H1427">גַּדִּיאֵ֖ל</l>
          <l s="H1121">בֶּן</l>־<l s="H5476">סוֹדִֽי</l>׃
        </span>
<span class="v-num v-11">11</span><span class="v NU13_11" data-id="NU13_11">
          <l s="H4294">לְמַטֵּ֥ה</l>
          <l s="H3130">יוֹסֵ֖ף</l>
          <l s="H4294">לְמַטֵּ֣ה</l>
          <l s="H4519">מְנַשֶּׁ֑ה</l>
          <l s="H1426">גַּדִּ֖י</l>
          <l s="H1121">בֶּן</l>־<l s="H5485">סוּסִֽי</l>׃
        </span>
<span class="v-num v-12">12</span><span class="v NU13_12" data-id="NU13_12">
          <l s="H4294">לְמַטֵּ֣ה</l>
          <l s="H1835">דָ֔ן</l>
          <l s="H5988">עַמִּיאֵ֖ל</l>
          <l s="H1121">בֶּן</l>־<l s="H1582">גְּמַלִּֽי</l>׃
        </span>
<span class="v-num v-13">13</span><span class="v NU13_13" data-id="NU13_13">
          <l s="H4294">לְמַטֵּ֣ה</l>
          <l s="H836">אָשֵׁ֔ר</l>
          <l s="H5639">סְת֖וּר</l>
          <l s="H1121">בֶּן</l>־<l s="H4317">מִיכָאֵֽל</l>׃
        </span>
<span class="v-num v-14">14</span><span class="v NU13_14" data-id="NU13_14">
          <l s="H4294">לְמַטֵּ֣ה</l>
          <l s="H5321">נַפְתָּלִ֔י</l>
          <l s="H5147">נַחְבִּ֖י</l>
          <l s="H1121">בֶּן</l>־<l s="H2058">וָפְסִֽי</l>׃
        </span>
<span class="v-num v-15">15</span><span class="v NU13_15" data-id="NU13_15">
          <l s="H4294">לְמַטֵּ֣ה</l>
          <l s="H1410">גָ֔ד</l>
          <l s="H1345">גְּאוּאֵ֖ל</l>
          <l s="H1121">בֶּן</l>־<l s="H4352">מָכִֽי</l>׃
        </span>
<span class="v-num v-16">16</span><span class="v NU13_16" data-id="NU13_16">
          <l s="H428">אֵ֚לֶּה</l>
          <l s="H8034">שְׁמ֣וֹת</l>
          <l s="H376">הָֽאֲנָשִׁ֔ים</l>
          <l s="H834">אֲשֶׁר</l>־<l s="H7971">שָׁלַ֥ח</l>
          <l s="H4872">מֹשֶׁ֖ה</l>
          <l s="H8446">לָת֣וּר</l>
          <l s="H853">אֶת</l>־<l s="H776">הָאָ֑רֶץ</l>
          <l s="H7121">וַיִּקְרָ֥א</l>
          <l s="H4872">מֹשֶׁ֛ה</l>
          <l s="H1954">לְהוֹשֵׁ֥עַ</l>
          <l s="H1121">בִּן</l>־<l s="H5126">נ֖וּן</l>
          <l s="H3091">יְהוֹשֻֽׁעַ</l>׃
        </span>
<span class="v-num v-17">17</span><span class="v NU13_17" data-id="NU13_17">
          <l s="H7971">וַיִּשְׁלַ֤ח</l>
          <l s="H853">אֹתָם֙</l>
          <l s="H4872">מֹשֶׁ֔ה</l>
          <l s="H8446">לָת֖וּר</l>
          <l s="H853">אֶת</l>־<l s="H776">אֶ֣רֶץ</l>
          <l s="H3667">כְּנָ֑עַן</l>
          <l s="H559">וַיֹּ֣אמֶר</l>
          <l s="H413">אֲלֵהֶ֗ם</l>
          <l s="H5927">עֲל֥וּ</l>
          <l s="H2088">זֶה֙</l>
          <l s="H5045">בַּנֶּ֔גֶב</l>
          <l s="H5927">וַעֲלִיתֶ֖ם</l>
          <l s="H853">אֶת</l>־<l s="H2022">הָהָֽר</l>׃
        </span>
<span class="v-num v-18">18</span><span class="v NU13_18" data-id="NU13_18">
          <l s="H7200">וּרְאִיתֶ֥ם</l>
          <l s="H853">אֶת</l>־<l s="H776">הָאָ֖רֶץ</l>
          <l s="H4100">מַה</l>־<l s="H1931">הִ֑וא</l>
          <l s="H853">וְאֶת</l>־<l s="H5971">הָעָם֙</l>
          <l s="H3427">הַיֹּשֵׁ֣ב</l>
          <l s="H5921">עָלֶ֔יהָ</l>
          <l s="H2389">הֶחָזָ֥ק</l>
          <l s="H1931">הוּא֙</l>
          <l s="H7504">הֲרָפֶ֔ה</l>
          <l s="H4592">הַמְעַ֥ט</l>
          <l s="H1931">ה֖וּא</l>
          <l s="H518">אִם</l>־<l s="H7227">רָֽב</l>׃
        </span>
<span class="v-num v-19">19</span><span class="v NU13_19" data-id="NU13_19">
          <l s="H4100">וּמָ֣ה</l>
          <l s="H776">הָאָ֗רֶץ</l>
          <l s="H834">אֲשֶׁר</l>־<l s="H1931">הוּא֙</l>
          <l s="H3427">יֹשֵׁ֣ב</l>
          <l s="H">בָּ֔הּ</l>
          <l s="H2896">הֲטוֹבָ֥ה</l>
          <l s="H1931">הִ֖וא</l>
          <l s="H518">אִם</l>־<l s="H7451">רָעָ֑ה</l>
          <l s="H4100">וּמָ֣ה</l>
          <l s="H5892">הֶֽעָרִ֗ים</l>
          <l s="H834">אֲשֶׁר</l>־<l s="H1931">הוּא֙</l>
          <l s="H3427">יוֹשֵׁ֣ב</l>
          <l s="H2007">בָּהֵ֔נָּה</l>
          <l s="H4264">הַבְּמַֽחֲנִ֖ים</l>
          <l s="H518">אִ֥ם</l>
          <l s="H4013">בְּמִבְצָרִֽים</l>׃
        </span>
<span class="v-num v-20">20</span><span class="v NU13_20" data-id="NU13_20">
          <l s="H4100">וּמָ֣ה</l>
          <l s="H776">הָ֠אָרֶץ</l>
          <l s="H8082">הַשְּׁמֵנָ֨ה</l>
          <l s="H1931">הִ֜וא</l>
          <l s="H518">אִם</l>־<l s="H7330">רָזָ֗ה</l>
          <l s="H3426">הֲיֵֽשׁ</l>־<l s="H">בָּ֥הּ</l>
          <l s="H6086">עֵץ֙</l>
          <l s="H518">אִם</l>־<l s="H369">אַ֔יִן</l>
          <l s="H2388">וְהִ֨תְחַזַּקְתֶּ֔ם</l>
          <l s="H3947">וּלְקַחְתֶּ֖ם</l>
          <l s="H6529">מִפְּרִ֣י</l>
          <l s="H776">הָאָ֑רֶץ</l>
          <l s="H3117">וְהַ֨יָּמִ֔ים</l>
          <l s="H3117">יְמֵ֖י</l>
          <l s="H1061">בִּכּוּרֵ֥י</l>
          <l s="H6025">עֲנָבִֽים</l>׃
        </span>
<span class="v-num v-21">21</span><span class="v NU13_21" data-id="NU13_21">
          <l s="H5927">וַֽיַּעֲל֖וּ</l>
          <l s="H8446">וַיָּתֻ֣רוּ</l>
          <l s="H853">אֶת</l>־<l s="H776">הָאָ֑רֶץ</l>
          <l s="H4057">מִמִּדְבַּר</l>־<l s="H6790">צִ֥ן</l>
          <l s="H5704">עַד</l>־<l s="H7340">רְחֹ֖ב</l>
          <l s="H935">לְבֹ֥א</l>
          <l s="H2574">חֲמָֽת</l>׃
        </span>
<span class="v-num v-22">22</span><span class="v NU13_22" data-id="NU13_22">
          <l s="H5927">וַיַּעֲל֣וּ</l>
          <l s="H5045">בַנֶּגֶב֮</l>
          <l s="H935">וַיָּבֹ֣א</l>
          <l s="H5704">עַד</l>־<l s="H2275">חֶבְרוֹן֒</l>
          <l s="H8033">וְשָׁ֤ם</l>
          <l s="H289">אֲחִימַן֙</l>
          <l s="H8344">שֵׁשַׁ֣י</l>
          <l s="H8526">וְתַלְמַ֔י</l>
          <l s="H3211">יְלִידֵ֖י</l>
          <l s="H6061">הָעֲנָ֑ק</l>
          <l s="H2275">וְחֶבְר֗וֹן</l>
          <l s="H7651">שֶׁ֤בַע</l>
          <l s="H8141">שָׁנִים֙</l>
          <l s="H1129">נִבְנְתָ֔ה</l>
          <l s="H6440">לִפְנֵ֖י</l>
          <l s="H6814">צֹ֥עַן</l>
          <l s="H4714">מִצְרָֽיִם</l>׃
        </span>
<span class="v-num v-23">23</span><span class="v NU13_23" data-id="NU13_23">
          <l s="H935">וַיָּבֹ֜אוּ</l>
          <l s="H5704">עַד</l>־<l s="H5158">נַ֣חַל</l>
          <l s="H812">אֶשְׁכֹּ֗ל</l>
          <l s="H3772">וַיִּכְרְת֨וּ</l>
          <l s="H8033">מִשָּׁ֤ם</l>
          <l s="H2156">זְמוֹרָה֙</l>
          <l s="H811">וְאֶשְׁכּ֤וֹל</l>
          <l s="H6025">עֲנָבִים֙</l>
          <l s="H259">אֶחָ֔ד</l>
          <l s="H5375">וַיִּשָּׂאֻ֥הוּ</l>
          <l s="H4132">בַמּ֖וֹט</l>
          <l s="H8147">בִּשְׁנָ֑יִם</l>
          <l s="H4480">וּמִן</l>־<l s="H7416">הָרִמֹּנִ֖ים</l>
          <l s="H4480">וּמִן</l>־<l s="H8384">הַתְּאֵנִֽים</l>׃
        </span>
<span class="v-num v-24">24</span><span class="v NU13_24" data-id="NU13_24">
          <l s="H4725">לַמָּק֣וֹם</l>
          <l s="H1931">הַה֔וּא</l>
          <l s="H7121">קָרָ֖א</l>
          <l s="H5158">נַ֣חַל</l>
          <l s="H812">אֶשְׁכּ֑וֹל</l>
          <l s="H5921">עַ֚ל</l>
          <l s="H182">אֹד֣וֹת</l>
          <l s="H811">הָֽאֶשְׁכּ֔וֹל</l>
          <l s="H834">אֲשֶׁר</l>־<l s="H3772">כָּרְת֥וּ</l>
          <l s="H8033">מִשָּׁ֖ם</l>
          <l s="H1121">בְּנֵ֥י</l>
          <l s="H3478">יִשְׂרָאֵֽל</l>׃
        </span>
<span class="v-num v-25">25</span><span class="v NU13_25" data-id="NU13_25">
          <l s="H7725">וַיָּשֻׁ֖בוּ</l>
          <l s="H8446">מִתּ֣וּר</l>
          <l s="H776">הָאָ֑רֶץ</l>
          <l s="H7093">מִקֵּ֖ץ</l>
          <l s="H705">אַרְבָּעִ֥ים</l>
          <l s="H3117">יֽוֹם</l>׃
        </span>
<span class="v-num v-26">26</span><span class="v NU13_26" data-id="NU13_26">
          <l s="H3212">וַיֵּלְכ֡וּ</l>
          <l s="H935">וַיָּבֹאוּ֩</l>
          <l s="H413">אֶל</l>־<l s="H4872">מֹשֶׁ֨ה</l>
          <l s="H413">וְאֶֽל</l>־<l s="H175">אַהֲרֹ֜ן</l>
          <l s="H413">וְאֶל</l>־<l s="H3605">כָּל</l>־<l s="H5712">עֲדַ֧ת</l>
          <l s="H1121">בְּנֵֽי</l>־<l s="H3478">יִשְׂרָאֵ֛ל</l>
          <l s="H413">אֶל</l>־<l s="H4057">מִדְבַּ֥ר</l>
          <l s="H6290">פָּארָ֖ן</l>
          <l s="H6946">קָדֵ֑שָׁה</l>
          <l s="H7725">וַיָּשִׁ֨יבוּ</l>
          <l s="H853">אוֹתָ֤ם</l>
          <l s="H1697">דָּבָר֙</l>
          <l s="H853">וְאֶת</l>־<l s="H3605">כָּל</l>־<l s="H5712">הָ֣עֵדָ֔ה</l>
          <l s="H7200">וַיַּרְא֖וּם</l>
          <l s="H853">אֶת</l>־<l s="H6529">פְּרִ֥י</l>
          <l s="H776">הָאָֽרֶץ</l>׃
        </span>
<span class="v-num v-27">27</span><span class="v NU13_27" data-id="NU13_27">
          <l s="H5608">וַיְסַפְּרוּ</l>־<l s="H">לוֹ֙</l>
          <l s="H559">וַיֹּ֣אמְר֔וּ</l>
          <l s="H935">בָּ֕אנוּ</l>
          <l s="H413">אֶל</l>־<l s="H776">הָאָ֖רֶץ</l>
          <l s="H834">אֲשֶׁ֣ר</l>
          <l s="H7971">שְׁלַחְתָּ֑נוּ</l>
          <l s="H1571">וְ֠גַם</l>
          <l s="H2100">זָבַ֨ת</l>
          <l s="H2461">חָלָ֥ב</l>
          <l s="H1706">וּדְבַ֛שׁ</l>
          <l s="H1931">הִ֖וא</l>
          <l s="H2088">וְזֶה</l>־<l s="H6529">פִּרְיָֽהּ</l>׃
        </span>
<span class="v-num v-28">28</span><span class="v NU13_28" data-id="NU13_28">
          <l s="H657">אֶ֚פֶס</l>
          <l s="H3588">כִּֽי</l>־<l s="H5794">עַ֣ז</l>
          <l s="H5971">הָעָ֔ם</l>
          <l s="H3427">הַיֹּשֵׁ֖ב</l>
          <l s="H776">בָּאָ֑רֶץ</l>
          <l s="H5892">וְהֶֽעָרִ֗ים</l>
          <l s="H1219">בְּצֻר֤וֹת</l>
          <l s="H1419">גְּדֹלֹת֙</l>
          <l s="H3966">מְאֹ֔ד</l>
          <l s="H1571">וְגַם</l>־<l s="H3211">יְלִדֵ֥י</l>
          <l s="H6061">הָֽעֲנָ֖ק</l>
          <l s="H7200">רָאִ֥ינוּ</l>
          <l s="H8033">שָֽׁם</l>׃
        </span>
<span class="v-num v-29">29</span><span class="v NU13_29" data-id="NU13_29">
          <l s="H6002">עֲמָלֵ֥ק</l>
          <l s="H3427">יוֹשֵׁ֖ב</l>
          <l s="H776">בְּאֶ֣רֶץ</l>
          <l s="H5045">הַנֶּ֑גֶב</l>
          <l s="H2850">וְ֠הַֽחִתִּי</l>
          <l s="H2983">וְהַיְבוּסִ֤י</l>
          <l s="H567">וְהָֽאֱמֹרִי֙</l>
          <l s="H3427">יוֹשֵׁ֣ב</l>
          <l s="H2022">בָּהָ֔ר</l>
          <l s="H3669">וְהַֽכְּנַעֲנִי֙</l>
          <l s="H3427">יֹשֵׁ֣ב</l>
          <l s="H5921">עַל</l>־<l s="H3220">הַיָּ֔ם</l>
          <l s="H5921">וְעַ֖ל</l>
          <l s="H3027">יַ֥ד</l>
          <l s="H3383">הַיַּרְדֵּֽן</l>׃
        </span>
<span class="v-num v-30">30</span><span class="v NU13_30" data-id="NU13_30">
          <l s="H2013">וַיַּ֧הַס</l>
          <l s="H3612">כָּלֵ֛ב</l>
          <l s="H853">אֶת</l>־<l s="H5971">הָעָ֖ם</l>
          <l s="H413">אֶל</l>־<l s="H4872">מֹשֶׁ֑ה</l>
          <l s="H559">וַיֹּ֗אמֶר</l>
          <l s="H5927">עָלֹ֤ה</l>
          <l s="H5927">נַעֲלֶה֙</l>
          <l s="H3423">וְיָרַ֣שְׁנוּ</l>
          <l s="H853">אֹתָ֔הּ</l>
          <l s="H3588">כִּֽי</l>־<l s="H3201">יָכ֥וֹל</l>
          <l s="H3201">נוּכַ֖ל</l>
          <l s="H">לָֽהּ</l>׃
        </span>
<span class="v-num v-31">31</span><span class="v NU13_31" data-id="NU13_31">
          <l s="H376">וְהָ֨אֲנָשִׁ֜ים</l>
          <l s="H834">אֲשֶׁר</l>־<l s="H5927">עָל֤וּ</l>
          <l s="H5973">עִמּוֹ֙</l>
          <l s="H559">אָֽמְר֔וּ</l>
          <l s="H3808">לֹ֥א</l>
          <l s="H3201">נוּכַ֖ל</l>
          <l s="H5927">לַעֲל֣וֹת</l>
          <l s="H413">אֶל</l>־<l s="H5971">הָעָ֑ם</l>
          <l s="H3588">כִּֽי</l>־<l s="H2389">חָזָ֥ק</l>
          <l s="H1931">ה֖וּא</l>
          <l s="H4480">מִמֶּֽנּוּ</l>׃
        </span>
<span class="v-num v-32">32</span><span class="v NU13_32" data-id="NU13_32">
          <l s="H3318">וַיּוֹצִ֜יאוּ</l>
          <l s="H1681">דִּבַּ֤ת</l>
          <l s="H776">הָאָ֙רֶץ֙</l>
          <l s="H834">אֲשֶׁ֣ר</l>
          <l s="H8446">תָּר֣וּ</l>
          <l s="H853">אֹתָ֔הּ</l>
          <l s="H413">אֶל</l>־<l s="H1121">בְּנֵ֥י</l>
          <l s="H3478">יִשְׂרָאֵ֖ל</l>
          <l s="H559">לֵאמֹ֑ר</l>
          <l s="H776">הָאָ֡רֶץ</l>
          <l s="H834">אֲשֶׁר֩</l>
          <l s="H5674">עָבַ֨רְנוּ</l>
          <l s="H">בָ֜הּ</l>
          <l s="H8446">לָת֣וּר</l>
          <l s="H853">אֹתָ֗הּ</l>
          <l s="H776">אֶ֣רֶץ</l>
          <l s="H398">אֹכֶ֤לֶת</l>
          <l s="H3427">יוֹשְׁבֶ֙יהָ֙</l>
          <l s="H1931">הִ֔וא</l>
          <l s="H3605">וְכָל</l>־<l s="H5971">הָעָ֛ם</l>
          <l s="H834">אֲשֶׁר</l>־<l s="H7200">רָאִ֥ינוּ</l>
          <l s="H8432">בְתוֹכָ֖הּ</l>
          <l s="H376">אַנְשֵׁ֥י</l>
          <l s="H4060">מִדּֽוֹת</l>׃
        </span>
<span class="v-num v-33">33</span><span class="v NU13_33" data-id="NU13_33">
          <l s="H8033">וְשָׁ֣ם</l>
          <l s="H7200">רָאִ֗ינוּ</l>
          <l s="H853">אֶת</l>־<l s="H5303">הַנְּפִילִ֛ים</l>
          <l s="H1121">בְּנֵ֥י</l>
          <l s="H6061">עֲנָ֖ק</l>
          <l s="H4480">מִן</l>־<l s="H5303">הַנְּפִלִ֑ים</l>
          <l s="H1961">וַנְּהִ֤י</l>
          <l s="H5869">בְעֵינֵ֙ינוּ֙</l>
          <l s="H2284">כַּֽחֲגָבִ֔ים</l>
          <l s="H3651">וְכֵ֥ן</l>
          <l s="H1961">הָיִ֖ינוּ</l>
          <l s="H5869">בְּעֵינֵיהֶֽם</l>׃
        </span>

</div>

</div><br>
<div class="footer"><div class="nav">
<a class="prev" href="NU12.html">&lt;</a>
<a class="home" href="index.html">=</a>
<a class="next" href="NU14.html">&gt;</a>
</div></div>
</body>
</html>