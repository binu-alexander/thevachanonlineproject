<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>שופטים 1 (WLC)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="rtl" class="section-document">
<div class="header"><div class="nav">
<a class="name" href="JG.html">Westminster Leningrad Codex</a><a class="location" href="JG.html">שופטים 1</a><a class="prev" href="JS24.html">&lt;</a>
<a class="home" href="index.html">=</a>
<a class="next" href="JG2.html">&gt;</a>
</div></div>
<div class="section chapter JG JG1 heb_wlc heb " dir="rtl" lang="he" data-id="JG1" data-nextid="JG2" data-previd="JS24"><br>
<div class="mt">שופטים</div>
<div class="c">1</div>
<div class="p">
<span class="v-num v-1">1</span><span class="v JG1_1" data-id="JG1_1">
          <l s="H1961">וַיְהִ֗י</l>
          <l s="H310">אַחֲרֵי֙</l>
          <l s="H4194">מ֣וֹת</l>
          <l s="H3091">יְהוֹשֻׁ֔עַ</l>
          <l s="H7592">וַֽיִּשְׁאֲלוּ֙</l>
          <l s="H1121">בְּנֵ֣י</l>
          <l s="H3478">יִשְׂרָאֵ֔ל</l>
          <l s="H3068">בַּיהוָ֖ה</l>
          <l s="H559">לֵאמֹ֑ר</l>
          <l s="H4310">מִ֣י</l>
          <l s="H5927">יַעֲלֶה</l>־<l s="H">לָּ֧נוּ</l>
          <l s="H413">אֶל</l>־<l s="H3669">הַֽכְּנַעֲנִ֛י</l>
          <l s="H8462">בַּתְּחִלָּ֖ה</l>
          <l s="H3898">לְהִלָּ֥חֶם</l>
          <l s="H">בּֽוֹ</l>׃
        </span>
<span class="v-num v-2">2</span><span class="v JG1_2" data-id="JG1_2">
          <l s="H559">וַיֹּ֣אמֶר</l>
          <l s="H3068">יְהוָ֖ה</l>
          <l s="H3063">יְהוּדָ֣ה</l>
          <l s="H5927">יַעֲלֶ֑ה</l>
          <l s="H2009">הִנֵּ֛ה</l>
          <l s="H5414">נָתַ֥תִּי</l>
          <l s="H853">אֶת</l>־<l s="H776">הָאָ֖רֶץ</l>
          <l s="H3027">בְּיָדֽוֹ</l>׃
        </span>
<span class="v-num v-3">3</span><span class="v JG1_3" data-id="JG1_3">
          <l s="H559">וַיֹּ֣אמֶר</l>
          <l s="H3063">יְהוּדָה֩</l>
          <l s="H8095">לְשִׁמְע֨וֹן</l>
          <l s="H251">אָחִ֜יו</l>
          <l s="H5927">עֲלֵ֧ה</l>
          <l s="H854">אִתִּ֣י</l>
          <l s="H1486">בְגוֹרָלִ֗י</l>
          <l s="H3898">וְנִֽלָּחֲמָה֙</l>
          <l s="H3669">בַּֽכְּנַעֲנִ֔י</l>
          <l s="H1980">וְהָלַכְתִּ֧י</l>
          <l s="H1571">גַם</l>־<l s="H589">אֲנִ֛י</l>
          <l s="H854">אִתְּךָ֖</l>
          <l s="H1486">בְּגוֹרָלֶ֑ךָ</l>
          <l s="H3212">וַיֵּ֥לֶךְ</l>
          <l s="H854">אִתּ֖וֹ</l>
          <l s="H8095">שִׁמְעֽוֹן</l>׃
        </span>
<span class="v-num v-4">4</span><span class="v JG1_4" data-id="JG1_4">
          <l s="H5927">וַיַּ֣עַל</l>
          <l s="H3063">יְהוּדָ֔ה</l>
          <l s="H5414">וַיִּתֵּ֧ן</l>
          <l s="H3068">יְהוָ֛ה</l>
          <l s="H853">אֶת</l>־<l s="H3669">הַכְּנַעֲנִ֥י</l>
          <l s="H6522">וְהַפְּרִזִּ֖י</l>
          <l s="H3027">בְּיָדָ֑ם</l>
          <l s="H5221">וַיַּכּ֣וּם</l>
          <l s="H966">בְּבֶ֔זֶק</l>
          <l s="H6235">עֲשֶׂ֥רֶת</l>
          <l s="H505">אֲלָפִ֖ים</l>
          <l s="H376">אִֽישׁ</l>׃
        </span>
<span class="v-num v-5">5</span><span class="v JG1_5" data-id="JG1_5">
          <l s="H4672">וַֽ֠יִּמְצְאוּ</l>
          <l s="H853">אֶת</l>־<l s="H137">אֲדֹנִ֥י</l>
          <l s="H137">בֶ֙זֶק֙</l>
          <l s="H966">בְּבֶ֔זֶק</l>
          <l s="H3898">וַיִּֽלָּחֲמ֖וּ</l>
          <l s="H">בּ֑וֹ</l>
          <l s="H5221">וַיַּכּ֕וּ</l>
          <l s="H853">אֶת</l>־<l s="H3669">הַֽכְּנַעֲנִ֖י</l>
          <l s="H853">וְאֶת</l>־<l s="H6522">הַפְּרִזִּֽי</l>׃
        </span>
<span class="v-num v-6">6</span><span class="v JG1_6" data-id="JG1_6">
          <l s="H5127">וַיָּ֙נָס֙</l>
          <l s="H137">אֲדֹ֣נִי</l>
          <l s="H137">בֶ֔זֶק</l>
          <l s="H7291">וַֽיִּרְדְּפ֖וּ</l>
          <l s="H310">אַחֲרָ֑יו</l>
          <l s="H270">וַיֹּאחֲז֣וּ</l>
          <l s="H853">אֹת֔וֹ</l>
          <l s="H7112">וַֽיְקַצְּצ֔וּ</l>
          <l s="H853">אֶת</l>־<l s="H931">בְּהֹנ֥וֹת</l>
          <l s="H3027">יָדָ֖יו</l>
          <l s="H7272">וְרַגְלָֽיו</l>׃
        </span>
<span class="v-num v-7">7</span><span class="v JG1_7" data-id="JG1_7">
          <l s="H559">וַיֹּ֣אמֶר</l>
          <l s="H137">אֲדֹֽנִי</l>־<l s="H137">בֶ֗זֶק</l>
          <l s="H7657">שִׁבְעִ֣ים</l>
          ׀
          <l s="H4428">מְלָכִ֡ים</l>
          <l s="H931">בְּֽהֹנוֹת֩</l>
          <l s="H3027">יְדֵיהֶ֨ם</l>
          <l s="H7272">וְרַגְלֵיהֶ֜ם</l>
          <l s="H7112">מְקֻצָּצִ֗ים</l>
          <l s="H1961">הָי֤וּ</l>
          <l s="H3950">מְלַקְּטִים֙</l>
          <l s="H8478">תַּ֣חַת</l>
          <l s="H7979">שֻׁלְחָנִ֔י</l>
          <l s="H834">כַּאֲשֶׁ֣ר</l>
          <l s="H6213">עָשִׂ֔יתִי</l>
          <l s="H3651">כֵּ֥ן</l>
          <l s="H7999">שִׁלַּם</l>־<l s="H">לִ֖י</l>
          <l s="H430">אֱלֹהִ֑ים</l>
          <l s="H935">וַיְבִיאֻ֥הוּ</l>
          <l s="H3389">יְרוּשָׁלִַ֖ם</l>
          <l s="H4191">וַיָּ֥מָת</l>
          <l s="H8033">שָֽׁם</l>׃
          פ
        </span>
<span class="v-num v-8">8</span><span class="v JG1_8" data-id="JG1_8">
          <l s="H3898">וַיִּלָּחֲמ֤וּ</l>
          <l s="H1121">בְנֵֽי</l>־<l s="H3063">יְהוּדָה֙</l>
          <l s="H3389">בִּיר֣וּשָׁלִַ֔ם</l>
          <l s="H3920">וַיִּלְכְּד֣וּ</l>
          <l s="H853">אוֹתָ֔הּ</l>
          <l s="H5221">וַיַּכּ֖וּהָ</l>
          <l s="H6310">לְפִי</l>־<l s="H2719">חָ֑רֶב</l>
          <l s="H853">וְאֶת</l>־<l s="H5892">הָעִ֖יר</l>
          <l s="H7971">שִׁלְּח֥וּ</l>
          <l s="H784">בָאֵֽשׁ</l>׃
        </span>
<span class="v-num v-9">9</span><span class="v JG1_9" data-id="JG1_9">
          <l s="H310">וְאַחַ֗ר</l>
          <l s="H3381">יָֽרְדוּ֙</l>
          <l s="H1121">בְּנֵ֣י</l>
          <l s="H3063">יְהוּדָ֔ה</l>
          <l s="H3898">לְהִלָּחֵ֖ם</l>
          <l s="H3669">בַּֽכְּנַעֲנִ֑י</l>
          <l s="H3427">יוֹשֵׁ֣ב</l>
          <l s="H2022">הָהָ֔ר</l>
          <l s="H5045">וְהַנֶּ֖גֶב</l>
          <l s="H8219">וְהַשְּׁפֵלָֽה</l>׃
        </span>
<span class="v-num v-10">10</span><span class="v JG1_10" data-id="JG1_10">
          <l s="H3212">וַיֵּ֣לֶךְ</l>
          <l s="H3063">יְהוּדָ֗ה</l>
          <l s="H413">אֶל</l>־<l s="H3669">הַֽכְּנַעֲנִי֙</l>
          <l s="H3427">הַיּוֹשֵׁ֣ב</l>
          <l s="H2275">בְּחֶבְר֔וֹן</l>
          <l s="H8034">וְשֵׁם</l>־<l s="H2275">חֶבְר֥וֹן</l>
          <l s="H6440">לְפָנִ֖ים</l>
          <l s="H7153">קִרְיַ֣ת</l>
          <l s="H7153">אַרְבַּ֑ע</l>
          <l s="H5221">וַיַּכּ֛וּ</l>
          <l s="H853">אֶת</l>־<l s="H8344">שֵׁשַׁ֥י</l>
          <l s="H853">וְאֶת</l>־<l s="H289">אֲחִימַ֖ן</l>
          <l s="H853">וְאֶת</l>־<l s="H8526">תַּלְמָֽי</l>׃
        </span>
<span class="v-num v-11">11</span><span class="v JG1_11" data-id="JG1_11">
          <l s="H3212">וַיֵּ֣לֶךְ</l>
          <l s="H8033">מִשָּׁ֔ם</l>
          <l s="H413">אֶל</l>־<l s="H3427">יוֹשְׁבֵ֖י</l>
          <l s="H1688">דְּבִ֑יר</l>
          <l s="H8034">וְשֵׁם</l>־<l s="H1688">דְּבִ֥יר</l>
          <l s="H6440">לְפָנִ֖ים</l>
          <l s="H7158">קִרְיַת</l>־<l s="H7158">סֵֽפֶר</l>׃
        </span>
<span class="v-num v-12">12</span><span class="v JG1_12" data-id="JG1_12">
          <l s="H559">וַיֹּ֣אמֶר</l>
          <l s="H3612">כָּלֵ֔ב</l>
          <l s="H834">אֲשֶׁר</l>־<l s="H5221">יַכֶּ֥ה</l>
          <l s="H853">אֶת</l>־<l s="H7158">קִרְיַת</l>־<l s="H7158">סֵ֖פֶר</l>
          <l s="H3920">וּלְכָדָ֑הּ</l>
          <l s="H5414">וְנָתַ֥תִּי</l>
          <l s="H">ל֛וֹ</l>
          <l s="H853">אֶת</l>־<l s="H5915">עַכְסָ֥ה</l>
          <l s="H1323">בִתִּ֖י</l>
          <l s="H802">לְאִשָּֽׁה</l>׃
        </span>
<span class="v-num v-13">13</span><span class="v JG1_13" data-id="JG1_13">
          <l s="H3920">וַֽיִּלְכְּדָהּ֙</l>
          <l s="H6274">עָתְנִיאֵ֣ל</l>
          <l s="H1121">בֶּן</l>־<l s="H7073">קְנַ֔ז</l>
          <l s="H251">אֲחִ֥י</l>
          <l s="H3612">כָלֵ֖ב</l>
          <l s="H6996">הַקָּטֹ֣ן</l>
          <l s="H4480">מִמֶּ֑נּוּ</l>
          <l s="H5414">וַיִּתֶּן</l>־<l s="H">ל֛וֹ</l>
          <l s="H853">אֶת</l>־<l s="H5915">עַכְסָ֥ה</l>
          <l s="H1323">בִתּ֖וֹ</l>
          <l s="H802">לְאִשָּֽׁה</l>׃
        </span>
<span class="v-num v-14">14</span><span class="v JG1_14" data-id="JG1_14">
          <l s="H1961">וַיְהִ֣י</l>
          <l s="H935">בְּבוֹאָ֗הּ</l>
          <l s="H5496">וַתְּסִיתֵ֙הוּ֙</l>
          <l s="H7592">לִשְׁא֤וֹל</l>
          <l s="H853">מֵֽאֵת</l>־<l s="H1">אָבִ֙יהָ֙</l>
          <l s="H7704">הַשָּׂדֶ֔ה</l>
          <l s="H6795">וַתִּצְנַ֖ח</l>
          <l s="H5921">מֵעַ֣ל</l>
          <l s="H2543">הַחֲמ֑וֹר</l>
          <l s="H559">וַיֹּֽאמֶר</l>־<l s="H">לָ֥הּ</l>
          <l s="H3612">כָּלֵ֖ב</l>
          <l s="H4100">מַה</l>־<l s="H">לָּֽךְ</l>׃
        </span>
<span class="v-num v-15">15</span><span class="v JG1_15" data-id="JG1_15">
          <l s="H559">וַתֹּ֨אמֶר</l>
          <l s="H">ל֜וֹ</l>
          <l s="H3051">הָֽבָה</l>־<l s="H">לִּ֣י</l>
          <l s="H1293">בְרָכָ֗ה</l>
          <l s="H3588">כִּ֣י</l>
          <l s="H776">אֶ֤רֶץ</l>
          <l s="H5045">הַנֶּ֙גֶב֙</l>
          <l s="H5414">נְתַתָּ֔נִי</l>
          <l s="H5414">וְנָתַתָּ֥ה</l>
          <l s="H">לִ֖י</l>
          <l s="H1543">גֻּלֹּ֣ת</l>
          <l s="H4325">מָ֑יִם</l>
          <l s="H5414">וַיִּתֶּן</l>־<l s="H">לָ֣הּ</l>
          <l s="H3612">כָּלֵ֗ב</l>
          <l s="H853">אֵ֚ת</l>
          <l s="H1543">גֻּלֹּ֣ת</l>
          <l s="H5942">עִלִּ֔ית</l>
          <l s="H853">וְאֵ֖ת</l>
          <l s="H1543">גֻּלֹּ֥ת</l>
          <l s="H8482">תַּחְתִּֽית</l>׃
          פ
        </span>
<span class="v-num v-16">16</span><span class="v JG1_16" data-id="JG1_16">
          <l s="H1121">וּבְנֵ֣י</l>
          <l s="H7017">קֵינִי֩</l>
          <l s="H2859">חֹתֵ֨ן</l>
          <l s="H4872">מֹשֶׁ֜ה</l>
          <l s="H5927">עָל֨וּ</l>
          <l s="H5892">מֵעִ֤יר</l>
          <l s="H8558">הַתְּמָרִים֙</l>
          <l s="H854">אֶת</l>־<l s="H1121">בְּנֵ֣י</l>
          <l s="H3063">יְהוּדָ֔ה</l>
          <l s="H4057">מִדְבַּ֣ר</l>
          <l s="H3063">יְהוּדָ֔ה</l>
          <l s="H834">אֲשֶׁ֖ר</l>
          <l s="H5045">בְּנֶ֣גֶב</l>
          <l s="H6166">עֲרָ֑ד</l>
          <l s="H3212">וַיֵּ֖לֶךְ</l>
          <l s="H3427">וַיֵּ֥שֶׁב</l>
          <l s="H854">אֶת</l>־<l s="H5971">הָעָֽם</l>׃
        </span>
<span class="v-num v-17">17</span><span class="v JG1_17" data-id="JG1_17">
          <l s="H3212">וַיֵּ֤לֶךְ</l>
          <l s="H3063">יְהוּדָה֙</l>
          <l s="H854">אֶת</l>־<l s="H8095">שִׁמְע֣וֹן</l>
          <l s="H251">אָחִ֔יו</l>
          <l s="H5221">וַיַּכּ֕וּ</l>
          <l s="H853">אֶת</l>־<l s="H3669">הַֽכְּנַעֲנִ֖י</l>
          <l s="H3427">יוֹשֵׁ֣ב</l>
          <l s="H6857">צְפַ֑ת</l>
          <l s="H2763">וַיַּחֲרִ֣ימוּ</l>
          <l s="H853">אוֹתָ֔הּ</l>
          <l s="H7121">וַיִּקְרָ֥א</l>
          <l s="H853">אֶת</l>־<l s="H8034">שֵׁם</l>־<l s="H5892">הָעִ֖יר</l>
          <l s="H2767">חָרְמָֽה</l>׃
        </span>
<span class="v-num v-18">18</span><span class="v JG1_18" data-id="JG1_18">
          <l s="H3920">וַיִּלְכֹּ֤ד</l>
          <l s="H3063">יְהוּדָה֙</l>
          <l s="H853">אֶת</l>־<l s="H5804">עַזָּ֣ה</l>
          <l s="H853">וְאֶת</l>־<l s="H1366">גְּבוּלָ֔הּ</l>
          <l s="H853">וְאֶֽת</l>־<l s="H831">אַשְׁקְל֖וֹן</l>
          <l s="H853">וְאֶת</l>־<l s="H1366">גְּבוּלָ֑הּ</l>
          <l s="H853">וְאֶת</l>־<l s="H6138">עֶקְר֖וֹן</l>
          <l s="H853">וְאֶת</l>־<l s="H1366">גְּבוּלָֽהּ</l>׃
        </span>
<span class="v-num v-19">19</span><span class="v JG1_19" data-id="JG1_19">
          <l s="H1961">וַיְהִ֤י</l>
          <l s="H3068">יְהוָה֙</l>
          <l s="H854">אֶתּ</l>־<l s="H3063">יְהוּדָ֔ה</l>
          
          
          
          <l s="H3423">וַיֹּ֖רֶשׁ</l>
          <l s="H853">אֶת</l>־<l s="H2022">הָהָ֑ר</l>
          <l s="H3588">כִּ֣י</l>
          <l s="H3808">לֹ֤א</l>
          <l s="H3423">לְהוֹרִישׁ֙</l>
          <l s="H853">אֶת</l>־<l s="H3427">יֹשְׁבֵ֣י</l>
          <l s="H6010">הָעֵ֔מֶק</l>
          <l s="H3588">כִּי</l>־<l s="H7393">רֶ֥כֶב</l>
          <l s="H1270">בַּרְזֶ֖ל</l>
          <l s="H">לָהֶֽם</l>׃
        </span>
<span class="v-num v-20">20</span><span class="v JG1_20" data-id="JG1_20">
          <l s="H5414">וַיִּתְּנ֤וּ</l>
          <l s="H3612">לְכָלֵב֙</l>
          <l s="H853">אֶת</l>־<l s="H2275">חֶבְר֔וֹן</l>
          <l s="H834">כַּֽאֲשֶׁ֖ר</l>
          <l s="H1696">דִּבֶּ֣ר</l>
          <l s="H4872">מֹשֶׁ֑ה</l>
          <l s="H3423">וַיּ֣וֹרֶשׁ</l>
          <l s="H8033">מִשָּׁ֔ם</l>
          <l s="H853">אֶת</l>־<l s="H7969">שְׁלֹשָׁ֖ה</l>
          <l s="H1121">בְּנֵ֥י</l>
          <l s="H6060">הָעֲנָֽק</l>׃
        </span>
<span class="v-num v-21">21</span><span class="v JG1_21" data-id="JG1_21">
          <l s="H853">וְאֶת</l>־<l s="H2983">הַיְבוּסִי֙</l>
          <l s="H3427">יֹשֵׁ֣ב</l>
          <l s="H3389">יְרֽוּשָׁלִַ֔ם</l>
          <l s="H3808">לֹ֥א</l>
          <l s="H3423">הוֹרִ֖ישׁוּ</l>
          <l s="H1121">בְּנֵ֣י</l>
          <l s="H1144">בִנְיָמִ֑ן</l>
          <l s="H3427">וַיֵּ֨שֶׁב</l>
          <l s="H2983">הַיְבוּסִ֜י</l>
          <l s="H854">אֶת</l>־<l s="H1121">בְּנֵ֤י</l>
          <l s="H1144">בִנְיָמִן֙</l>
          <l s="H3389">בִּיר֣וּשָׁלִַ֔ם</l>
          <l s="H5704">עַ֖ד</l>
          <l s="H3117">הַיּ֥וֹם</l>
          <l s="H2088">הַזֶּֽה</l>׃
          ס
        </span>
<span class="v-num v-22">22</span><span class="v JG1_22" data-id="JG1_22">
          <l s="H5927">וַיַּעֲל֧וּ</l>
          <l s="H1004">בֵית</l>־<l s="H3130">יוֹסֵ֛ף</l>
          <l s="H1571">גַּם</l>־<l s="H1992">הֵ֖ם</l>
          <l s="H1008">בֵּֽית</l>־<l s="H1008">אֵ֑ל</l>
          <l s="H3068">וַֽיהוָ֖ה</l>
          <l s="H5973">עִמָּֽם</l>׃
        </span>
<span class="v-num v-23">23</span><span class="v JG1_23" data-id="JG1_23">
          <l s="H8446">וַיָּתִ֥ירוּ</l>
          <l s="H1004">בֵית</l>־<l s="H3130">יוֹסֵ֖ף</l>
          <l s="H1008">בְּבֵֽית</l>־<l s="H1008">אֵ֑ל</l>
          <l s="H8034">וְשֵׁם</l>־<l s="H5892">הָעִ֥יר</l>
          <l s="H6440">לְפָנִ֖ים</l>
          <l s="H3870">לֽוּז</l>׃
        </span>
<span class="v-num v-24">24</span><span class="v JG1_24" data-id="JG1_24">
          <l s="H7200">וַיִּרְאוּ֙</l>
          <l s="H8104">הַשֹּׁ֣מְרִ֔ים</l>
          <l s="H376">אִ֖ישׁ</l>
          <l s="H3318">יוֹצֵ֣א</l>
          <l s="H4480">מִן</l>־<l s="H5892">הָעִ֑יר</l>
          <l s="H559">וַיֹּ֣אמְרוּ</l>
          <l s="H">ל֗וֹ</l>
          <l s="H7200">הַרְאֵ֤נוּ</l>
          <l s="H4994">נָא֙</l>
          <l s="H853">אֶת</l>־<l s="H3996">מְב֣וֹא</l>
          <l s="H5892">הָעִ֔יר</l>
          <l s="H6213">וְעָשִׂ֥ינוּ</l>
          <l s="H5973">עִמְּךָ֖</l>
          <l s="H2617">חָֽסֶד</l>׃
        </span>
<span class="v-num v-25">25</span><span class="v JG1_25" data-id="JG1_25">
          <l s="H7200">וַיַּרְאֵם֙</l>
          <l s="H853">אֶת</l>־<l s="H3996">מְב֣וֹא</l>
          <l s="H5892">הָעִ֔יר</l>
          <l s="H5221">וַיַּכּ֥וּ</l>
          <l s="H853">אֶת</l>־<l s="H5892">הָעִ֖יר</l>
          <l s="H6310">לְפִי</l>־<l s="H2719">חָ֑רֶב</l>
          <l s="H853">וְאֶת</l>־<l s="H376">הָאִ֥ישׁ</l>
          <l s="H853">וְאֶת</l>־<l s="H3605">כָּל</l>־<l s="H4940">מִשְׁפַּחְתּ֖וֹ</l>
          <l s="H7971">שִׁלֵּֽחוּ</l>׃
        </span>
<span class="v-num v-26">26</span><span class="v JG1_26" data-id="JG1_26">
          <l s="H3212">וַיֵּ֣לֶךְ</l>
          <l s="H376">הָאִ֔ישׁ</l>
          <l s="H776">אֶ֖רֶץ</l>
          <l s="H2850">הַחִתִּ֑ים</l>
          <l s="H1129">וַיִּ֣בֶן</l>
          <l s="H5892">עִ֗יר</l>
          <l s="H7121">וַיִּקְרָ֤א</l>
          <l s="H8034">שְׁמָהּ֙</l>
          <l s="H3870">ל֔וּז</l>
          <l s="H1931">ה֣וּא</l>
          <l s="H8034">שְׁמָ֔הּ</l>
          <l s="H5704">עַ֖ד</l>
          <l s="H3117">הַיּ֥וֹם</l>
          <l s="H2088">הַזֶּֽה</l>׃
          פ
        </span>
<span class="v-num v-27">27</span><span class="v JG1_27" data-id="JG1_27">
          <l s="H3808">וְלֹא</l>־<l s="H3423">הוֹרִ֣ישׁ</l>
          <l s="H4519">מְנַשֶּׁ֗ה</l>
          <l s="H853">אֶת</l>־<l s="H1052">בֵּית</l>־<l s="H1052">שְׁאָ֣ן</l>
          <l s="H853">וְאֶת</l>־<l s="H1323">בְּנוֹתֶיהָ֮</l>
          <l s="H853">וְאֶת</l>־<l s="H8590">תַּעְנַ֣ךְ</l>
          <l s="H853">וְאֶת</l>־<l s="H1323">בְּנֹתֶיהָ֒</l>
          <l s="H853">וְאֶת</l>־<l s="H3427">ישב</l>
          <l s="H1756">ד֜וֹר</l>
          <l s="H853">וְאֶת</l>־<l s="H1323">בְּנוֹתֶ֗יהָ</l>
          <l s="H853">וְאֶת</l>־<l s="H3427">יוֹשְׁבֵ֤י</l>
          <l s="H2991">יִבְלְעָם֙</l>
          <l s="H853">וְאֶת</l>־<l s="H1323">בְּנֹתֶ֔יהָ</l>
          <l s="H853">וְאֶת</l>־<l s="H3427">יוֹשְׁבֵ֥י</l>
          <l s="H4023">מְגִדּ֖וֹ</l>
          <l s="H853">וְאֶת</l>־<l s="H1323">בְּנוֹתֶ֑יהָ</l>
          <l s="H2974">וַיּ֙וֹאֶל֙</l>
          <l s="H3669">הַֽכְּנַעֲנִ֔י</l>
          <l s="H3427">לָשֶׁ֖בֶת</l>
          <l s="H776">בָּאָ֥רֶץ</l>
          <l s="H2063">הַזֹּֽאת</l>׃
        </span>
<span class="v-num v-28">28</span><span class="v JG1_28" data-id="JG1_28">
          <l s="H1961">וַֽיְהִי֙</l>
          <l s="H3588">כִּֽי</l>־<l s="H2388">חָזַ֣ק</l>
          <l s="H3478">יִשְׂרָאֵ֔ל</l>
          <l s="H7760">וַיָּ֥שֶׂם</l>
          <l s="H853">אֶת</l>־<l s="H3669">הַֽכְּנַעֲנִ֖י</l>
          <l s="H4522">לָמַ֑ס</l>
          <l s="H3423">וְהוֹרֵ֖ישׁ</l>
          <l s="H3808">לֹ֥א</l>
          <l s="H3423">הוֹרִישֽׁוֹ</l>׃
          ס
        </span>
<span class="v-num v-29">29</span><span class="v JG1_29" data-id="JG1_29">
          <l s="H669">וְאֶפְרַ֙יִם֙</l>
          <l s="H3808">לֹ֣א</l>
          <l s="H3423">הוֹרִ֔ישׁ</l>
          <l s="H853">אֶת</l>־<l s="H3669">הַֽכְּנַעֲנִ֖י</l>
          <l s="H3427">הַיּוֹשֵׁ֣ב</l>
          <l s="H1507">בְּגָ֑זֶר</l>
          <l s="H3427">וַיֵּ֧שֶׁב</l>
          <l s="H3669">הַֽכְּנַעֲנִ֛י</l>
          <l s="H7130">בְּקִרְבּ֖וֹ</l>
          <l s="H1507">בְּגָֽזֶר</l>׃
          פ
        </span>
<span class="v-num v-30">30</span><span class="v JG1_30" data-id="JG1_30">
          <l s="H2074">זְבוּלֻ֗ן</l>
          <l s="H3808">לֹ֤א</l>
          <l s="H3423">הוֹרִישׁ֙</l>
          <l s="H853">אֶת</l>־<l s="H3427">יוֹשְׁבֵ֣י</l>
          <l s="H7003">קִטְר֔וֹן</l>
          <l s="H853">וְאֶת</l>־<l s="H3427">יוֹשְׁבֵ֖י</l>
          <l s="H5096">נַהֲלֹ֑ל</l>
          <l s="H3427">וַיֵּ֤שֶׁב</l>
          <l s="H3669">הַֽכְּנַעֲנִי֙</l>
          <l s="H7130">בְּקִרְבּ֔וֹ</l>
          <l s="H1961">וַיִּֽהְי֖וּ</l>
          <l s="H4522">לָמַֽס</l>׃
          ס
        </span>
<span class="v-num v-31">31</span><span class="v JG1_31" data-id="JG1_31">
          <l s="H836">אָשֵׁ֗ר</l>
          <l s="H3808">לֹ֤א</l>
          <l s="H3423">הוֹרִישׁ֙</l>
          <l s="H853">אֶת</l>־<l s="H3427">יֹשְׁבֵ֣י</l>
          <l s="H5910">עַכּ֔וֹ</l>
          <l s="H853">וְאֶת</l>־<l s="H3427">יוֹשְׁבֵ֖י</l>
          <l s="H6721">צִיד֑וֹן</l>
          <l s="H853">וְאֶת</l>־<l s="H303">אַחְלָ֤ב</l>
          <l s="H853">וְאֶת</l>־<l s="H392">אַכְזִיב֙</l>
          <l s="H853">וְאֶת</l>־<l s="H2462">חֶלְבָּ֔ה</l>
          <l s="H853">וְאֶת</l>־<l s="H663">אֲפִ֖יק</l>
          <l s="H853">וְאֶת</l>־<l s="H7340">רְחֹֽב</l>׃
        </span>
<span class="v-num v-32">32</span><span class="v JG1_32" data-id="JG1_32">
          <l s="H3427">וַיֵּ֙שֶׁב֙</l>
          <l s="H843">הָאָ֣שֵׁרִ֔י</l>
          <l s="H7130">בְּקֶ֥רֶב</l>
          <l s="H3669">הַֽכְּנַעֲנִ֖י</l>
          <l s="H3427">יֹשְׁבֵ֣י</l>
          <l s="H776">הָאָ֑רֶץ</l>
          <l s="H3588">כִּ֖י</l>
          <l s="H3808">לֹ֥א</l>
          <l s="H3423">הוֹרִישֽׁוֹ</l>׃
          ס
        </span>
<span class="v-num v-33">33</span><span class="v JG1_33" data-id="JG1_33">
          <l s="H5321">נַפְתָּלִ֗י</l>
          <l s="H3808">לֹֽא</l>־<l s="H3423">הוֹרִ֞ישׁ</l>
          <l s="H853">אֶת</l>־<l s="H3427">יֹשְׁבֵ֤י</l>
          <l s="H1053">בֵֽית</l>־<l s="H1053">שֶׁ֙מֶשׁ֙</l>
          <l s="H853">וְאֶת</l>־<l s="H3427">יֹשְׁבֵ֣י</l>
          <l s="H1043">בֵית</l>־<l s="H1043">עֲנָ֔ת</l>
          <l s="H3427">וַיֵּ֕שֶׁב</l>
          <l s="H7130">בְּקֶ֥רֶב</l>
          <l s="H3669">הַֽכְּנַעֲנִ֖י</l>
          <l s="H3427">יֹשְׁבֵ֣י</l>
          <l s="H776">הָאָ֑רֶץ</l>
          <l s="H3427">וְיֹשְׁבֵ֤י</l>
          <l s="H1053">בֵֽית</l>־<l s="H1053">שֶׁ֙מֶשׁ֙</l>
          <l s="H1043">וּבֵ֣ית</l>
          <l s="H1043">עֲנָ֔ת</l>
          <l s="H1961">הָי֥וּ</l>
          <l s="H">לָהֶ֖ם</l>
          <l s="H4522">לָמַֽס</l>׃
          ס
        </span>
<span class="v-num v-34">34</span><span class="v JG1_34" data-id="JG1_34">
          <l s="H3905">וַיִּלְחֲצ֧וּ</l>
          <l s="H567">הָאֱמֹרִ֛י</l>
          <l s="H853">אֶת</l>־<l s="H1121">בְּנֵי</l>־<l s="H1835">דָ֖ן</l>
          <l s="H2022">הָהָ֑רָה</l>
          <l s="H3588">כִּי</l>־<l s="H3808">לֹ֥א</l>
          <l s="H5414">נְתָנ֖וֹ</l>
          <l s="H3381">לָרֶ֥דֶת</l>
          <l s="H6010">לָעֵֽמֶק</l>׃
        </span>
<span class="v-num v-35">35</span><span class="v JG1_35" data-id="JG1_35">
          <l s="H2974">וַיּ֤וֹאֶל</l>
          <l s="H567">הָֽאֱמֹרִי֙</l>
          <l s="H3427">לָשֶׁ֣בֶת</l>
          <l s="H2022">בְּהַר</l>־<l s="H2776">חֶ֔רֶס</l>
          <l s="H357">בְּאַיָּל֖וֹן</l>
          <l s="H8169">וּבְשַֽׁעַלְבִ֑ים</l>
          <l s="H3513">וַתִּכְבַּד֙</l>
          <l s="H3027">יַ֣ד</l>
          <l s="H1004">בֵּית</l>־<l s="H3130">יוֹסֵ֔ף</l>
          <l s="H1961">וַיִּהְי֖וּ</l>
          <l s="H4522">לָמַֽס</l>׃
        </span>
<span class="v-num v-36">36</span><span class="v JG1_36" data-id="JG1_36">
          <l s="H1366">וּגְבוּל֙</l>
          <l s="H567">הָאֱמֹרִ֔י</l>
          <l s="H4610">מִֽמַּעֲלֵ֖ה</l>
          <l s="H4610">עַקְרַבִּ֑ים</l>
          <l s="H5553">מֵהַסֶּ֖לַע</l>
          <l s="H4605">וָמָֽעְלָה</l>׃
          פ
        </span>

</div>

</div><br>
<div class="footer"><div class="nav">
<a class="prev" href="JS24.html">&lt;</a>
<a class="home" href="index.html">=</a>
<a class="next" href="JG2.html">&gt;</a>
</div></div>
</body>
</html>