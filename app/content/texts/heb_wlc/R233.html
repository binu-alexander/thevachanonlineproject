<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>דברי הימים ב 33 (WLC)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="rtl" class="section-document">
<div class="header"><div class="nav">
<a class="name" href="R2.html">Westminster Leningrad Codex</a><a class="location" href="R2.html">דברי הימים ב 33</a><a class="prev" href="R232.html">&lt;</a>
<a class="home" href="index.html">=</a>
<a class="next" href="R234.html">&gt;</a>
</div></div>
<div class="section chapter R2 R233 heb_wlc heb " dir="rtl" lang="he" data-id="R233" data-nextid="R234" data-previd="R232"><br>
<div class="c">33</div>
<div class="p">
<span class="v-num v-1">1</span><span class="v R233_1" data-id="R233_1">
          <l s="H1121">בֶּן</l>־<l s="H8147">שְׁתֵּ֥ים</l>
          <l s="H6240">עֶשְׂרֵ֛ה</l>
          <l s="H8141">שָׁנָ֖ה</l>
          <l s="H4519">מְנַשֶּׁ֣ה</l>
          <l s="H4427">בְמָלְכ֑וֹ</l>
          <l s="H2572">וַחֲמִשִּׁ֤ים</l>
          <l s="H2568">וְחָמֵשׁ֙</l>
          <l s="H8141">שָׁנָ֔ה</l>
          <l s="H4427">מָלַ֖ךְ</l>
          <l s="H3389">בִּירוּשָׁלִָֽם</l>׃
        </span>
<span class="v-num v-2">2</span><span class="v R233_2" data-id="R233_2">
          <l s="H6213">וַיַּ֥עַשׂ</l>
          <l s="H7451">הָרַ֖ע</l>
          <l s="H5869">בְּעֵינֵ֣י</l>
          <l s="H3068">יְהוָ֑ה</l>
          <l s="H8441">כְּתֽוֹעֲבוֹת֙</l>
          <l s="H1471">הַגּוֹיִ֔ם</l>
          <l s="H834">אֲשֶׁר֙</l>
          <l s="H3423">הוֹרִ֣ישׁ</l>
          <l s="H3068">יְהוָ֔ה</l>
          <l s="H6440">מִפְּנֵ֖י</l>
          <l s="H1121">בְּנֵ֥י</l>
          <l s="H3478">יִשְׂרָאֵֽל</l>׃
        </span>
<span class="v-num v-3">3</span><span class="v R233_3" data-id="R233_3">
          <l s="H7725">וַיָּ֗שָׁב</l>
          <l s="H1129">וַיִּ֙בֶן֙</l>
          <l s="H853">אֶת</l>־<l s="H1116">הַבָּמ֔וֹת</l>
          <l s="H834">אֲשֶׁ֥ר</l>
          <l s="H5422">נִתַּ֖ץ</l>
          <l s="H2396">יְחִזְקִיָּ֣הוּ</l>
          <l s="H1">אָבִ֑יו</l>
          <l s="H6965">וַיָּ֨קֶם</l>
          <l s="H4196">מִזְבְּח֤וֹת</l>
          <l s="H1168">לַבְּעָלִים֙</l>
          <l s="H6213">וַיַּ֣עַשׂ</l>
          <l s="H842">אֲשֵׁר֔וֹת</l>
          <l s="H7812">וַיִּשְׁתַּ֙חוּ֙</l>
          <l s="H3605">לְכָל</l>־<l s="H6635">צְבָ֣א</l>
          <l s="H8064">הַשָּׁמַ֔יִם</l>
          <l s="H5647">וַֽיַּעֲבֹ֖ד</l>
          <l s="H853">אֹתָֽם</l>׃
        </span>
<span class="v-num v-4">4</span><span class="v R233_4" data-id="R233_4">
          <l s="H1129">וּבָנָ֥ה</l>
          <l s="H4196">מִזְבְּח֖וֹת</l>
          <l s="H1004">בְּבֵ֣ית</l>
          <l s="H3068">יְהוָ֑ה</l>
          <l s="H834">אֲשֶׁר֙</l>
          <l s="H559">אָמַ֣ר</l>
          <l s="H3068">יְהוָ֔ה</l>
          <l s="H3389">בִּירוּשָׁלִַ֥ם</l>
          <l s="H1961">יִֽהְיֶה</l>־<l s="H8034">שְּׁמִ֖י</l>
          <l s="H5769">לְעוֹלָֽם</l>׃
        </span>
<span class="v-num v-5">5</span><span class="v R233_5" data-id="R233_5">
          <l s="H1129">וַיִּ֥בֶן</l>
          <l s="H4196">מִזְבְּח֖וֹת</l>
          <l s="H3605">לְכָל</l>־<l s="H6635">צְבָ֣א</l>
          <l s="H8064">הַשָּׁמָ֑יִם</l>
          <l s="H8147">בִּשְׁתֵּ֖י</l>
          <l s="H2691">חַצְר֥וֹת</l>
          <l s="H1004">בֵּית</l>־<l s="H3068">יְהוָֽה</l>׃
        </span>
<span class="v-num v-6">6</span><span class="v R233_6" data-id="R233_6">
          <l s="H1931">וְהוּא֩</l>
          <l s="H5674">הֶעֱבִ֨יר</l>
          <l s="H853">אֶת</l>־<l s="H1121">בָּנָ֤יו</l>
          <l s="H784">בָּאֵשׁ֙</l>
          <l s="H1516">בְּגֵ֣י</l>
          <l s="H1121">בֶן</l>־<l s="H2011">הִנֹּ֔ם</l>
          <l s="H6049">וְעוֹנֵ֤ן</l>
          <l s="H5172">וְנִחֵשׁ֙</l>
          <l s="H3784">וְֽכִשֵּׁ֔ף</l>
          <l s="H6213">וְעָ֥שָׂה</l>
          <l s="H178">א֖וֹב</l>
          <l s="H3049">וְיִדְּעוֹנִ֑י</l>
          <l s="H7235">הִרְבָּ֗ה</l>
          <l s="H6213">לַעֲשׂ֥וֹת</l>
          <l s="H7451">הָרַ֛ע</l>
          <l s="H5869">בְּעֵינֵ֥י</l>
          <l s="H3068">יְהוָ֖ה</l>
          <l s="H3707">לְהַכְעִיסֽוֹ</l>׃
        </span>
<span class="v-num v-7">7</span><span class="v R233_7" data-id="R233_7">
          <l s="H7760">וַיָּ֕שֶׂם</l>
          <l s="H853">אֶת</l>־<l s="H6459">פֶּ֥סֶל</l>
          <l s="H5566">הַסֶּ֖מֶל</l>
          <l s="H834">אֲשֶׁ֣ר</l>
          <l s="H6213">עָשָׂ֑ה</l>
          <l s="H1004">בְּבֵ֣ית</l>
          <l s="H430">הָאֱלֹהִ֗ים</l>
          <l s="H834">אֲשֶׁ֨ר</l>
          <l s="H559">אָמַ֤ר</l>
          <l s="H430">אֱלֹהִים֙</l>
          <l s="H413">אֶל</l>־<l s="H1732">דָּוִיד֙</l>
          <l s="H413">וְאֶל</l>־<l s="H8010">שְׁלֹמֹ֣ה</l>
          <l s="H1121">בְנ֔וֹ</l>
          <l s="H1004">בַּבַּ֨יִת</l>
          <l s="H2088">הַזֶּ֜ה</l>
          <l s="H3389">וּבִֽירוּשָׁלִַ֗ם</l>
          <l s="H834">אֲשֶׁ֤ר</l>
          <l s="H970">בָּחַ֙רְתִּי֙</l>
          <l s="H3605">מִכֹּל֙</l>
          <l s="H7626">שִׁבְטֵ֣י</l>
          <l s="H3478">יִשְׂרָאֵ֔ל</l>
          <l s="H7760">אָשִׂ֥ים</l>
          <l s="H853">אֶת</l>־<l s="H8034">שְׁמִ֖י</l>
          <l s="H5865">לְעֵילֽוֹם</l>׃
        </span>
<span class="v-num v-8">8</span><span class="v R233_8" data-id="R233_8">
          <l s="H3808">וְלֹ֣א</l>
          <l s="H3254">אוֹסִ֗יף</l>
          <l s="H5493">לְהָסִיר֙</l>
          <l s="H853">אֶת</l>־<l s="H7272">רֶ֣גֶל</l>
          <l s="H3478">יִשְׂרָאֵ֔ל</l>
          <l s="H5921">מֵעַל֙</l>
          <l s="H127">הָֽאֲדָמָ֔ה</l>
          <l s="H834">אֲשֶׁ֥ר</l>
          <l s="H5975">הֶֽעֱמַ֖דְתִּי</l>
          <l s="H1">לַאֲבֹֽתֵיכֶ֑ם</l>
          <l s="H7535">רַ֣ק</l>
          ׀
          <l s="H518">אִם</l>־<l s="H8104">יִשְׁמְר֣וּ</l>
          <l s="H6213">לַעֲשׂ֗וֹת</l>
          <l s="H853">אֵ֚ת</l>
          <l s="H3605">כָּל</l>־<l s="H834">אֲשֶׁ֣ר</l>
          <l s="H6680">צִוִּיתִ֔ים</l>
          <l s="H3605">לְכָל</l>־<l s="H8451">הַתּוֹרָ֛ה</l>
          <l s="H2706">וְהַֽחֻקִּ֥ים</l>
          <l s="H4941">וְהַמִּשְׁפָּטִ֖ים</l>
          <l s="H3027">בְּיַד</l>־<l s="H4872">מֹשֶֽׁה</l>׃
        </span>
<span class="v-num v-9">9</span><span class="v R233_9" data-id="R233_9">
          <l s="H8582">וַיֶּ֣תַע</l>
          <l s="H4519">מְנַשֶּׁ֔ה</l>
          <l s="H853">אֶת</l>־<l s="H3063">יְהוּדָ֖ה</l>
          <l s="H3427">וְיֹשְׁבֵ֣י</l>
          <l s="H3389">יְרוּשָׁלִָ֑ם</l>
          <l s="H6213">לַעֲשׂ֣וֹת</l>
          <l s="H7451">רָ֔ע</l>
          <l s="H4480">מִן</l>־<l s="H1471">הַ֨גּוֹיִ֔ם</l>
          <l s="H834">אֲשֶׁר֙</l>
          <l s="H8045">הִשְׁמִ֣יד</l>
          <l s="H3068">יְהוָ֔ה</l>
          <l s="H6440">מִפְּנֵ֖י</l>
          <l s="H1121">בְּנֵ֥י</l>
          <l s="H3478">יִשְׂרָאֵֽל</l>׃
          פ
        </span>
<span class="v-num v-10">10</span><span class="v R233_10" data-id="R233_10">
          <l s="H1696">וַיְדַבֵּ֧ר</l>
          <l s="H3068">יְהוָ֛ה</l>
          <l s="H413">אֶל</l>־<l s="H4519">מְנַשֶּׁ֥ה</l>
          <l s="H413">וְאֶל</l>־<l s="H5971">עַמּ֖וֹ</l>
          <l s="H3808">וְלֹ֥א</l>
          <l s="H7181">הִקְשִֽׁיבוּ</l>׃
        </span>
<span class="v-num v-11">11</span><span class="v R233_11" data-id="R233_11">
          <l s="H935">וַיָּבֵ֨א</l>
          <l s="H3068">יְהוָ֜ה</l>
          <l s="H5921">עֲלֵיהֶ֗ם</l>
          <l s="H853">אֶת</l>־<l s="H8269">שָׂרֵ֤י</l>
          <l s="H6635">הַצָּבָא֙</l>
          <l s="H834">אֲשֶׁר֙</l>
          <l s="H4428">לְמֶ֣לֶךְ</l>
          <l s="H804">אַשּׁ֔וּר</l>
          <l s="H3920">וַיִּלְכְּד֥וּ</l>
          <l s="H853">אֶת</l>־<l s="H4519">מְנַשֶּׁ֖ה</l>
          <l s="H2336">בַּחֹחִ֑ים</l>
          <l s="H631">וַיַּֽאַסְרֻ֙הוּ֙</l>
          <l s="H5178">בַּֽנְחֻשְׁתַּ֔יִם</l>
          <l s="H3212">וַיּוֹלִיכֻ֖הוּ</l>
          <l s="H894">בָּבֶֽלָה</l>׃
        </span>
<span class="v-num v-12">12</span><span class="v R233_12" data-id="R233_12">
          <l s="H6887">וּכְהָצֵ֣ר</l>
          <l s="H">ל֔וֹ</l>
          <l s="H2470">חִלָּ֕ה</l>
          <l s="H853">אֶת</l>־<l s="H6440">פְּנֵ֖י</l>
          <l s="H3068">יְהוָ֣ה</l>
          <l s="H430">אֱלֹהָ֑יו</l>
          <l s="H3665">וַיִּכָּנַ֣ע</l>
          <l s="H3966">מְאֹ֔ד</l>
          <l s="H6440">מִלִּפְנֵ֖י</l>
          <l s="H430">אֱלֹהֵ֥י</l>
          <l s="H1">אֲבֹתָֽיו</l>׃
        </span>
<span class="v-num v-13">13</span><span class="v R233_13" data-id="R233_13">
          <l s="H6419">וַיִּתְפַּלֵּ֣ל</l>
          <l s="H413">אֵלָ֗יו</l>
          <l s="H6279">וַיֵּעָ֤תֶר</l>
          <l s="H">לוֹ֙</l>
          <l s="H8085">וַיִּשְׁמַ֣ע</l>
          <l s="H8467">תְּחִנָּת֔וֹ</l>
          <l s="H7725">וַיְשִׁיבֵ֥הוּ</l>
          <l s="H3389">יְרוּשָׁלִַ֖ם</l>
          <l s="H4438">לְמַלְכוּת֑וֹ</l>
          <l s="H3045">וַיֵּ֣דַע</l>
          <l s="H4519">מְנַשֶּׁ֔ה</l>
          <l s="H3588">כִּ֥י</l>
          <l s="H3068">יְהוָ֖ה</l>
          <l s="H1931">ה֥וּא</l>
          <l s="H430">הָֽאֱלֹהִֽים</l>׃
        </span>
<span class="v-num v-14">14</span><span class="v R233_14" data-id="R233_14">
          <l s="H310">וְאַחֲרֵי</l>־<l s="H3651">כֵ֡ן</l>
          <l s="H1129">בָּנָ֣ה</l>
          <l s="H2346">חוֹמָ֣ה</l>
          <l s="H2435">חִֽיצוֹנָ֣ה</l>
          ׀
          <l s="H5892">לְעִיר</l>־<l s="H1732">דָּוִ֡יד</l>
          <l s="H4628">מַעְרָבָה֩</l>
          <l s="H1521">לְגִיח֨וֹן</l>
          <l s="H5158">בַּנַּ֜חַל</l>
          <l s="H935">וְלָב֨וֹא</l>
          <l s="H8179">בְשַׁ֤עַר</l>
          <l s="H1709">הַדָּגִים֙</l>
          <l s="H5437">וְסָבַ֣ב</l>
          <l s="H6077">לָעֹ֔פֶל</l>
          <l s="H1361">וַיַּגְבִּיהֶ֖הָ</l>
          <l s="H3966">מְאֹ֑ד</l>
          <l s="H7760">וַיָּ֧שֶׂם</l>
          <l s="H8269">שָֽׂרֵי</l>־<l s="H2428">חַ֛יִל</l>
          <l s="H3605">בְּכָל</l>־<l s="H5892">הֶעָרִ֥ים</l>
          <l s="H1219">הַבְּצֻר֖וֹת</l>
          <l s="H3063">בִּיהוּדָֽה</l>׃
        </span>
<span class="v-num v-15">15</span><span class="v R233_15" data-id="R233_15">
          <l s="H5493">וַ֠יָּסַר</l>
          <l s="H853">אֶת</l>־<l s="H430">אֱלֹהֵ֨י</l>
          <l s="H5236">הַנֵּכָ֤ר</l>
          <l s="H853">וְאֶת</l>־<l s="H5566">הַסֶּ֙מֶל֙</l>
          <l s="H1004">מִבֵּ֣ית</l>
          <l s="H3068">יְהוָ֔ה</l>
          <l s="H3605">וְכָל</l>־<l s="H4196">הַֽמִּזְבְּח֗וֹת</l>
          <l s="H834">אֲשֶׁ֥ר</l>
          <l s="H1129">בָּנָ֛ה</l>
          <l s="H2022">בְּהַ֥ר</l>
          <l s="H1004">בֵּית</l>־<l s="H3068">יְהוָ֖ה</l>
          <l s="H3389">וּבִירוּשָׁלִָ֑ם</l>
          <l s="H7993">וַיַּשְׁלֵ֖ךְ</l>
          <l s="H2351">ח֥וּצָה</l>
          <l s="H5892">לָעִֽיר</l>׃
        </span>
<span class="v-num v-16">16</span><span class="v R233_16" data-id="R233_16">
          <l s="H3559">ויכן</l>
          <l s="H853">אֶת</l>־<l s="H4196">מִזְבַּ֣ח</l>
          <l s="H3068">יְהוָ֔ה</l>
          <l s="H2076">וַיִּזְבַּ֣ח</l>
          <l s="H5921">עָלָ֔יו</l>
          <l s="H2077">זִבְחֵ֥י</l>
          <l s="H8002">שְׁלָמִ֖ים</l>
          <l s="H8426">וְתוֹדָ֑ה</l>
          <l s="H559">וַיֹּ֙אמֶר֙</l>
          <l s="H3063">לִֽיהוּדָ֔ה</l>
          <l s="H5647">לַעֲב֕וֹד</l>
          <l s="H853">אֶת</l>־<l s="H3068">יְהוָ֖ה</l>
          <l s="H430">אֱלֹהֵ֥י</l>
          <l s="H3478">יִשְׂרָאֵֽל</l>׃
        </span>
<span class="v-num v-17">17</span><span class="v R233_17" data-id="R233_17">
          <l s="H61">אֲבָל֙</l>
          <l s="H5750">ע֣וֹד</l>
          <l s="H5971">הָעָ֔ם</l>
          <l s="H2076">זֹבְחִ֖ים</l>
          <l s="H1116">בַּבָּמ֑וֹת</l>
          <l s="H7535">רַ֖ק</l>
          <l s="H3068">לַיהוָ֥ה</l>
          <l s="H430">אֱלֹהֵיהֶֽם</l>׃
        </span>
<span class="v-num v-18">18</span><span class="v R233_18" data-id="R233_18">
          <l s="H3499">וְיֶ֨תֶר</l>
          <l s="H1697">דִּבְרֵ֣י</l>
          <l s="H4519">מְנַשֶּׁה֮</l>
          <l s="H8605">וּתְפִלָּת֣וֹ</l>
          <l s="H413">אֶל</l>־<l s="H430">אֱלֹהָיו֒</l>
          <l s="H1697">וְדִבְרֵי֙</l>
          <l s="H2374">הַֽחֹזִ֔ים</l>
          <l s="H1696">הַֽמְדַבְּרִ֣ים</l>
          <l s="H413">אֵלָ֔יו</l>
          <l s="H8034">בְּשֵׁ֥ם</l>
          <l s="H3068">יְהוָ֖ה</l>
          <l s="H430">אֱלֹהֵ֣י</l>
          <l s="H3478">יִשְׂרָאֵ֑ל</l>
          <l s="H2005">הִנָּ֕ם</l>
          <l s="H5921">עַל</l>־<l s="H1697">דִּבְרֵ֖י</l>
          <l s="H4428">מַלְכֵ֥י</l>
          <l s="H3478">יִשְׂרָאֵֽל</l>׃
        </span>
<span class="v-num v-19">19</span><span class="v R233_19" data-id="R233_19">
          <l s="H8605">וּתְפִלָּת֣וֹ</l>
          <l s="H6279">וְהֵֽעָתֶר</l>־<l s="H">לוֹ֮</l>
          <l s="H3605">וְכָל</l>־<l s="H2403">חַטָּאת֣וֹ</l>
          <l s="H4604">וּמַעְלוֹ֒</l>
          <l s="H4725">וְהַמְּקֹמ֗וֹת</l>
          <l s="H834">אֲשֶׁר֩</l>
          <l s="H1129">בָּנָ֨ה</l>
          <l s="H">בָהֶ֤ם</l>
          <l s="H1116">בָּמוֹת֙</l>
          <l s="H5975">וְהֶעֱמִיד֙</l>
          <l s="H842">הָאֲשֵׁרִ֣ים</l>
          <l s="H6456">וְהַפְּסִלִ֔ים</l>
          <l s="H6440">לִפְנֵ֖י</l>
          <l s="H3665">הִכָּנְע֑וֹ</l>
          <l s="H2005">הִנָּ֣ם</l>
          <l s="H3789">כְּתוּבִ֔ים</l>
          <l s="H5921">עַ֖ל</l>
          <l s="H1697">דִּבְרֵ֥י</l>
          <l s="H2335">חוֹזָֽי</l>׃
        </span>
<span class="v-num v-20">20</span><span class="v R233_20" data-id="R233_20">
          <l s="H7901">וַיִּשְׁכַּ֤ב</l>
          <l s="H4519">מְנַשֶּׁה֙</l>
          <l s="H5973">עִם</l>־<l s="H1">אֲבֹתָ֔יו</l>
          <l s="H6912">וַֽיִּקְבְּרֻ֖הוּ</l>
          <l s="H1004">בֵּית֑וֹ</l>
          <l s="H4427">וַיִּמְלֹ֛ךְ</l>
          <l s="H526">אָמ֥וֹן</l>
          <l s="H1121">בְּנ֖וֹ</l>
          <l s="H8478">תַּחְתָּֽיו</l>׃
          פ
        </span>
<span class="v-num v-21">21</span><span class="v R233_21" data-id="R233_21">
          <l s="H1121">בֶּן</l>־<l s="H6242">עֶשְׂרִ֧ים</l>
          <l s="H8147">וּשְׁתַּ֛יִם</l>
          <l s="H8141">שָׁנָ֖ה</l>
          <l s="H526">אָמ֣וֹן</l>
          <l s="H4427">בְּמָלְכ֑וֹ</l>
          <l s="H8147">וּשְׁתַּ֣יִם</l>
          <l s="H8141">שָׁנִ֔ים</l>
          <l s="H4427">מָלַ֖ךְ</l>
          <l s="H3389">בִּֽירוּשָׁלִָֽם</l>׃
        </span>
<span class="v-num v-22">22</span><span class="v R233_22" data-id="R233_22">
          <l s="H6213">וַיַּ֤עַשׂ</l>
          <l s="H7451">הָרַע֙</l>
          <l s="H5869">בְּעֵינֵ֣י</l>
          <l s="H3068">יְהוָ֔ה</l>
          <l s="H834">כַּאֲשֶׁ֥ר</l>
          <l s="H6213">עָשָׂ֖ה</l>
          <l s="H4519">מְנַשֶּׁ֣ה</l>
          <l s="H1">אָבִ֑יו</l>
          <l s="H3605">וּֽלְכָל</l>־<l s="H6456">הַפְּסִילִ֗ים</l>
          <l s="H834">אֲשֶׁ֤ר</l>
          <l s="H6213">עָשָׂה֙</l>
          <l s="H4519">מְנַשֶּׁ֣ה</l>
          <l s="H1">אָבִ֔יו</l>
          <l s="H2076">זִבַּ֥ח</l>
          <l s="H526">אָמ֖וֹן</l>
          <l s="H5647">וַיַּֽעַבְדֵֽם</l>׃
        </span>
<span class="v-num v-23">23</span><span class="v R233_23" data-id="R233_23">
          <l s="H3808">וְלֹ֤א</l>
          <l s="H3665">נִכְנַע֙</l>
          <l s="H6440">מִלִּפְנֵ֣י</l>
          <l s="H3068">יְהוָ֔ה</l>
          <l s="H3665">כְּהִכָּנַ֖ע</l>
          <l s="H4519">מְנַשֶּׁ֣ה</l>
          <l s="H1">אָבִ֑יו</l>
          <l s="H3588">כִּ֛י</l>
          <l s="H1931">ה֥וּא</l>
          <l s="H526">אָמ֖וֹן</l>
          <l s="H7235">הִרְבָּ֥ה</l>
          <l s="H819">אַשְׁמָֽה</l>׃
        </span>
<span class="v-num v-24">24</span><span class="v R233_24" data-id="R233_24">
          <l s="H7194">וַיִּקְשְׁר֤וּ</l>
          <l s="H5921">עָלָיו֙</l>
          <l s="H5650">עֲבָדָ֔יו</l>
          <l s="H4191">וַיְמִיתֻ֖הוּ</l>
          <l s="H1004">בְּבֵיתֽוֹ</l>׃
        </span>
<span class="v-num v-25">25</span><span class="v R233_25" data-id="R233_25">
          <l s="H5221">וַיַּכּוּ֙</l>
          <l s="H5971">עַם</l>־<l s="H776">הָאָ֔רֶץ</l>
          <l s="H853">אֵ֥ת</l>
          <l s="H3605">כָּל</l>־<l s="H7194">הַקֹּֽשְׁרִ֖ים</l>
          <l s="H5921">עַל</l>־<l s="H4428">הַמֶּ֣לֶךְ</l>
          <l s="H526">אָמ֑וֹן</l>
          <l s="H4427">וַיַּמְלִ֧יכוּ</l>
          <l s="H5971">עַם</l>־<l s="H776">הָאָ֛רֶץ</l>
          <l s="H853">אֶת</l>־<l s="H2977">יֹאשִׁיָּ֥הוּ</l>
          <l s="H1121">בְנ֖וֹ</l>
          <l s="H8478">תַּחְתָּֽיו</l>׃
          פ
        </span>

</div>

</div><br>
<div class="footer"><div class="nav">
<a class="prev" href="R232.html">&lt;</a>
<a class="home" href="index.html">=</a>
<a class="next" href="R234.html">&gt;</a>
</div></div>
</body>
</html>