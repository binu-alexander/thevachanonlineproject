<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>נחמיה 6 (WLC)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="rtl" class="section-document">
<div class="header"><div class="nav">
<a class="name" href="NH.html">Westminster Leningrad Codex</a><a class="location" href="NH.html">נחמיה 6</a><a class="prev" href="NH5.html">&lt;</a>
<a class="home" href="index.html">=</a>
<a class="next" href="NH7.html">&gt;</a>
</div></div>
<div class="section chapter NH NH6 heb_wlc heb " dir="rtl" lang="he" data-id="NH6" data-nextid="NH7" data-previd="NH5"><br>
<br><div class="c">6</div>
<div class="p">
<span class="v-num v-1">1</span><span class="v NH6_1" data-id="NH6_1">
          <l s="H1961">וַיְהִ֣י</l>
          <l s="H834">כַאֲשֶׁ֣ר</l>
          <l s="H8085">נִשְׁמַ֣ע</l>
          <l s="H5571">לְסַנְבַלַּ֣ט</l>
          <l s="H2900">וְ֠טוֹבִיָּה</l>
          <l s="H1654">וּלְגֶ֨שֶׁם</l>
          <l s="H6163">הָֽעַרְבִ֜י</l>
          <l s="H3499">וּלְיֶ֣תֶר</l>
          <l s="H341">אֹֽיְבֵ֗ינוּ</l>
          <l s="H3588">כִּ֤י</l>
          <l s="H1129">בָנִ֙יתִי֙</l>
          <l s="H853">אֶת</l>־<l s="H2346">הַ֣חוֹמָ֔ה</l>
          <l s="H3808">וְלֹא</l>־<l s="H3498">נ֥וֹתַר</l>
          <l s="H">בָּ֖הּ</l>
          <l s="H6556">פָּ֑רֶץ</l>
          <l s="H1571">גַּ֚ם</l>
          <l s="H5704">עַד</l>־<l s="H6256">הָעֵ֣ת</l>
          <l s="H1931">הַהִ֔יא</l>
          <l s="H1817">דְּלָת֖וֹת</l>
          <l s="H3808">לֹא</l>־<l s="H5975">הֶעֱמַ֥דְתִּי</l>
          <l s="H8179">בַשְּׁעָרִֽים</l>׃
        </span>
<span class="v-num v-2">2</span><span class="v NH6_2" data-id="NH6_2">
          <l s="H7971">וַיִּשְׁלַ֨ח</l>
          <l s="H5571">סַנְבַלַּ֤ט</l>
          <l s="H1654">וְגֶ֙שֶׁם֙</l>
          <l s="H413">אֵלַ֣י</l>
          <l s="H559">לֵאמֹ֔ר</l>
          <l s="H3212">לְכָ֞ה</l>
          <l s="H3259">וְנִֽוָּעֲדָ֥ה</l>
          <l s="H3162">יַחְדָּ֛ו</l>
          <l s="H3715">בַּכְּפִירִ֖ים</l>
          <l s="H1237">בְּבִקְעַ֣ת</l>
          <l s="H207">אוֹנ֑וֹ</l>
          <l s="H1992">וְהֵ֙מָּה֙</l>
          <l s="H2803">חֹֽשְׁבִ֔ים</l>
          <l s="H6213">לַעֲשׂ֥וֹת</l>
          <l s="H">לִ֖י</l>
          <l s="H7451">רָעָֽה</l>׃
        </span>
<span class="v-num v-3">3</span><span class="v NH6_3" data-id="NH6_3">
          <l s="H7971">וָאֶשְׁלְחָ֨ה</l>
          <l s="H5921">עֲלֵיהֶ֤ם</l>
          <l s="H4397">מַלְאָכִים֙</l>
          <l s="H559">לֵאמֹ֔ר</l>
          <l s="H4399">מְלָאכָ֤ה</l>
          <l s="H1419">גְדוֹלָה֙</l>
          <l s="H589">אֲנִ֣י</l>
          <l s="H6213">עֹשֶׂ֔ה</l>
          <l s="H3808">וְלֹ֥א</l>
          <l s="H3201">אוּכַ֖ל</l>
          <l s="H3381">לָרֶ֑דֶת</l>
          <l s="H4100">לָ֣מָּה</l>
          <l s="H7673">תִשְׁבַּ֤ת</l>
          <l s="H4399">הַמְּלָאכָה֙</l>
          <l s="H834">כַּאֲשֶׁ֣ר</l>
          <l s="H7503">אַרְפֶּ֔הָ</l>
          <l s="H3381">וְיָרַדְתִּ֖י</l>
          <l s="H413">אֲלֵיכֶֽם</l>׃
        </span>
<span class="v-num v-4">4</span><span class="v NH6_4" data-id="NH6_4">
          <l s="H7971">וַיִּשְׁלְח֥וּ</l>
          <l s="H413">אֵלַ֛י</l>
          <l s="H1697">כַּדָּבָ֥ר</l>
          <l s="H2088">הַזֶּ֖ה</l>
          <l s="H702">אַרְבַּ֣ע</l>
          <l s="H6471">פְּעָמִ֑ים</l>
          <l s="H7725">וָאָשִׁ֥יב</l>
          <l s="H853">אוֹתָ֖ם</l>
          <l s="H1697">כַּדָּבָ֥ר</l>
          <l s="H2088">הַזֶּֽה</l>׃
          ס
        </span>
<span class="v-num v-5">5</span><span class="v NH6_5" data-id="NH6_5">
          <l s="H7971">וַיִּשְׁלַח֩</l>
          <l s="H413">אֵלַ֨י</l>
          <l s="H5571">סַנְבַלַּ֜ט</l>
          <l s="H1697">כַּדָּבָ֥ר</l>
          <l s="H2088">הַזֶּ֛ה</l>
          <l s="H6471">פַּ֥עַם</l>
          <l s="H2549">חֲמִישִׁ֖ית</l>
          <l s="H853">אֶֽת</l>־<l s="H5288">נַעֲר֑וֹ</l>
          <l s="H107">וְאִגֶּ֥רֶת</l>
          <l s="H6605">פְּתוּחָ֖ה</l>
          <l s="H3027">בְּיָדֽוֹ</l>׃
        </span>
<span class="v-num v-6">6</span><span class="v NH6_6" data-id="NH6_6">
          <l s="H3789">כָּת֣וּב</l>
          <l s="H">בָּ֗הּ</l>
          <l s="H1471">בַּגּוֹיִ֤ם</l>
          <l s="H8085">נִשְׁמָע֙</l>
          <l s="H1654">וְגַשְׁמ֣וּ</l>
          <l s="H559">אֹמֵ֔ר</l>
          <l s="H859">אַתָּ֤ה</l>
          <l s="H3064">וְהַיְּהוּדִים֙</l>
          <l s="H2803">חֹשְׁבִ֣ים</l>
          <l s="H4775">לִמְר֔וֹד</l>
          <l s="H5921">עַל</l>־<l s="H3651">כֵּ֛ן</l>
          <l s="H859">אַתָּ֥ה</l>
          <l s="H1129">בוֹנֶ֖ה</l>
          <l s="H2346">הַחוֹמָ֑ה</l>
          <l s="H859">וְאַתָּ֗ה</l>
          <l s="H1933">הֹוֶ֤ה</l>
          <l s="H">לָהֶם֙</l>
          <l s="H4428">לְמֶ֔לֶךְ</l>
          <l s="H1697">כַּדְּבָרִ֖ים</l>
          <l s="H428">הָאֵֽלֶּה</l>׃
        </span>
<span class="v-num v-7">7</span><span class="v NH6_7" data-id="NH6_7">
          <l s="H1571">וְגַם</l>־<l s="H5030">נְבִיאִ֡ים</l>
          <l s="H5975">הֶעֱמַ֣דְתָּ</l>
          <l s="H7121">לִקְרֹא֩</l>
          <l s="H5921">עָלֶ֨יךָ</l>
          <l s="H3389">בִֽירוּשָׁלִַ֜ם</l>
          <l s="H559">לֵאמֹ֗ר</l>
          <l s="H4428">מֶ֚לֶךְ</l>
          <l s="H3063">בִּֽיהוּדָ֔ה</l>
          <l s="H6258">וְעַתָּה֙</l>
          <l s="H8085">יִשָּׁמַ֣ע</l>
          <l s="H4428">לַמֶּ֔לֶךְ</l>
          <l s="H1697">כַּדְּבָרִ֣ים</l>
          <l s="H428">הָאֵ֑לֶּה</l>
          <l s="H6258">וְעַתָּ֣ה</l>
          <l s="H3212">לְכָ֔ה</l>
          <l s="H3289">וְנִֽוָּעֲצָ֖ה</l>
          <l s="H3162">יַחְדָּֽו</l>׃
          ס
        </span>
<span class="v-num v-8">8</span><span class="v NH6_8" data-id="NH6_8">
          <l s="H7971">וָאֶשְׁלְחָ֤ה</l>
          <l s="H413">אֵלָיו֙</l>
          <l s="H559">לֵאמֹ֔ר</l>
          <l s="H3808">לֹ֤א</l>
          <l s="H1961">נִֽהְיָה֙</l>
          <l s="H1697">כַּדְּבָרִ֣ים</l>
          <l s="H428">הָאֵ֔לֶּה</l>
          <l s="H834">אֲשֶׁ֖ר</l>
          <l s="H859">אַתָּ֣ה</l>
          <l s="H559">אוֹמֵ֑ר</l>
          <l s="H3588">כִּ֥י</l>
          <l s="H3820">מִֽלִּבְּךָ֖</l>
          <l s="H859">אַתָּ֥ה</l>
          <l s="H908">בוֹדָֽאם</l>׃
          
        </span>
<span class="v-num v-9">9</span><span class="v NH6_9" data-id="NH6_9">
          <l s="H3588">כִּ֣י</l>
          <l s="H3605">כֻלָּ֗ם</l>
          <l s="H3372">מְיָֽרְאִ֤ים</l>
          <l s="H853">אוֹתָ֙נוּ֙</l>
          <l s="H559">לֵאמֹ֔ר</l>
          <l s="H7503">יִרְפּ֧וּ</l>
          <l s="H3027">יְדֵיהֶ֛ם</l>
          <l s="H4480">מִן</l>־<l s="H4399">הַמְּלָאכָ֖ה</l>
          <l s="H3808">וְלֹ֣א</l>
          <l s="H6213">תֵעָשֶׂ֑ה</l>
          <l s="H6258">וְעַתָּ֖ה</l>
          <l s="H2388">חַזֵּ֥ק</l>
          <l s="H853">אֶת</l>־<l s="H3027">יָדָֽי</l>׃
        </span>
<span class="v-num v-10">10</span><span class="v NH6_10" data-id="NH6_10">
          <l s="H589">וַאֲנִי</l>־<l s="H935">בָ֗אתִי</l>
          <l s="H1004">בֵּ֣ית</l>
          <l s="H8098">שְֽׁמַֽעְיָ֧ה</l>
          <l s="H1121">בֶן</l>־<l s="H1806">דְּלָיָ֛ה</l>
          <l s="H1121">בֶּן</l>־<l s="H4105">מְהֵֽיטַבְאֵ֖ל</l>
          <l s="H1931">וְה֣וּא</l>
          <l s="H6113">עָצ֑וּר</l>
          <l s="H559">וַיֹּ֡אמֶר</l>
          <l s="H3259">נִוָּעֵד֩</l>
          <l s="H413">אֶל</l>־<l s="H1004">בֵּ֨ית</l>
          <l s="H430">הָאֱלֹהִ֜ים</l>
          <l s="H413">אֶל</l>־<l s="H8432">תּ֣וֹךְ</l>
          <l s="H1964">הַֽהֵיכָ֗ל</l>
          <l s="H5462">וְנִסְגְּרָה֙</l>
          <l s="H1817">דַּלְת֣וֹת</l>
          <l s="H1964">הַהֵיכָ֔ל</l>
          <l s="H3588">כִּ֚י</l>
          <l s="H935">בָּאִ֣ים</l>
          <l s="H2026">לְהָרְגֶ֔ךָ</l>
          <l s="H3915">וְלַ֖יְלָה</l>
          <l s="H935">בָּאִ֥ים</l>
          <l s="H2026">לְהָרְגֶֽךָ</l>׃
        </span>
<span class="v-num v-11">11</span><span class="v NH6_11" data-id="NH6_11">
          <l s="H559">וָאֹמְרָ֗ה</l>
          <l s="H376">הַאִ֤ישׁ</l>
          <l s="H3644">כָּמ֙וֹנִי֙</l>
          <l s="H1272">יִבְרָ֔ח</l>
          <l s="H4310">וּמִ֥י</l>
          <l s="H3644">כָמ֛וֹנִי</l>
          <l s="H834">אֲשֶׁר</l>־<l s="H935">יָב֥וֹא</l>
          <l s="H413">אֶל</l>־<l s="H1964">הַהֵיכָ֖ל</l>
          <l s="H2425">וָחָ֑י</l>
          <l s="H3808">לֹ֖א</l>
          <l s="H935">אָבֽוֹא</l>׃
        </span>
<span class="v-num v-12">12</span><span class="v NH6_12" data-id="NH6_12">
          <l s="H5234">וָאַכִּ֕ירָה</l>
          <l s="H2009">וְהִנֵּ֥ה</l>
          <l s="H3808">לֹֽא</l>־<l s="H430">אֱלֹהִ֖ים</l>
          <l s="H7971">שְׁלָח֑וֹ</l>
          <l s="H3588">כִּ֤י</l>
          <l s="H5016">הַנְּבוּאָה֙</l>
          <l s="H1696">דִּבֶּ֣ר</l>
          <l s="H5921">עָלַ֔י</l>
          <l s="H2900">וְטוֹבִיָּ֥ה</l>
          <l s="H5571">וְסַנְבַלַּ֖ט</l>
          <l s="H7936">שְׂכָרֽוֹ</l>׃
        </span>
<span class="v-num v-13">13</span><span class="v NH6_13" data-id="NH6_13">
          <l s="H4616">לְמַ֤עַן</l>
          <l s="H7936">שָׂכוּר֙</l>
          <l s="H1931">ה֔וּא</l>
          <l s="H4616">לְמַֽעַן</l>־<l s="H3372">אִירָ֥א</l>
          <l s="H6213">וְאֶֽעֱשֶׂה</l>־<l s="H3651">כֵּ֖ן</l>
          <l s="H2398">וְחָטָ֑אתִי</l>
          <l s="H1961">וְהָיָ֤ה</l>
          <l s="H1992">לָהֶם֙</l>
          <l s="H8034">לְשֵׁ֣ם</l>
          <l s="H7451">רָ֔ע</l>
          <l s="H4616">לְמַ֖עַן</l>
          <l s="H2778">יְחָֽרְפֽוּנִי</l>׃
          פ
        </span>
<span class="v-num v-14">14</span><span class="v NH6_14" data-id="NH6_14">
          <l s="H2142">זָכְרָ֧ה</l>
          <l s="H430">אֱלֹהַ֛י</l>
          <l s="H2900">לְטוֹבִיָּ֥ה</l>
          <l s="H5571">וּלְסַנְבַלַּ֖ט</l>
          <l s="H4639">כְּמַעֲשָׂ֣יו</l>
          <l s="H428">אֵ֑לֶּה</l>
          <l s="H1571">וְגַ֨ם</l>
          <l s="H5129">לְנוֹעַדְיָ֤ה</l>
          <l s="H5031">הַנְּבִיאָה֙</l>
          <l s="H3499">וּלְיֶ֣תֶר</l>
          <l s="H5030">הַנְּבִיאִ֔ים</l>
          <l s="H834">אֲשֶׁ֥ר</l>
          <l s="H1961">הָי֖וּ</l>
          <l s="H3372">מְיָֽרְאִ֥ים</l>
          <l s="H853">אוֹתִֽי</l>׃
        </span>
<span class="v-num v-15">15</span><span class="v NH6_15" data-id="NH6_15">
          <l s="H7999">וַתִּשְׁלַם֙</l>
          <l s="H2346">הַֽחוֹמָ֔ה</l>
          <l s="H6242">בְּעֶשְׂרִ֥ים</l>
          <l s="H2568">וַחֲמִשָּׁ֖ה</l>
          <l s="H435">לֶאֱל֑וּל</l>
          <l s="H2572">לַחֲמִשִּׁ֥ים</l>
          <l s="H8147">וּשְׁנַ֖יִם</l>
          <l s="H3117">יֽוֹם</l>׃
          פ
        </span>
<span class="v-num v-16">16</span><span class="v NH6_16" data-id="NH6_16">
          <l s="H1961">וַיְהִ֗י</l>
          <l s="H834">כַּאֲשֶׁ֤ר</l>
          <l s="H8085">שָֽׁמְעוּ֙</l>
          <l s="H3605">כָּל</l>־<l s="H341">א֣וֹיְבֵ֔ינוּ</l>
          <l s="H7200">וַיִּֽרְא֗וּ</l>
          <l s="H3605">כָּל</l>־<l s="H1471">הַגּוֹיִם֙</l>
          <l s="H834">אֲשֶׁ֣ר</l>
          <l s="H5439">סְבִֽיבֹתֵ֔ינוּ</l>
          <l s="H5307">וַיִּפְּל֥וּ</l>
          <l s="H3966">מְאֹ֖ד</l>
          <l s="H5869">בְּעֵינֵיהֶ֑ם</l>
          <l s="H3045">וַיֵּ֣דְע֔וּ</l>
          <l s="H3588">כִּ֚י</l>
          <l s="H854">מֵאֵ֣ת</l>
          <l s="H430">אֱלֹהֵ֔ינוּ</l>
          <l s="H6213">נֶעֶשְׂתָ֖ה</l>
          <l s="H4399">הַמְּלָאכָ֥ה</l>
          <l s="H2063">הַזֹּֽאת</l>׃
        </span>
<span class="v-num v-17">17</span><span class="v NH6_17" data-id="NH6_17">
          <l s="H1571">גַּ֣ם</l>
          ׀
          <l s="H3117">בַּיָּמִ֣ים</l>
          <l s="H1992">הָהֵ֗ם</l>
          <l s="H7235">מַרְבִּ֞ים</l>
          <l s="H2715">חֹרֵ֤י</l>
          <l s="H3063">יְהוּדָה֙</l>
          <l s="H107">אִגְּרֹ֣תֵיהֶ֔ם</l>
          <l s="H1980">הוֹלְכ֖וֹת</l>
          <l s="H5921">עַל</l>־<l s="H2900">טוֹבִיָּ֑ה</l>
          <l s="H834">וַאֲשֶׁ֥ר</l>
          <l s="H2900">לְטוֹבִיָּ֖ה</l>
          <l s="H935">בָּא֥וֹת</l>
          <l s="H413">אֲלֵיהֶֽם</l>׃
        </span>
<span class="v-num v-18">18</span><span class="v NH6_18" data-id="NH6_18">
          <l s="H3588">כִּי</l>־<l s="H7227">רַבִּ֣ים</l>
          <l s="H3063">בִּֽיהוּדָ֗ה</l>
          <l s="H1167">בַּעֲלֵ֤י</l>
          <l s="H7621">שְׁבוּעָה֙</l>
          <l s="H">ל֔וֹ</l>
          <l s="H3588">כִּי</l>־<l s="H2860">חָתָ֥ן</l>
          <l s="H1931">ה֖וּא</l>
          <l s="H7935">לִשְׁכַנְיָ֣ה</l>
          <l s="H1121">בֶן</l>־<l s="H733">אָרַ֑ח</l>
          <l s="H3076">וִֽיהוֹחָנָ֣ן</l>
          <l s="H1121">בְּנ֔וֹ</l>
          <l s="H3947">לָקַ֕ח</l>
          <l s="H853">אֶת</l>־<l s="H1323">בַּת</l>־<l s="H4918">מְשֻׁלָּ֖ם</l>
          <l s="H1121">בֶּ֥ן</l>
          <l s="H1296">בֶּֽרֶכְיָֽה</l>׃
        </span>
<span class="v-num v-19">19</span><span class="v NH6_19" data-id="NH6_19">
          <l s="H1571">גַּ֣ם</l>
          <l s="H2896">טוֹבֹתָ֗יו</l>
          <l s="H1961">הָי֤וּ</l>
          <l s="H559">אֹמְרִים֙</l>
          <l s="H6440">לְפָנַ֔י</l>
          <l s="H1697">וּדְבָרַ֕י</l>
          <l s="H1961">הָי֥וּ</l>
          <l s="H3318">מוֹצִיאִ֖ים</l>
          <l s="H">ל֑וֹ</l>
          <l s="H107">אִגְּר֛וֹת</l>
          <l s="H7971">שָׁלַ֥ח</l>
          <l s="H2900">טוֹבִיָּ֖ה</l>
          <l s="H3372">לְיָֽרְאֵֽנִי</l>׃
        </span>

</div>

</div><br>
<div class="footer"><div class="nav">
<a class="prev" href="NH5.html">&lt;</a>
<a class="home" href="index.html">=</a>
<a class="next" href="NH7.html">&gt;</a>
</div></div>
</body>
</html>