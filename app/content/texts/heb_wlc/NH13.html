<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>נחמיה 13 (WLC)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="rtl" class="section-document">
<div class="header"><div class="nav">
<a class="name" href="NH.html">Westminster Leningrad Codex</a><a class="location" href="NH.html">נחמיה 13</a><a class="prev" href="NH12.html">&lt;</a>
<a class="home" href="index.html">=</a>
<a class="next" href="ET1.html">&gt;</a>
</div></div>
<div class="section chapter NH NH13 heb_wlc heb " dir="rtl" lang="he" data-id="NH13" data-nextid="ET1" data-previd="NH12"><br>
<div class="c">13</div>
<div class="p">
<span class="v-num v-1">1</span><span class="v NH13_1" data-id="NH13_1">
          <l s="H3117">בַּיּ֣וֹם</l>
          <l s="H1931">הַה֗וּא</l>
          <l s="H7121">נִקְרָ֛א</l>
          <l s="H5612">בְּסֵ֥פֶר</l>
          <l s="H4872">מֹשֶׁ֖ה</l>
          <l s="H241">בְּאָזְנֵ֣י</l>
          <l s="H5971">הָעָ֑ם</l>
          <l s="H4672">וְנִמְצָא֙</l>
          <l s="H3789">כָּת֣וּב</l>
          <l s="H">בּ֔וֹ</l>
          <l s="H834">אֲ֠שֶׁר</l>
          <l s="H3808">לֹא</l>־<l s="H935">יָב֨וֹא</l>
          <l s="H5984">עַמֹּנִ֧י</l>
          <l s="H4125">וּמֹאָבִ֛י</l>
          <l s="H6951">בִּקְהַ֥ל</l>
          <l s="H430">הָאֱלֹהִ֖ים</l>
          <l s="H5704">עַד</l>־<l s="H5769">עוֹלָֽם</l>׃
        </span>
<span class="v-num v-2">2</span><span class="v NH13_2" data-id="NH13_2">
          <l s="H3588">כִּ֣י</l>
          <l s="H3808">לֹ֧א</l>
          <l s="H6923">קִדְּמ֛וּ</l>
          <l s="H853">אֶת</l>־<l s="H1121">בְּנֵ֥י</l>
          <l s="H3478">יִשְׂרָאֵ֖ל</l>
          <l s="H3899">בַּלֶּ֣חֶם</l>
          <l s="H4325">וּבַמָּ֑יִם</l>
          <l s="H7936">וַיִּשְׂכֹּ֨ר</l>
          <l s="H5921">עָלָ֤יו</l>
          <l s="H853">אֶת</l>־<l s="H1109">בִּלְעָם֙</l>
          <l s="H7043">לְקַֽלְל֔וֹ</l>
          <l s="H2015">וַיַּהֲפֹ֧ךְ</l>
          <l s="H430">אֱלֹהֵ֛ינוּ</l>
          <l s="H7045">הַקְּלָלָ֖ה</l>
          <l s="H1293">לִבְרָכָֽה</l>׃
        </span>
<span class="v-num v-3">3</span><span class="v NH13_3" data-id="NH13_3">
          <l s="H1961">וַיְהִ֖י</l>
          <l s="H8085">כְּשָׁמְעָ֣ם</l>
          <l s="H853">אֶת</l>־<l s="H8451">הַתּוֹרָ֑ה</l>
          <l s="H914">וַיַּבְדִּ֥ילוּ</l>
          <l s="H3605">כָל</l>־<l s="H6154">עֵ֖רֶב</l>
          <l s="H3478">מִיִּשְׂרָאֵֽל</l>׃
        </span>
<span class="v-num v-4">4</span><span class="v NH13_4" data-id="NH13_4">
          <l s="H6440">וְלִפְנֵ֣י</l>
          <l s="H2088">מִזֶּ֔ה</l>
          <l s="H475">אֶלְיָשִׁיב֙</l>
          <l s="H3548">הַכֹּהֵ֔ן</l>
          <l s="H5414">נָת֖וּן</l>
          <l s="H3957">בְּלִשְׁכַּ֣ת</l>
          <l s="H1004">בֵּית</l>־<l s="H430">אֱלֹהֵ֑ינוּ</l>
          <l s="H7138">קָר֖וֹב</l>
          <l s="H2900">לְטוֹבִיָּֽה</l>׃
        </span>
<span class="v-num v-5">5</span><span class="v NH13_5" data-id="NH13_5">
          <l s="H6213">וַיַּ֨עַשׂ</l>
          <l s="H">ל֜וֹ</l>
          <l s="H3957">לִשְׁכָּ֣ה</l>
          <l s="H1419">גְדוֹלָ֗ה</l>
          <l s="H8033">וְשָׁ֣ם</l>
          <l s="H1961">הָי֪וּ</l>
          <l s="H6440">לְפָנִ֟ים</l>
          <l s="H5414">נֹ֠תְנִים</l>
          <l s="H853">אֶת</l>־<l s="H4503">הַמִּנְחָ֨ה</l>
          <l s="H3828">הַלְּבוֹנָ֜ה</l>
          <l s="H3627">וְהַכֵּלִ֗ים</l>
          <l s="H4643">וּמַעְשַׂ֤ר</l>
          <l s="H1715">הַדָּגָן֙</l>
          <l s="H8492">הַתִּיר֣וֹשׁ</l>
          <l s="H3323">וְהַיִּצְהָ֔ר</l>
          <l s="H4687">מִצְוַת֙</l>
          <l s="H3881">הַלְוִיִּ֔ם</l>
          <l s="H7891">וְהַמְשֹׁרְרִ֖ים</l>
          <l s="H7778">וְהַשֹּׁעֲרִ֑ים</l>
          <l s="H8641">וּתְרוּמַ֖ת</l>
          <l s="H3548">הַכֹּהֲנִֽים</l>׃
        </span>
<span class="v-num v-6">6</span><span class="v NH13_6" data-id="NH13_6">
          <l s="H3605">וּבְכָל</l>־<l s="H2088">זֶ֕ה</l>
          <l s="H3808">לֹ֥א</l>
          <l s="H1961">הָיִ֖יתִי</l>
          <l s="H3389">בִּֽירוּשָׁלִָ֑ם</l>
          <l s="H3588">כִּ֡י</l>
          <l s="H8141">בִּשְׁנַת֩</l>
          <l s="H7970">שְׁלֹשִׁ֨ים</l>
          <l s="H8147">וּשְׁתַּ֜יִם</l>
          <l s="H783">לְאַרְתַּחְשַׁ֤סְתְּא</l>
          <l s="H4428">מֶֽלֶךְ</l>־<l s="H894">בָּבֶל֙</l>
          <l s="H935">בָּ֣אתִי</l>
          <l s="H413">אֶל</l>־<l s="H4428">הַמֶּ֔לֶךְ</l>
          <l s="H7093">וּלְקֵ֥ץ</l>
          <l s="H3117">יָמִ֖ים</l>
          <l s="H7592">נִשְׁאַ֥לְתִּי</l>
          <l s="H4480">מִן</l>־<l s="H4428">הַמֶּֽלֶךְ</l>׃
        </span>
<span class="v-num v-7">7</span><span class="v NH13_7" data-id="NH13_7">
          <l s="H935">וָאָב֖וֹא</l>
          <l s="H3389">לִֽירוּשָׁלִָ֑ם</l>
          <l s="H995">וָאָבִ֣ינָה</l>
          <l s="H7451">בָרָעָ֗ה</l>
          <l s="H834">אֲשֶׁ֨ר</l>
          <l s="H6213">עָשָׂ֤ה</l>
          <l s="H475">אֶלְיָשִׁיב֙</l>
          <l s="H2900">לְט֣וֹבִיָּ֔ה</l>
          <l s="H6213">לַעֲשׂ֥וֹת</l>
          <l s="H">לוֹ֙</l>
          <l s="H5393">נִשְׁכָּ֔ה</l>
          <l s="H2691">בְּחַצְרֵ֖י</l>
          <l s="H1004">בֵּ֥ית</l>
          <l s="H430">הָאֱלֹהִֽים</l>׃
        </span>
<span class="v-num v-8">8</span><span class="v NH13_8" data-id="NH13_8">
          <l s="H7489">וַיֵּ֥רַֽע</l>
          <l s="H">לִ֖י</l>
          <l s="H3966">מְאֹ֑ד</l>
          <l s="H7993">וָֽאַשְׁלִ֜יכָה</l>
          <l s="H853">אֶֽת</l>־<l s="H3605">כָּל</l>־<l s="H3627">כְּלֵ֧י</l>
          <l s="H1004">בֵית</l>־<l s="H2900">טוֹבִיָּ֛ה</l>
          <l s="H2351">הַח֖וּץ</l>
          <l s="H4480">מִן</l>־<l s="H3957">הַלִּשְׁכָּֽה</l>׃
        </span>
<span class="v-num v-9">9</span><span class="v NH13_9" data-id="NH13_9">
          <l s="H559">וָאֹ֣מְרָ֔ה</l>
          <l s="H2891">וַֽיְטַהֲר֖וּ</l>
          <l s="H3957">הַלְּשָׁכ֑וֹת</l>
          <l s="H7725">וָאָשִׁ֣יבָה</l>
          <l s="H8033">שָּׁ֗ם</l>
          <l s="H3627">כְּלֵי֙</l>
          <l s="H1004">בֵּ֣ית</l>
          <l s="H430">הָאֱלֹהִ֔ים</l>
          <l s="H854">אֶת</l>־<l s="H4503">הַמִּנְחָ֖ה</l>
          <l s="H3828">וְהַלְּבוֹנָֽה</l>׃
          פ
        </span>
<span class="v-num v-10">10</span><span class="v NH13_10" data-id="NH13_10">
          <l s="H3045">וָאֵ֣דְעָ֔ה</l>
          <l s="H3588">כִּֽי</l>־<l s="H4521">מְנָי֥וֹת</l>
          <l s="H3881">הַלְוִיִּ֖ם</l>
          <l s="H3808">לֹ֣א</l>
          <l s="H5414">נִתָּ֑נָה</l>
          <l s="H1272">וַיִּבְרְח֧וּ</l>
          <l s="H376">אִישׁ</l>־<l s="H7704">לְשָׂדֵ֛הוּ</l>
          <l s="H3881">הַלְוִיִּ֥ם</l>
          <l s="H7891">וְהַמְשֹׁרְרִ֖ים</l>
          <l s="H6213">עֹשֵׂ֥י</l>
          <l s="H4399">הַמְּלָאכָֽה</l>׃
        </span>
<span class="v-num v-11">11</span><span class="v NH13_11" data-id="NH13_11">
          <l s="H7378">וָאָרִ֙יבָה֙</l>
          <l s="H854">אֶת</l>־<l s="H5461">הַסְּגָנִ֔ים</l>
          <l s="H559">וָאֹ֣מְרָ֔ה</l>
          <l s="H4069">מַדּ֖וּעַ</l>
          <l s="H5800">נֶעֱזַ֣ב</l>
          <l s="H1004">בֵּית</l>־<l s="H430">הָאֱלֹהִ֑ים</l>
          <l s="H6908">וָֽאֶ֨קְבְּצֵ֔ם</l>
          
          <l s="H5975">וָֽאַעֲמִדֵ֖ם</l>
          <l s="H5921">עַל</l>־<l s="H5977">עָמְדָֽם</l>׃
        </span>
<span class="v-num v-12">12</span><span class="v NH13_12" data-id="NH13_12">
          <l s="H3605">וְכָל</l>־<l s="H3063">יְהוּדָ֗ה</l>
          <l s="H935">הֵבִ֜יאוּ</l>
          <l s="H4643">מַעְשַׂ֧ר</l>
          <l s="H1715">הַדָּגָ֛ן</l>
          <l s="H8492">וְהַתִּיר֥וֹשׁ</l>
          <l s="H3323">וְהַיִּצְהָ֖ר</l>
          <l s="H214">לָאוֹצָרֽוֹת</l>׃
        </span>
<span class="v-num v-13">13</span><span class="v NH13_13" data-id="NH13_13">
          <l s="H686">וָאוֹצְרָ֣ה</l>
          <l s="H5921">עַל</l>־<l s="H214">א֠וֹצָרוֹת</l>
          <l s="H8018">שֶׁלֶמְיָ֨ה</l>
          <l s="H3548">הַכֹּהֵ֜ן</l>
          <l s="H6659">וְצָד֣וֹק</l>
          <l s="H5608">הַסּוֹפֵ֗ר</l>
          <l s="H6305">וּפְדָיָה֙</l>
          <l s="H4480">מִן</l>־<l s="H3881">הַלְוִיִּ֔ם</l>
          <l s="H5921">וְעַל</l>־<l s="H3027">יָדָ֔ם</l>
          <l s="H2605">חָנָ֥ן</l>
          <l s="H1121">בֶּן</l>־<l s="H2139">זַכּ֖וּר</l>
          <l s="H1121">בֶּן</l>־<l s="H4983">מַתַּנְיָ֑ה</l>
          <l s="H3588">כִּ֤י</l>
          <l s="H539">נֶאֱמָנִים֙</l>
          <l s="H2803">נֶחְשָׁ֔בוּ</l>
          <l s="H5921">וַעֲלֵיהֶ֖ם</l>
          <l s="H2505">לַחֲלֹ֥ק</l>
          <l s="H251">לַאֲחֵיהֶֽם</l>׃
          פ
        </span>
<span class="v-num v-14">14</span><span class="v NH13_14" data-id="NH13_14">
          <l s="H2142">זָכְרָה</l>־<l s="H">לִּ֥י</l>
          <l s="H430">אֱלֹהַ֖י</l>
          <l s="H5921">עַל</l>־<l s="H2063">זֹ֑את</l>
          <l s="H408">וְאַל</l>־<l s="H4229">תֶּ֣מַח</l>
          <l s="H2617">חֲסָדַ֗י</l>
          <l s="H834">אֲשֶׁ֥ר</l>
          <l s="H6213">עָשִׂ֛יתִי</l>
          <l s="H1004">בְּבֵ֥ית</l>
          <l s="H430">אֱלֹהַ֖י</l>
          <l s="H4929">וּבְמִשְׁמָרָֽיו</l>׃
        </span>
<span class="v-num v-15">15</span><span class="v NH13_15" data-id="NH13_15">
          <l s="H3117">בַּיָּמִ֣ים</l>
          <l s="H1992">הָהֵ֡מָּה</l>
          <l s="H7200">רָאִ֣יתִי</l>
          <l s="H3063">בִֽיהוּדָ֣ה</l>
          ׀
          <l s="H1869">דֹּֽרְכִֽים</l>־<l s="H1660">גִּתּ֣וֹת</l>
          ׀
          
          <l s="H7676">בַּשַּׁבָּ֡ת</l>
          <l s="H935">וּמְבִיאִ֣ים</l>
          <l s="H6194">הָעֲרֵמ֣וֹת</l>
          <l s="H6006">וְֽעֹמְסִ֪ים</l>
          <l s="H5921">עַל</l>־<l s="H2543">הַחֲמֹרִ֟ים</l>
          <l s="H637">וְאַף</l>־<l s="H3196">יַ֜יִן</l>
          <l s="H6025">עֲנָבִ֤ים</l>
          <l s="H8384">וּתְאֵנִים֙</l>
          <l s="H3605">וְכָל</l>־<l s="H4853">מַשָּׂ֔א</l>
          <l s="H935">וּמְבִיאִ֥ים</l>
          <l s="H3389">יְרוּשָׁלִַ֖ם</l>
          <l s="H3117">בְּי֣וֹם</l>
          <l s="H7676">הַשַּׁבָּ֑ת</l>
          <l s="H5749">וָאָעִ֕יד</l>
          <l s="H3117">בְּי֖וֹם</l>
          <l s="H4376">מִכְרָ֥ם</l>
          <l s="H6718">צָֽיִד</l>׃
        </span>
<span class="v-num v-16">16</span><span class="v NH13_16" data-id="NH13_16">
          <l s="H6876">וְהַצֹּרִים֙</l>
          <l s="H3427">יָ֣שְׁבוּ</l>
          <l s="H">בָ֔הּ</l>
          <l s="H935">מְבִיאִ֥ים</l>
          <l s="H1709">דָּ֖אג</l>
          <l s="H3605">וְכָל</l>־<l s="H4377">מֶ֑כֶר</l>
          <l s="H4376">וּמֹכְרִ֧ים</l>
          <l s="H7676">בַּשַּׁבָּ֛ת</l>
          <l s="H1121">לִבְנֵ֥י</l>
          <l s="H3063">יְהוּדָ֖ה</l>
          <l s="H3389">וּבִירוּשָׁלִָֽם</l>׃
        </span>
<span class="v-num v-17">17</span><span class="v NH13_17" data-id="NH13_17">
          <l s="H7378">וָאָרִ֕יבָה</l>
          <l s="H854">אֵ֖ת</l>
          <l s="H2715">חֹרֵ֣י</l>
          <l s="H3063">יְהוּדָ֑ה</l>
          <l s="H559">וָאֹמְרָ֣ה</l>
          <l s="H">לָהֶ֗ם</l>
          <l s="H4100">מָֽה</l>־<l s="H1697">הַדָּבָ֨ר</l>
          <l s="H7451">הָרָ֤ע</l>
          <l s="H2088">הַזֶּה֙</l>
          <l s="H834">אֲשֶׁ֣ר</l>
          <l s="H859">אַתֶּ֣ם</l>
          <l s="H6213">עֹשִׂ֔ים</l>
          <l s="H2490">וּֽמְחַלְּלִ֖ים</l>
          <l s="H853">אֶת</l>־<l s="H3117">י֥וֹם</l>
          <l s="H7676">הַשַּׁבָּֽת</l>׃
        </span>
<span class="v-num v-18">18</span><span class="v NH13_18" data-id="NH13_18">
          <l s="H3808">הֲל֨וֹא</l>
          <l s="H3541">כֹ֤ה</l>
          <l s="H6213">עָשׂוּ֙</l>
          <l s="H1">אֲבֹ֣תֵיכֶ֔ם</l>
          <l s="H935">וַיָּבֵ֨א</l>
          <l s="H430">אֱלֹהֵ֜ינוּ</l>
          <l s="H5921">עָלֵ֗ינוּ</l>
          <l s="H853">אֵ֚ת</l>
          <l s="H3605">כָּל</l>־<l s="H7451">הָרָעָ֣ה</l>
          <l s="H2063">הַזֹּ֔את</l>
          <l s="H5921">וְעַ֖ל</l>
          <l s="H5892">הָעִ֣יר</l>
          <l s="H2063">הַזֹּ֑את</l>
          <l s="H859">וְאַתֶּ֞ם</l>
          <l s="H935">מוֹסִיפִ֤ים</l>
          <l s="H2740">חָרוֹן֙</l>
          <l s="H5921">עַל</l>־<l s="H3478">יִשְׂרָאֵ֔ל</l>
          <l s="H2490">לְחַלֵּ֖ל</l>
          <l s="H853">אֶת</l>־<l s="H7676">הַשַּׁבָּֽת</l>׃
          פ
        </span>
<span class="v-num v-19">19</span><span class="v NH13_19" data-id="NH13_19">
          <l s="H1961">וַיְהִ֡י</l>
          <l s="H834">כַּאֲשֶׁ֣ר</l>
          <l s="H6751">צָֽלֲלוּ֩</l>
          <l s="H8179">שַׁעֲרֵ֨י</l>
          <l s="H3389">יְרוּשָׁלִַ֜ם</l>
          <l s="H6440">לִפְנֵ֣י</l>
          <l s="H7676">הַשַּׁבָּ֗ת</l>
          <l s="H559">וָאֹֽמְרָה֙</l>
          <l s="H5462">וַיִּסָּגְר֣וּ</l>
          <l s="H1817">הַדְּלָת֔וֹת</l>
          <l s="H559">וָאֹ֣מְרָ֔ה</l>
          <l s="H834">אֲשֶׁר֙</l>
          <l s="H3808">לֹ֣א</l>
          <l s="H6605">יִפְתָּח֔וּם</l>
          <l s="H5704">עַ֖ד</l>
          <l s="H310">אַחַ֣ר</l>
          <l s="H7676">הַשַּׁבָּ֑ת</l>
          <l s="H5288">וּמִנְּעָרַ֗י</l>
          <l s="H5975">הֶֽעֱמַ֙דְתִּי֙</l>
          <l s="H5921">עַל</l>־<l s="H8179">הַשְּׁעָרִ֔ים</l>
          <l s="H3808">לֹא</l>־<l s="H935">יָב֥וֹא</l>
          <l s="H4853">מַשָּׂ֖א</l>
          <l s="H3117">בְּי֥וֹם</l>
          <l s="H7676">הַשַּׁבָּֽת</l>׃
        </span>
<span class="v-num v-20">20</span><span class="v NH13_20" data-id="NH13_20">
          <l s="H3885">וַיָּלִ֨ינוּ</l>
          <l s="H7402">הָרֹכְלִ֜ים</l>
          <l s="H4376">וּמֹכְרֵ֧י</l>
          <l s="H3605">כָל</l>־<l s="H4465">מִמְכָּ֛ר</l>
          <l s="H2351">מִח֥וּץ</l>
          <l s="H3389">לִירוּשָׁלִָ֖ם</l>
          <l s="H6471">פַּ֥עַם</l>
          <l s="H8147">וּשְׁתָּֽיִם</l>׃
        </span>
<span class="v-num v-21">21</span><span class="v NH13_21" data-id="NH13_21">
          <l s="H5749">וָאָעִ֣ידָה</l>
          <l s="H">בָהֶ֗ם</l>
          <l s="H559">וָאֹמְרָ֤ה</l>
          <l s="H413">אֲלֵיהֶם֙</l>
          <l s="H4069">מַדּ֜וּעַ</l>
          <l s="H859">אַתֶּ֤ם</l>
          <l s="H3885">לֵנִים֙</l>
          <l s="H5048">נֶ֣גֶד</l>
          <l s="H2346">הַחוֹמָ֔ה</l>
          <l s="H518">אִם</l>־<l s="H8138">תִּשְׁנ֕וּ</l>
          <l s="H3027">יָ֖ד</l>
          <l s="H7971">אֶשְׁלַ֣ח</l>
          <l s="H">בָּכֶ֑ם</l>
          <l s="H4480">מִן</l>־<l s="H6256">הָעֵ֣ת</l>
          <l s="H1931">הַהִ֔יא</l>
          <l s="H3808">לֹא</l>־<l s="H935">בָ֖אוּ</l>
          <l s="H7676">בַּשַּׁבָּֽת</l>׃
          ס
        </span>
<span class="v-num v-22">22</span><span class="v NH13_22" data-id="NH13_22">
          <l s="H559">וָאֹמְרָ֣ה</l>
          <l s="H3881">לַלְוִיִּ֗ם</l>
          <l s="H834">אֲשֶׁ֨ר</l>
          <l s="H1961">יִֽהְי֤וּ</l>
          <l s="H2891">מִֽטַּהֲרִים֙</l>
          <l s="H935">וּבָאִים֙</l>
          <l s="H8104">שֹׁמְרִ֣ים</l>
          <l s="H8179">הַשְּׁעָרִ֔ים</l>
          <l s="H6942">לְקַדֵּ֖שׁ</l>
          <l s="H853">אֶת</l>־<l s="H3117">י֣וֹם</l>
          <l s="H7676">הַשַּׁבָּ֑ת</l>
          <l s="H1571">גַּם</l>־<l s="H2063">זֹאת֙</l>
          <l s="H2142">זָכְרָה</l>־<l s="H">לִּ֣י</l>
          <l s="H430">אֱלֹהַ֔י</l>
          <l s="H2347">וְח֥וּסָה</l>
          <l s="H5921">עָלַ֖י</l>
          <l s="H7230">כְּרֹ֥ב</l>
          <l s="H2617">חַסְדֶּֽךָ</l>׃
          פ
        </span>
<span class="v-num v-23">23</span><span class="v NH13_23" data-id="NH13_23">
          <l s="H1571">גַּ֣ם</l>
          ׀
          <l s="H3117">בַּיָּמִ֣ים</l>
          <l s="H1992">הָהֵ֗ם</l>
          <l s="H7200">רָאִ֤יתִי</l>
          <l s="H853">אֶת</l>־<l s="H3064">הַיְּהוּדִים֙</l>
          <l s="H3427">הֹשִׁ֗יבוּ</l>
          <l s="H802">נָשִׁים֙</l>
          <l s="H796">אשדודיות</l>
          
          <l s="H5984">עמוניות</l>
          
          <l s="H4125">מוֹאֲבִיּֽוֹת</l>׃
        </span>
<span class="v-num v-24">24</span><span class="v NH13_24" data-id="NH13_24">
          <l s="H1121">וּבְנֵיהֶ֗ם</l>
          <l s="H2677">חֲצִי֙</l>
          <l s="H1696">מְדַבֵּ֣ר</l>
          <l s="H797">אַשְׁדּוֹדִ֔ית</l>
          <l s="H369">וְאֵינָ֥ם</l>
          <l s="H5234">מַכִּירִ֖ים</l>
          <l s="H1696">לְדַבֵּ֣ר</l>
          <l s="H3066">יְהוּדִ֑ית</l>
          <l s="H3956">וְכִלְשׁ֖וֹן</l>
          <l s="H5971">עַ֥ם</l>
          <l s="H5971">וָעָֽם</l>׃
        </span>
<span class="v-num v-25">25</span><span class="v NH13_25" data-id="NH13_25">
          <l s="H7378">וָאָרִ֤יב</l>
          <l s="H5973">עִמָּם֙</l>
          <l s="H7043">וָאֲקַֽלְלֵ֔ם</l>
          <l s="H5221">וָאַכֶּ֥ה</l>
          <l s="H1992">מֵהֶ֛ם</l>
          <l s="H376">אֲנָשִׁ֖ים</l>
          <l s="H4803">וָֽאֶמְרְטֵ֑ם</l>
          <l s="H7650">וָאַשְׁבִּיעֵ֣ם</l>
          <l s="H430">בֵּֽאלֹהִ֗ים</l>
          <l s="H518">אִם</l>־<l s="H5414">תִּתְּנ֤וּ</l>
          <l s="H1323">בְנֹֽתֵיכֶם֙</l>
          <l s="H1121">לִבְנֵיהֶ֔ם</l>
          <l s="H518">וְאִם</l>־<l s="H5375">תִּשְׂאוּ֙</l>
          <l s="H1323">מִבְּנֹ֣תֵיהֶ֔ם</l>
          <l s="H1121">לִבְנֵיכֶ֖ם</l>
          <l s="H">וְלָכֶֽם</l>׃
        </span>
<span class="v-num v-26">26</span><span class="v NH13_26" data-id="NH13_26">
          <l s="H3808">הֲל֣וֹא</l>
          <l s="H5921">עַל</l>־<l s="H428">אֵ֣לֶּה</l>
          <l s="H2398">חָטָֽא</l>־<l s="H8010">שְׁלֹמֹ֣ה</l>
          <l s="H4428">מֶ֣לֶךְ</l>
          <l s="H3478">יִשְׂרָאֵ֡ל</l>
          <l s="H1471">וּבַגּוֹיִ֣ם</l>
          <l s="H7227">הָרַבִּים֩</l>
          <l s="H3808">לֹֽא</l>־<l s="H1961">הָיָ֨ה</l>
          <l s="H4428">מֶ֜לֶךְ</l>
          <l s="H3644">כָּמֹ֗הוּ</l>
          <l s="H157">וְאָה֤וּב</l>
          <l s="H430">לֵֽאלֹהָיו֙</l>
          <l s="H1961">הָיָ֔ה</l>
          <l s="H5414">וַיִּתְּנֵ֣הוּ</l>
          <l s="H430">אֱלֹהִ֔ים</l>
          <l s="H4428">מֶ֖לֶךְ</l>
          <l s="H5921">עַל</l>־<l s="H3605">כָּל</l>־<l s="H3478">יִשְׂרָאֵ֑ל</l>
          <l s="H1571">גַּם</l>־<l s="H853">אוֹת֣וֹ</l>
          <l s="H2398">הֶחֱטִ֔יאוּ</l>
          <l s="H802">הַנָּשִׁ֖ים</l>
          <l s="H5237">הַנָּכְרִיּֽוֹת</l>׃
        </span>
<span class="v-num v-27">27</span><span class="v NH13_27" data-id="NH13_27">
          <l s="H">וְלָכֶ֣ם</l>
          <l s="H8085">הֲנִשְׁמַ֗ע</l>
          <l s="H6213">לַעֲשֹׂת֙</l>
          <l s="H853">אֵ֣ת</l>
          <l s="H3605">כָּל</l>־<l s="H7451">הָרָעָ֤ה</l>
          <l s="H1419">הַגְּדוֹלָה֙</l>
          <l s="H2063">הַזֹּ֔את</l>
          <l s="H4603">לִמְעֹ֖ל</l>
          <l s="H430">בֵּֽאלֹהֵ֑ינוּ</l>
          <l s="H3427">לְהֹשִׁ֖יב</l>
          <l s="H802">נָשִׁ֥ים</l>
          <l s="H5237">נָכְרִיּֽוֹת</l>׃
        </span>
<span class="v-num v-28">28</span><span class="v NH13_28" data-id="NH13_28">
          <l s="H1121">וּמִבְּנֵ֨י</l>
          <l s="H3111">יוֹיָדָ֤ע</l>
          <l s="H1121">בֶּן</l>־<l s="H475">אֶלְיָשִׁיב֙</l>
          <l s="H3548">הַכֹּהֵ֣ן</l>
          <l s="H1419">הַגָּד֔וֹל</l>
          <l s="H2860">חָתָ֖ן</l>
          <l s="H5571">לְסַנְבַלַּ֣ט</l>
          <l s="H2772">הַחֹרֹנִ֑י</l>
          <l s="H1272">וָאַבְרִיחֵ֖הוּ</l>
          <l s="H5921">מֵעָלָֽי</l>׃
        </span>
<span class="v-num v-29">29</span><span class="v NH13_29" data-id="NH13_29">
          <l s="H2142">זָכְרָ֥ה</l>
          <l s="H1992">לָהֶ֖ם</l>
          <l s="H430">אֱלֹהָ֑י</l>
          <l s="H5921">עַ֚ל</l>
          <l s="H1352">גָּאֳלֵ֣י</l>
          <l s="H3550">הַכְּהֻנָּ֔ה</l>
          <l s="H1285">וּבְרִ֥ית</l>
          <l s="H3550">הַכְּהֻנָּ֖ה</l>
          <l s="H3881">וְהַלְוִיִּֽם</l>׃
        </span>
<span class="v-num v-30">30</span><span class="v NH13_30" data-id="NH13_30">
          <l s="H2891">וְטִֽהַרְתִּ֖ים</l>
          <l s="H3605">מִכָּל</l>־<l s="H5236">נֵכָ֑ר</l>
          <l s="H5975">וָאַעֲמִ֧ידָה</l>
          <l s="H4931">מִשְׁמָר֛וֹת</l>
          <l s="H3548">לַכֹּהֲנִ֥ים</l>
          <l s="H3881">וְלַלְוִיִּ֖ם</l>
          <l s="H376">אִ֥ישׁ</l>
          <l s="H4399">בִּמְלַאכְתּֽוֹ</l>׃
        </span>
<span class="v-num v-31">31</span><span class="v NH13_31" data-id="NH13_31">
          <l s="H7133">וּלְקֻרְבַּ֧ן</l>
          <l s="H6086">הָעֵצִ֛ים</l>
          <l s="H6256">בְּעִתִּ֥ים</l>
          <l s="H2163">מְזֻמָּנ֖וֹת</l>
          <l s="H1061">וְלַבִּכּוּרִ֑ים</l>
          
          <l s="H2142">זָכְרָה</l>־<l s="H">לִּ֥י</l>
          <l s="H430">אֱלֹהַ֖י</l>
          <l s="H2896">לְטוֹבָֽה</l>׃
        </span>

</div>

</div><br>
<div class="footer"><div class="nav">
<a class="prev" href="NH12.html">&lt;</a>
<a class="home" href="index.html">=</a>
<a class="next" href="ET1.html">&gt;</a>
</div></div>
</body>
</html>