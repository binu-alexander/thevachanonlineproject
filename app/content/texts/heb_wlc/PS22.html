<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>תהילים 22 (WLC)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="rtl" class="section-document">
<div class="header"><div class="nav">
<a class="name" href="PS.html">Westminster Leningrad Codex</a><a class="location" href="PS.html">תהילים 22</a><a class="prev" href="PS21.html">&lt;</a>
<a class="home" href="index.html">=</a>
<a class="next" href="PS23.html">&gt;</a>
</div></div>
<div class="section chapter PS PS22 heb_wlc heb " dir="rtl" lang="he" data-id="PS22" data-nextid="PS23" data-previd="PS21"><br>
<br><div class="c">22</div>
<div class="p">
<span class="v-num v-1">1</span><span class="v PS22_1" data-id="PS22_1">
          <l s="H5329">לַ֭מְנַצֵּחַ</l>
          <l s="H5921">עַל</l>־<l s="H365">אַיֶּ֥לֶת</l>
          <l s="H7837">הַשַּׁ֗חַר</l>
          <l s="H4210">מִזְמ֥וֹר</l>
          <l s="H1732">לְדָוִֽד</l>׃
        </span>
<span class="v-num v-2">2</span><span class="v PS22_2" data-id="PS22_2">
          
          <l s="H410">אֵלִ֣י</l>
          <l s="H410">אֵ֭לִי</l>
          <l s="H4100">לָמָ֣ה</l>
          <l s="H5800">עֲזַבְתָּ֑נִי</l>
          <l s="H7350">רָח֥וֹק</l>
          <l s="H3444">מִֽ֝ישׁוּעָתִ֗י</l>
          <l s="H1697">דִּבְרֵ֥י</l>
          <l s="H7581">שַׁאֲגָתִֽי</l>׃
        </span>
<span class="v-num v-3">3</span><span class="v PS22_3" data-id="PS22_3">
          
          <l s="H430">אֱֽלֹהַ֗י</l>
          <l s="H7121">אֶקְרָ֣א</l>
          <l s="H3119">י֭וֹמָם</l>
          
          <l s="H3808">וְלֹ֣א</l>
          <l s="H6030">תַעֲנֶ֑ה</l>
          <l s="H3915">וְ֝לַ֗יְלָה</l>
          <l s="H3808">וְֽלֹא</l>־<l s="H1747">דֽוּמִיָּ֥ה</l>
          <l s="H">לִֽי</l>׃
        </span>
<span class="v-num v-4">4</span><span class="v PS22_4" data-id="PS22_4">
          
          <l s="H859">וְאַתָּ֥ה</l>
          <l s="H6918">קָד֑וֹשׁ</l>
          <l s="H3427">י֝וֹשֵׁ֗ב</l>
          <l s="H8416">תְּהִלּ֥וֹת</l>
          <l s="H3478">יִשְׂרָאֵֽל</l>׃
        </span>
<span class="v-num v-5">5</span><span class="v PS22_5" data-id="PS22_5">
          
          <l s="H">בְּ֭ךָ</l>
          <l s="H982">בָּטְח֣וּ</l>
          <l s="H1">אֲבֹתֵ֑ינוּ</l>
          <l s="H982">בָּ֝טְח֗וּ</l>
          <l s="H6403">וַֽתְּפַלְּטֵֽמוֹ</l>׃
        </span>
<span class="v-num v-6">6</span><span class="v PS22_6" data-id="PS22_6">
          
          <l s="H413">אֵלֶ֣יךָ</l>
          <l s="H2199">זָעֲק֣וּ</l>
          <l s="H4422">וְנִמְלָ֑טוּ</l>
          <l s="H">בְּךָ֖</l>
          <l s="H982">בָטְח֣וּ</l>
          <l s="H3808">וְלֹא</l>־<l s="H954">בֽוֹשׁוּ</l>׃
        </span>
<span class="v-num v-7">7</span><span class="v PS22_7" data-id="PS22_7">
          
          <l s="H595">וְאָנֹכִ֣י</l>
          <l s="H8438">תוֹלַ֣עַת</l>
          <l s="H3808">וְלֹא</l>־<l s="H376">אִ֑ישׁ</l>
          <l s="H2781">חֶרְפַּ֥ת</l>
          <l s="H120">אָ֝דָ֗ם</l>
          <l s="H959">וּבְז֥וּי</l>
          <l s="H5971">עָֽם</l>׃
        </span>
<span class="v-num v-8">8</span><span class="v PS22_8" data-id="PS22_8">
          
          <l s="H3605">כָּל</l>־<l s="H7200">רֹ֭אַי</l>
          <l s="H3932">יַלְעִ֣גוּ</l>
          <l s="H">לִ֑י</l>
          <l s="H6362">יַפְטִ֥ירוּ</l>
          <l s="H8193">בְ֝שָׂפָ֗ה</l>
          <l s="H5128">יָנִ֥יעוּ</l>
          <l s="H7218">רֹֽאשׁ</l>׃
        </span>
<span class="v-num v-9">9</span><span class="v PS22_9" data-id="PS22_9">
          
          <l s="H1556">גֹּ֣ל</l>
          <l s="H413">אֶל</l>־<l s="H3068">יְהוָ֣ה</l>
          <l s="H6403">יְפַלְּטֵ֑הוּ</l>
          <l s="H5337">יַ֝צִּילֵ֗הוּ</l>
          <l s="H3588">כִּ֘י</l>
          <l s="H2654">חָ֥פֵֽץ</l>
          <l s="H">בּֽוֹ</l>׃
        </span>
<span class="v-num v-10">10</span><span class="v PS22_10" data-id="PS22_10">
          
          <l s="H3588">כִּֽי</l>־<l s="H859">אַתָּ֣ה</l>
          <l s="H1518">גֹחִ֣י</l>
          <l s="H990">מִבָּ֑טֶן</l>
          <l s="H982">מַ֝בְטִיחִ֗י</l>
          <l s="H5921">עַל</l>־<l s="H7699">שְׁדֵ֥י</l>
          <l s="H517">אִמִּֽי</l>׃
        </span>
<span class="v-num v-11">11</span><span class="v PS22_11" data-id="PS22_11">
          
          <l s="H5921">עָ֭לֶיךָ</l>
          <l s="H7993">הָשְׁלַ֣כְתִּי</l>
          <l s="H7358">מֵרָ֑חֶם</l>
          <l s="H990">מִבֶּ֥טֶן</l>
          <l s="H517">אִ֝מִּ֗י</l>
          <l s="H410">אֵ֣לִי</l>
          <l s="H859">אָֽתָּה</l>׃
        </span>
<span class="v-num v-12">12</span><span class="v PS22_12" data-id="PS22_12">
          
          <l s="H408">אַל</l>־<l s="H7368">תִּרְחַ֣ק</l>
          <l s="H4480">מִ֭מֶּנִּי</l>
          <l s="H3588">כִּי</l>־<l s="H6869">צָרָ֣ה</l>
          <l s="H7138">קְרוֹבָ֑ה</l>
          <l s="H3588">כִּי</l>־<l s="H369">אֵ֥ין</l>
          <l s="H5826">עוֹזֵֽר</l>׃
        </span>
<span class="v-num v-13">13</span><span class="v PS22_13" data-id="PS22_13">
          
          <l s="H5437">סְ֭בָבוּנִי</l>
          <l s="H6499">פָּרִ֣ים</l>
          <l s="H7227">רַבִּ֑ים</l>
          <l s="H47">אַבִּירֵ֖י</l>
          <l s="H1316">בָשָׁ֣ן</l>
          <l s="H3803">כִּתְּרֽוּנִי</l>׃
        </span>
<span class="v-num v-14">14</span><span class="v PS22_14" data-id="PS22_14">
          
          <l s="H6475">פָּצ֣וּ</l>
          <l s="H5921">עָלַ֣י</l>
          <l s="H6310">פִּיהֶ֑ם</l>
          <l s="H738">אַ֝רְיֵ֗ה</l>
          <l s="H2963">טֹרֵ֥ף</l>
          <l s="H7580">וְשֹׁאֵֽג</l>׃
        </span>
<span class="v-num v-15">15</span><span class="v PS22_15" data-id="PS22_15">
          
          <l s="H4325">כַּמַּ֥יִם</l>
          <l s="H8210">נִשְׁפַּכְתִּי֮</l>
          <l s="H6504">וְהִתְפָּֽרְד֗וּ</l>
          <l s="H3605">כָּֽל</l>־<l s="H6106">עַצְמ֫וֹתָ֥י</l>
          <l s="H1961">הָיָ֣ה</l>
          <l s="H3820">לִ֭בִּי</l>
          <l s="H1749">כַּדּוֹנָ֑ג</l>
          <l s="H4549">נָ֝מֵ֗ס</l>
          <l s="H8432">בְּת֣וֹךְ</l>
          <l s="H4578">מֵעָֽי</l>׃
        </span>
<span class="v-num v-16">16</span><span class="v PS22_16" data-id="PS22_16">
          
          <l s="H3001">יָ֘בֵ֤שׁ</l>
          <l s="H2789">כַּחֶ֨רֶשׂ</l>
          ׀
          <l s="H3581">כֹּחִ֗י</l>
          <l s="H3956">וּ֭לְשׁוֹנִי</l>
          
          <l s="H1692">מֻדְבָּ֣ק</l>
          <l s="H4455">מַלְקוֹחָ֑י</l>
          <l s="H6083">וְֽלַעֲפַר</l>־<l s="H4194">מָ֥וֶת</l>
          <l s="H8239">תִּשְׁפְּתֵֽנִי</l>׃
        </span>
<span class="v-num v-17">17</span><span class="v PS22_17" data-id="PS22_17">
          
          <l s="H3588">כִּ֥י</l>
          <l s="H5437">סְבָב֗וּנִי</l>
          <l s="H3611">כְּלָ֫בִ֥ים</l>
          <l s="H5712">עֲדַ֣ת</l>
          <l s="H7489">מְ֭רֵעִים</l>
          <l s="H5362">הִקִּיפ֑וּנִי</l>
          <l s="H3738">כָּ֝אֲרִ֗י</l>
          <l s="H3027">יָדַ֥י</l>
          <l s="H7272">וְרַגְלָֽי</l>׃
        </span>
<span class="v-num v-18">18</span><span class="v PS22_18" data-id="PS22_18">
          
          <l s="H5608">אֲסַפֵּ֥ר</l>
          <l s="H3605">כָּל</l>־<l s="H6106">עַצְמוֹתָ֑י</l>
          <l s="H1992">הֵ֥מָּה</l>
          <l s="H5027">יַ֝בִּ֗יטוּ</l>
          <l s="H7200">יִרְאוּ</l>־<l s="H">בִֽי</l>׃
        </span>
<span class="v-num v-19">19</span><span class="v PS22_19" data-id="PS22_19">
          
          <l s="H2505">יְחַלְּק֣וּ</l>
          <l s="H899">בְגָדַ֣י</l>
          <l s="H1992">לָהֶ֑ם</l>
          <l s="H5921">וְעַל</l>־<l s="H3830">לְ֝בוּשִׁ֗י</l>
          <l s="H5307">יַפִּ֥ילוּ</l>
          <l s="H1486">גוֹרָֽל</l>׃
        </span>
<span class="v-num v-20">20</span><span class="v PS22_20" data-id="PS22_20">
          
          <l s="H859">וְאַתָּ֣ה</l>
          <l s="H3068">יְ֭הוָה</l>
          <l s="H408">אַל</l>־<l s="H7368">תִּרְחָ֑ק</l>
          <l s="H360">אֱ֝יָלוּתִ֗י</l>
          <l s="H5833">לְעֶזְרָ֥תִי</l>
          <l s="H2363">חֽוּשָׁה</l>׃
        </span>
<span class="v-num v-21">21</span><span class="v PS22_21" data-id="PS22_21">
          
          <l s="H5337">הַצִּ֣ילָה</l>
          <l s="H2719">מֵחֶ֣רֶב</l>
          <l s="H5315">נַפְשִׁ֑י</l>
          <l s="H3027">מִיַּד</l>־<l s="H3611">כֶּ֝֗לֶב</l>
          <l s="H3173">יְחִידָתִֽי</l>׃
        </span>
<span class="v-num v-22">22</span><span class="v PS22_22" data-id="PS22_22">
          
          <l s="H3467">ה֭וֹשִׁיעֵנִי</l>
          <l s="H6310">מִפִּ֣י</l>
          <l s="H738">אַרְיֵ֑ה</l>
          <l s="H7161">וּמִקַּרְנֵ֖י</l>
          <l s="H7214">רֵמִ֣ים</l>
          <l s="H6030">עֲנִיתָֽנִי</l>׃
        </span>
<span class="v-num v-23">23</span><span class="v PS22_23" data-id="PS22_23">
          
          <l s="H5608">אֲסַפְּרָ֣ה</l>
          <l s="H8034">שִׁמְךָ֣</l>
          <l s="H251">לְאֶחָ֑י</l>
          <l s="H8432">בְּת֖וֹךְ</l>
          <l s="H6951">קָהָ֣ל</l>
          <l s="H1984">אֲהַלְלֶֽךָּ</l>׃
        </span>
<span class="v-num v-24">24</span><span class="v PS22_24" data-id="PS22_24">
          
          <l s="H3373">יִרְאֵ֤י</l>
          <l s="H3068">יְהוָ֨ה</l>
          ׀
          <l s="H1984">הַֽלְל֗וּהוּ</l>
          <l s="H3605">כָּל</l>־<l s="H2233">זֶ֣רַע</l>
          <l s="H3290">יַעֲקֹ֣ב</l>
          <l s="H3513">כַּבְּד֑וּהוּ</l>
          <l s="H1481">וְג֥וּרוּ</l>
          <l s="H4480">מִ֝מֶּ֗נּוּ</l>
          <l s="H3605">כָּל</l>־<l s="H2233">זֶ֥רַע</l>
          <l s="H3478">יִשְׂרָאֵֽל</l>׃
        </span>
<span class="v-num v-25">25</span><span class="v PS22_25" data-id="PS22_25">
          
          <l s="H3588">כִּ֤י</l>
          <l s="H3808">לֹֽא</l>־<l s="H959">בָזָ֨ה</l>
          <l s="H3808">וְלֹ֪א</l>
          <l s="H8262">שִׁקַּ֡ץ</l>
          <l s="H6039">עֱנ֬וּת</l>
          <l s="H6041">עָנִ֗י</l>
          <l s="H3808">וְלֹא</l>־<l s="H5641">הִסְתִּ֣יר</l>
          <l s="H6440">פָּנָ֣יו</l>
          <l s="H4480">מִמֶּ֑נּוּ</l>
          <l s="H7768">וּֽבְשַׁוְּע֖וֹ</l>
          <l s="H413">אֵלָ֣יו</l>
          <l s="H8085">שָׁמֵֽעַ</l>׃
        </span>
<span class="v-num v-26">26</span><span class="v PS22_26" data-id="PS22_26">
          
          <l s="H853">מֵ֥אִתְּךָ֗</l>
          <l s="H8416">תְֽהִלָּ֫תִ֥י</l>
          <l s="H6951">בְּקָהָ֥ל</l>
          <l s="H7227">רָ֑ב</l>
          <l s="H5088">נְדָרַ֥י</l>
          <l s="H7999">אֲ֝שַׁלֵּ֗ם</l>
          <l s="H5048">נֶ֣גֶד</l>
          <l s="H3373">יְרֵאָֽיו</l>׃
        </span>
<span class="v-num v-27">27</span><span class="v PS22_27" data-id="PS22_27">
          
          <l s="H398">יֹאכְל֬וּ</l>
          <l s="H6035">עֲנָוִ֨ים</l>
          ׀
          <l s="H7646">וְיִשְׂבָּ֗עוּ</l>
          <l s="H1984">יְהַֽלְל֣וּ</l>
          <l s="H3068">יְ֭הוָה</l>
          <l s="H1875">דֹּ֣רְשָׁ֑יו</l>
          <l s="H2421">יְחִ֖י</l>
          <l s="H3824">לְבַבְכֶ֣ם</l>
          <l s="H5703">לָעַֽד</l>׃
        </span>
<span class="v-num v-28">28</span><span class="v PS22_28" data-id="PS22_28">
          
          <l s="H2142">יִזְכְּר֤וּ</l>
          ׀
          <l s="H7725">וְיָשֻׁ֣בוּ</l>
          <l s="H413">אֶל</l>־<l s="H3068">יְ֭הוָה</l>
          <l s="H3605">כָּל</l>־<l s="H657">אַפְסֵי</l>־<l s="H776">אָ֑רֶץ</l>
          <l s="H7812">וְיִֽשְׁתַּחֲו֥וּ</l>
          <l s="H6440">לְ֝פָנֶ֗יךָ</l>
          <l s="H3605">כָּֽל</l>־<l s="H4940">מִשְׁפְּח֥וֹת</l>
          <l s="H1471">גּוֹיִֽם</l>׃
        </span>
<span class="v-num v-29">29</span><span class="v PS22_29" data-id="PS22_29">
          
          <l s="H3588">כִּ֣י</l>
          <l s="H3068">לַ֭יהוָה</l>
          <l s="H4410">הַמְּלוּכָ֑ה</l>
          <l s="H4910">וּ֝מֹשֵׁ֗ל</l>
          <l s="H1471">בַּגּוֹיִֽם</l>׃
        </span>
<span class="v-num v-30">30</span><span class="v PS22_30" data-id="PS22_30">
          
          <l s="H398">אָכְל֬וּ</l>
          <l s="H7812">וַיִּֽשְׁתַּחֲוּ֨וּ</l>
          ׀
          
          <l s="H3605">כָּֽל</l>־<l s="H1879">דִּשְׁנֵי</l>־<l s="H776">אֶ֗רֶץ</l>
          <l s="H6440">לְפָנָ֣יו</l>
          <l s="H3766">יִ֭כְרְעוּ</l>
          <l s="H3605">כָּל</l>־<l s="H3381">יוֹרְדֵ֣י</l>
          <l s="H6083">עָפָ֑ר</l>
          <l s="H5315">וְ֝נַפְשׁ֗וֹ</l>
          <l s="H3808">לֹ֣א</l>
          <l s="H2421">חִיָּֽה</l>׃
        </span>
<span class="v-num v-31">31</span><span class="v PS22_31" data-id="PS22_31">
          
          <l s="H2233">זֶ֥רַע</l>
          <l s="H5647">יַֽעַבְדֶ֑נּוּ</l>
          <l s="H5608">יְסֻפַּ֖ר</l>
          <l s="H136">לַֽאדֹנָ֣י</l>
          <l s="H1755">לַדּֽוֹר</l>׃
        </span>
<span class="v-num v-32">32</span><span class="v PS22_32" data-id="PS22_32">
          
          <l s="H935">יָ֭בֹאוּ</l>
          <l s="H5046">וְיַגִּ֣ידוּ</l>
          <l s="H6666">צִדְקָת֑וֹ</l>
          <l s="H5971">לְעַ֥ם</l>
          <l s="H3205">נ֝וֹלָ֗ד</l>
          <l s="H3588">כִּ֣י</l>
          <l s="H6213">עָשָֽׂה</l>׃
        </span>

</div>

</div><br>
<div class="footer"><div class="nav">
<a class="prev" href="PS21.html">&lt;</a>
<a class="home" href="index.html">=</a>
<a class="next" href="PS23.html">&gt;</a>
</div></div>
</body>
</html>