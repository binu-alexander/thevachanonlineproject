<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>דברי הימים ב 6 (WLC)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="rtl" class="section-document">
<div class="header"><div class="nav">
<a class="name" href="R2.html">Westminster Leningrad Codex</a><a class="location" href="R2.html">דברי הימים ב 6</a><a class="prev" href="R25.html">&lt;</a>
<a class="home" href="index.html">=</a>
<a class="next" href="R27.html">&gt;</a>
</div></div>
<div class="section chapter R2 R26 heb_wlc heb " dir="rtl" lang="he" data-id="R26" data-nextid="R27" data-previd="R25"><br>
<div class="c">6</div>
<div class="p">
<span class="v-num v-1">1</span><span class="v R26_1" data-id="R26_1">
          <l s="H227">אָ֖ז</l>
          <l s="H559">אָמַ֣ר</l>
          <l s="H8010">שְׁלֹמֹ֑ה</l>
          <l s="H3068">יְהוָ֣ה</l>
          <l s="H559">אָמַ֔ר</l>
          <l s="H7931">לִשְׁכּ֖וֹן</l>
          <l s="H6205">בָּעֲרָפֶֽל</l>׃
        </span>
<span class="v-num v-2">2</span><span class="v R26_2" data-id="R26_2">
          <l s="H589">וַֽאֲנִ֛י</l>
          <l s="H1129">בָּנִ֥יתִי</l>
          <l s="H1004">בֵית</l>־<l s="H2073">זְבֻ֖ל</l>
          <l s="H">לָ֑ךְ</l>
          <l s="H4349">וּמָכ֥וֹן</l>
          <l s="H3427">לְשִׁבְתְּךָ֖</l>
          <l s="H5769">עוֹלָמִֽים</l>׃
        </span>
<span class="v-num v-3">3</span><span class="v R26_3" data-id="R26_3">
          <l s="H5437">וַיַּסֵּ֤ב</l>
          <l s="H4428">הַמֶּ֙לֶךְ֙</l>
          <l s="H853">אֶת</l>־<l s="H6440">פָּנָ֔יו</l>
          <l s="H1288">וַיְבָ֕רֶךְ</l>
          <l s="H853">אֵ֖ת</l>
          <l s="H3605">כָּל</l>־<l s="H6951">קְהַ֣ל</l>
          <l s="H3478">יִשְׂרָאֵ֑ל</l>
          <l s="H3605">וְכָל</l>־<l s="H6951">קְהַ֥ל</l>
          <l s="H3478">יִשְׂרָאֵ֖ל</l>
          <l s="H5975">עוֹמֵֽד</l>׃
        </span>
<span class="v-num v-4">4</span><span class="v R26_4" data-id="R26_4">
          <l s="H559">וַיֹּ֗אמֶר</l>
          <l s="H1288">בָּר֤וּךְ</l>
          <l s="H3068">יְהוָה֙</l>
          <l s="H430">אֱלֹהֵ֣י</l>
          <l s="H3478">יִשְׂרָאֵ֔ל</l>
          <l s="H834">אֲשֶׁר֙</l>
          <l s="H1696">דִּבֶּ֣ר</l>
          <l s="H6310">בְּפִ֔יו</l>
          <l s="H853">אֵ֖ת</l>
          <l s="H1732">דָּוִ֣יד</l>
          <l s="H1">אָבִ֑י</l>
          <l s="H3027">וּבְיָדָ֥יו</l>
          <l s="H4390">מִלֵּ֖א</l>
          <l s="H559">לֵאמֹֽר</l>׃
        </span>
<span class="v-num v-5">5</span><span class="v R26_5" data-id="R26_5">
          <l s="H4480">מִן</l>־<l s="H3117">הַיּ֗וֹם</l>
          <l s="H834">אֲשֶׁ֨ר</l>
          <l s="H3318">הוֹצֵ֣אתִי</l>
          <l s="H853">אֶת</l>־<l s="H5971">עַמִּי֮</l>
          <l s="H776">מֵאֶ֣רֶץ</l>
          <l s="H4714">מִצְרַיִם֒</l>
          <l s="H3808">לֹא</l>־<l s="H977">בָחַ֣רְתִּֽי</l>
          <l s="H5892">בְעִ֗יר</l>
          <l s="H3605">מִכֹּל֙</l>
          <l s="H7626">שִׁבְטֵ֣י</l>
          <l s="H3478">יִשְׂרָאֵ֔ל</l>
          <l s="H1129">לִבְנ֣וֹת</l>
          <l s="H1004">בַּ֔יִת</l>
          <l s="H1961">לִהְי֥וֹת</l>
          <l s="H8034">שְׁמִ֖י</l>
          <l s="H8033">שָׁ֑ם</l>
          <l s="H3808">וְלֹא</l>־<l s="H977">בָחַ֣רְתִּֽי</l>
          <l s="H376">בְאִ֔ישׁ</l>
          <l s="H1961">לִהְי֥וֹת</l>
          <l s="H5057">נָגִ֖יד</l>
          <l s="H5921">עַל</l>־<l s="H5971">עַמִּ֥י</l>
          <l s="H3478">יִשְׂרָאֵֽל</l>׃
        </span>
<span class="v-num v-6">6</span><span class="v R26_6" data-id="R26_6">
          <l s="H977">וָאֶבְחַר֙</l>
          <l s="H3389">בִּיר֣וּשָׁלִַ֔ם</l>
          <l s="H1961">לִהְי֥וֹת</l>
          <l s="H8034">שְׁמִ֖י</l>
          <l s="H8033">שָׁ֑ם</l>
          <l s="H977">וָאֶבְחַ֣ר</l>
          <l s="H1732">בְּדָוִ֔יד</l>
          <l s="H1961">לִהְי֖וֹת</l>
          <l s="H5921">עַל</l>־<l s="H5971">עַמִּ֥י</l>
          <l s="H3478">יִשְׂרָאֵֽל</l>׃
        </span>
<span class="v-num v-7">7</span><span class="v R26_7" data-id="R26_7">
          <l s="H1961">וַיְהִ֕י</l>
          <l s="H5973">עִם</l>־<l s="H3824">לְבַ֖ב</l>
          <l s="H1732">דָּוִ֣יד</l>
          <l s="H1">אָבִ֑י</l>
          <l s="H1129">לִבְנ֣וֹת</l>
          <l s="H1004">בַּ֔יִת</l>
          <l s="H8034">לְשֵׁ֥ם</l>
          <l s="H3068">יְהוָ֖ה</l>
          <l s="H430">אֱלֹהֵ֥י</l>
          <l s="H3478">יִשְׂרָאֵֽל</l>׃
        </span>
<span class="v-num v-8">8</span><span class="v R26_8" data-id="R26_8">
          <l s="H559">וַיֹּ֤אמֶר</l>
          <l s="H3068">יְהוָה֙</l>
          <l s="H413">אֶל</l>־<l s="H1732">דָּוִ֣יד</l>
          <l s="H1">אָבִ֔י</l>
          <l s="H3282">יַ֗עַן</l>
          <l s="H834">אֲשֶׁ֤ר</l>
          <l s="H1961">הָיָה֙</l>
          <l s="H5973">עִם</l>־<l s="H3824">לְבָ֣בְךָ֔</l>
          <l s="H1129">לִבְנ֥וֹת</l>
          <l s="H1004">בַּ֖יִת</l>
          <l s="H8034">לִשְׁמִ֑י</l>
          <l s="H2895">הֱֽטִיב֔וֹתָ</l>
          <l s="H3588">כִּ֥י</l>
          <l s="H1961">הָיָ֖ה</l>
          <l s="H5973">עִם</l>־<l s="H3824">לְבָבֶֽךָ</l>׃
        </span>
<span class="v-num v-9">9</span><span class="v R26_9" data-id="R26_9">
          <l s="H7535">רַ֣ק</l>
          <l s="H859">אַתָּ֔ה</l>
          <l s="H3808">לֹ֥א</l>
          <l s="H1129">תִבְנֶ֖ה</l>
          <l s="H1004">הַבָּ֑יִת</l>
          <l s="H3588">כִּ֤י</l>
          <l s="H1121">בִנְךָ֙</l>
          <l s="H3318">הַיּוֹצֵ֣א</l>
          <l s="H2504">מֵֽחֲלָצֶ֔יךָ</l>
          <l s="H1931">הֽוּא</l>־<l s="H1129">יִבְנֶ֥ה</l>
          <l s="H1004">הַבַּ֖יִת</l>
          <l s="H8034">לִשְׁמִֽי</l>׃
        </span>
<span class="v-num v-10">10</span><span class="v R26_10" data-id="R26_10">
          <l s="H6965">וַיָּ֣קֶם</l>
          <l s="H3068">יְהוָ֔ה</l>
          <l s="H853">אֶת</l>־<l s="H1697">דְּבָר֖וֹ</l>
          <l s="H834">אֲשֶׁ֣ר</l>
          <l s="H1696">דִּבֵּ֑ר</l>
          <l s="H6965">וָאָק֡וּם</l>
          <l s="H8478">תַּחַת֩</l>
          <l s="H1732">דָּוִ֨יד</l>
          <l s="H1">אָבִ֜י</l>
          <l s="H3427">וָאֵשֵׁ֣ב</l>
          ׀
          <l s="H5921">עַל</l>־<l s="H3678">כִּסֵּ֣א</l>
          <l s="H3478">יִשְׂרָאֵ֗ל</l>
          <l s="H834">כַּאֲשֶׁר֙</l>
          <l s="H1696">דִּבֶּ֣ר</l>
          <l s="H3068">יְהוָ֔ה</l>
          <l s="H1129">וָאֶבְנֶ֣ה</l>
          <l s="H1004">הַבַּ֔יִת</l>
          <l s="H8034">לְשֵׁ֥ם</l>
          <l s="H3068">יְהוָ֖ה</l>
          <l s="H430">אֱלֹהֵ֥י</l>
          <l s="H3478">יִשְׂרָאֵֽל</l>׃
        </span>
<span class="v-num v-11">11</span><span class="v R26_11" data-id="R26_11">
          <l s="H7760">וָאָשִׂ֥ים</l>
          <l s="H8033">שָׁם֙</l>
          <l s="H853">אֶת</l>־<l s="H727">הָ֣אָר֔וֹן</l>
          <l s="H834">אֲשֶׁר</l>־<l s="H8033">שָׁ֖ם</l>
          <l s="H1285">בְּרִ֣ית</l>
          <l s="H3068">יְהוָ֑ה</l>
          <l s="H834">אֲשֶׁ֥ר</l>
          <l s="H3772">כָּרַ֖ת</l>
          <l s="H5973">עִם</l>־<l s="H1121">בְּנֵ֥י</l>
          <l s="H3478">יִשְׂרָאֵֽל</l>׃
        </span>
<span class="v-num v-12">12</span><span class="v R26_12" data-id="R26_12">
          <l s="H5975">וַֽיַּעֲמֹ֗ד</l>
          <l s="H6440">לִפְנֵי֙</l>
          <l s="H4196">מִזְבַּ֣ח</l>
          <l s="H3068">יְהוָ֔ה</l>
          <l s="H5048">נֶ֖גֶד</l>
          <l s="H3605">כָּל</l>־<l s="H6951">קְהַ֣ל</l>
          <l s="H3478">יִשְׂרָאֵ֑ל</l>
          <l s="H6566">וַיִּפְרֹ֖שׂ</l>
          <l s="H3709">כַּפָּֽיו</l>׃
        </span>
<span class="v-num v-13">13</span><span class="v R26_13" data-id="R26_13">
          <l s="H3588">כִּֽי</l>־<l s="H6213">עָשָׂ֨ה</l>
          <l s="H8010">שְׁלֹמֹ֜ה</l>
          <l s="H3595">כִּיּ֣וֹר</l>
          <l s="H5178">נְחֹ֗שֶׁת</l>
          <l s="H5414">וַֽיִּתְּנֵהוּ֮</l>
          <l s="H8432">בְּת֣וֹךְ</l>
          <l s="H5835">הָעֲזָרָה֒</l>
          <l s="H2568">חָמֵ֨שׁ</l>
          <l s="H520">אַמּ֜וֹת</l>
          <l s="H753">אָרְכּ֗וֹ</l>
          <l s="H2568">וְחָמֵ֤שׁ</l>
          <l s="H520">אַמּוֹת֙</l>
          <l s="H7341">רָחְבּ֔וֹ</l>
          <l s="H520">וְאַמּ֥וֹת</l>
          <l s="H7969">שָׁל֖וֹשׁ</l>
          <l s="H6967">קוֹמָת֑וֹ</l>
          <l s="H5975">וַיַּעֲמֹ֣ד</l>
          <l s="H5921">עָלָ֗יו</l>
          <l s="H1288">וַיִּבְרַ֤ךְ</l>
          <l s="H5921">עַל</l>־<l s="H1290">בִּרְכָּיו֙</l>
          <l s="H5048">נֶ֚גֶד</l>
          <l s="H3605">כָּל</l>־<l s="H6951">קְהַ֣ל</l>
          <l s="H3478">יִשְׂרָאֵ֔ל</l>
          <l s="H6566">וַיִּפְרֹ֥שׂ</l>
          <l s="H3709">כַּפָּ֖יו</l>
          <l s="H8064">הַשָּׁמָֽיְמָה</l>׃
        </span>
<span class="v-num v-14">14</span><span class="v R26_14" data-id="R26_14">
          <l s="H559">וַיֹּאמַ֗ר</l>
          <l s="H3068">יְהוָ֞ה</l>
          <l s="H430">אֱלֹהֵ֤י</l>
          <l s="H3478">יִשְׂרָאֵל֙</l>
          <l s="H369">אֵין</l>־<l s="H3644">כָּמ֣וֹךָ</l>
          <l s="H430">אֱלֹהִ֔ים</l>
          <l s="H8064">בַּשָּׁמַ֖יִם</l>
          <l s="H776">וּבָאָ֑רֶץ</l>
          <l s="H8104">שֹׁמֵ֤ר</l>
          <l s="H1285">הַבְּרִית֙</l>
          <l s="H2617">וְֽהַחֶ֔סֶד</l>
          <l s="H5650">לַעֲבָדֶ֕יךָ</l>
          <l s="H1980">הַהֹלְכִ֥ים</l>
          <l s="H6440">לְפָנֶ֖יךָ</l>
          <l s="H3605">בְּכָל</l>־<l s="H3820">לִבָּֽם</l>׃
        </span>
<span class="v-num v-15">15</span><span class="v R26_15" data-id="R26_15">
          <l s="H834">אֲשֶׁ֣ר</l>
          <l s="H8104">שָׁמַ֗רְתָּ</l>
          <l s="H5650">לְעַבְדְּךָ֙</l>
          <l s="H1732">דָּוִ֣יד</l>
          <l s="H1">אָבִ֔י</l>
          <l s="H854">אֵ֥ת</l>
          <l s="H834">אֲשֶׁר</l>־<l s="H1696">דִּבַּ֖רְתָּ</l>
          <l s="H">ל֑וֹ</l>
          <l s="H1696">וַתְּדַבֵּ֥ר</l>
          <l s="H6310">בְּפִ֛יךָ</l>
          <l s="H3027">וּבְיָדְךָ֥</l>
          <l s="H4390">מִלֵּ֖אתָ</l>
          <l s="H3117">כַּיּ֥וֹם</l>
          <l s="H2088">הַזֶּֽה</l>׃
        </span>
<span class="v-num v-16">16</span><span class="v R26_16" data-id="R26_16">
          <l s="H6258">וְעַתָּ֞ה</l>
          <l s="H3068">יְהוָ֣ה</l>
          ׀
          <l s="H430">אֱלֹהֵ֣י</l>
          <l s="H3478">יִשְׂרָאֵ֗ל</l>
          <l s="H8104">שְׁ֠מֹר</l>
          <l s="H5650">לְעַבְדְּךָ֨</l>
          
          <l s="H1732">דָוִ֤יד</l>
          <l s="H1">אָבִי֙</l>
          <l s="H853">אֵת֩</l>
          <l s="H834">אֲשֶׁ֨ר</l>
          <l s="H1696">דִּבַּ֤רְתָּ</l>
          <l s="H">לּוֹ֙</l>
          <l s="H559">לֵאמֹ֔ר</l>
          <l s="H3808">לֹא</l>־<l s="H3772">יִכָּרֵ֨ת</l>
          <l s="H">לְךָ֥</l>
          <l s="H376">אִישׁ֙</l>
          <l s="H6440">מִלְּפָנַ֔י</l>
          <l s="H3427">יוֹשֵׁ֖ב</l>
          <l s="H5921">עַל</l>־<l s="H3678">כִּסֵּ֣א</l>
          <l s="H3478">יִשְׂרָאֵ֑ל</l>
          <l s="H7535">רַ֠ק</l>
          <l s="H518">אִם</l>־<l s="H8104">יִשְׁמְר֨וּ</l>
          <l s="H1121">בָנֶ֜יךָ</l>
          <l s="H853">אֶת</l>־<l s="H1870">דַּרְכָּ֗ם</l>
          <l s="H3212">לָלֶ֙כֶת֙</l>
          <l s="H8451">בְּת֣וֹרָתִ֔י</l>
          <l s="H834">כַּאֲשֶׁ֥ר</l>
          <l s="H1980">הָלַ֖כְתָּ</l>
          <l s="H6440">לְפָנָֽי</l>׃
        </span>
<span class="v-num v-17">17</span><span class="v R26_17" data-id="R26_17">
          <l s="H6258">וְעַתָּ֕ה</l>
          <l s="H3068">יְהוָ֖ה</l>
          <l s="H430">אֱלֹהֵ֣י</l>
          <l s="H3478">יִשְׂרָאֵ֑ל</l>
          <l s="H539">יֵֽאָמֵן֙</l>
          <l s="H1697">דְּבָ֣רְךָ֔</l>
          <l s="H834">אֲשֶׁ֥ר</l>
          <l s="H1696">דִּבַּ֖רְתָּ</l>
          <l s="H5650">לְעַבְדְּךָ֥</l>
          <l s="H1732">לְדָוִֽיד</l>׃
        </span>
<span class="v-num v-18">18</span><span class="v R26_18" data-id="R26_18">
          <l s="H3588">כִּ֚י</l>
          <l s="H552">הַֽאֻמְנָ֔ם</l>
          <l s="H3427">יֵשֵׁ֧ב</l>
          <l s="H430">אֱלֹהִ֛ים</l>
          <l s="H854">אֶת</l>־<l s="H120">הָאָדָ֖ם</l>
          <l s="H5921">עַל</l>־<l s="H776">הָאָ֑רֶץ</l>
          <l s="H2009">הִ֠נֵּה</l>
          <l s="H8064">שָׁמַ֜יִם</l>
          <l s="H8064">וּשְׁמֵ֤י</l>
          <l s="H8064">הַשָּׁמַ֙יִם֙</l>
          <l s="H3808">לֹ֣א</l>
          <l s="H3557">יְכַלְכְּל֔וּךָ</l>
          <l s="H637">אַ֕ף</l>
          <l s="H3588">כִּֽי</l>־<l s="H1004">הַבַּ֥יִת</l>
          <l s="H2088">הַזֶּ֖ה</l>
          <l s="H834">אֲשֶׁ֥ר</l>
          <l s="H1129">בָּנִֽיתִי</l>׃
        </span>
<span class="v-num v-19">19</span><span class="v R26_19" data-id="R26_19">
          <l s="H6437">וּפָנִ֜יתָ</l>
          <l s="H413">אֶל</l>־<l s="H8605">תְּפִלַּ֧ת</l>
          <l s="H5650">עַבְדְּךָ֛</l>
          <l s="H413">וְאֶל</l>־<l s="H8467">תְּחִנָּת֖וֹ</l>
          <l s="H3068">יְהוָ֣ה</l>
          <l s="H430">אֱלֹהָ֑י</l>
          <l s="H8085">לִשְׁמֹ֤עַ</l>
          <l s="H413">אֶל</l>־<l s="H7440">הָרִנָּה֙</l>
          <l s="H413">וְאֶל</l>־<l s="H8605">הַתְּפִלָּ֔ה</l>
          <l s="H834">אֲשֶׁ֥ר</l>
          <l s="H5650">עַבְדְּךָ֖</l>
          <l s="H6419">מִתְפַּלֵּ֥ל</l>
          <l s="H6440">לְפָנֶֽיךָ</l>׃
        </span>
<span class="v-num v-20">20</span><span class="v R26_20" data-id="R26_20">
          <l s="H1961">לִהְיוֹת֩</l>
          <l s="H5869">עֵינֶ֨יךָ</l>
          <l s="H6605">פְתֻח֜וֹת</l>
          <l s="H413">אֶל</l>־<l s="H1004">הַבַּ֤יִת</l>
          <l s="H2088">הַזֶּה֙</l>
          <l s="H3119">יוֹמָ֣ם</l>
          <l s="H3915">וָלַ֔יְלָה</l>
          <l s="H413">אֶל</l>־<l s="H4725">הַ֨מָּק֔וֹם</l>
          <l s="H834">אֲשֶׁ֣ר</l>
          <l s="H559">אָמַ֔רְתָּ</l>
          <l s="H7760">לָשׂ֥וּם</l>
          <l s="H8034">שִׁמְךָ֖</l>
          <l s="H8033">שָׁ֑ם</l>
          <l s="H8085">לִשְׁמ֙וֹעַ֙</l>
          <l s="H413">אֶל</l>־<l s="H8605">הַתְּפִלָּ֔ה</l>
          <l s="H834">אֲשֶׁ֣ר</l>
          <l s="H6419">יִתְפַּלֵּ֣ל</l>
          <l s="H5650">עַבְדְּךָ֔</l>
          <l s="H413">אֶל</l>־<l s="H4725">הַמָּק֖וֹם</l>
          <l s="H2088">הַזֶּֽה</l>׃
        </span>
<span class="v-num v-21">21</span><span class="v R26_21" data-id="R26_21">
          <l s="H8085">וְשָׁ֨מַעְתָּ֜</l>
          <l s="H413">אֶל</l>־<l s="H8469">תַּחֲנוּנֵ֤י</l>
          <l s="H5650">עַבְדְּךָ֙</l>
          <l s="H5971">וְעַמְּךָ֣</l>
          <l s="H3478">יִשְׂרָאֵ֔ל</l>
          <l s="H834">אֲשֶׁ֥ר</l>
          <l s="H6419">יִֽתְפַּֽלְל֖וּ</l>
          <l s="H413">אֶל</l>־<l s="H4725">הַמָּק֣וֹם</l>
          <l s="H2088">הַזֶּ֑ה</l>
          <l s="H859">וְ֠אַתָּה</l>
          <l s="H8085">תִּשְׁמַ֞ע</l>
          <l s="H4725">מִמְּק֤וֹם</l>
          <l s="H3427">שִׁבְתְּךָ֙</l>
          <l s="H4480">מִן</l>־<l s="H8064">הַשָּׁמַ֔יִם</l>
          <l s="H8085">וְשָׁמַעְתָּ֖</l>
          <l s="H5545">וְסָלָֽחְתָּ</l>׃
        </span>
<span class="v-num v-22">22</span><span class="v R26_22" data-id="R26_22">
          <l s="H518">אִם</l>־<l s="H2398">יֶחֱטָ֥א</l>
          <l s="H376">אִישׁ֙</l>
          <l s="H7453">לְרֵעֵ֔הוּ</l>
          <l s="H5375">וְנָֽשָׁא</l>־<l s="H">ב֥וֹ</l>
          <l s="H422">אָלָ֖ה</l>
          <l s="H423">לְהַֽאֲלֹת֑וֹ</l>
          <l s="H935">וּבָ֗א</l>
          <l s="H423">אָלָ֛ה</l>
          <l s="H6440">לִפְנֵ֥י</l>
          <l s="H4196">מִֽזְבַּחֲךָ֖</l>
          <l s="H1004">בַּבַּ֥יִת</l>
          <l s="H2088">הַזֶּֽה</l>׃
        </span>
<span class="v-num v-23">23</span><span class="v R26_23" data-id="R26_23">
          <l s="H859">וְאַתָּ֣ה</l>
          ׀
          <l s="H8085">תִּשְׁמַ֣ע</l>
          <l s="H4480">מִן</l>־<l s="H8064">הַשָּׁמַ֗יִם</l>
          <l s="H6213">וְעָשִׂ֙יתָ֙</l>
          <l s="H8199">וְשָׁפַטְתָּ֣</l>
          <l s="H853">אֶת</l>־<l s="H5650">עֲבָדֶ֔יךָ</l>
          <l s="H7725">לְהָשִׁ֣יב</l>
          <l s="H7563">לְרָשָׁ֔ע</l>
          <l s="H5414">לָתֵ֥ת</l>
          <l s="H1870">דַּרְכּ֖וֹ</l>
          <l s="H7218">בְּרֹאשׁ֑וֹ</l>
          <l s="H6663">וּלְהַצְדִּ֣יק</l>
          <l s="H6662">צַדִּ֔יק</l>
          <l s="H5414">לָ֥תֶת</l>
          <l s="H">ל֖וֹ</l>
          <l s="H6666">כְּצִדְקָתֽוֹ</l>׃
          ס
        </span>
<span class="v-num v-24">24</span><span class="v R26_24" data-id="R26_24">
          <l s="H518">וְֽאִם</l>־<l s="H5062">יִנָּגֵ֞ף</l>
          <l s="H5971">עַמְּךָ֧</l>
          <l s="H3478">יִשְׂרָאֵ֛ל</l>
          <l s="H6440">לִפְנֵ֥י</l>
          <l s="H341">אוֹיֵ֖ב</l>
          <l s="H3588">כִּ֣י</l>
          <l s="H2398">יֶֽחֶטְאוּ</l>־<l s="H">לָ֑ךְ</l>
          <l s="H7725">וְשָׁ֙בוּ֙</l>
          <l s="H3034">וְהוֹד֣וּ</l>
          <l s="H853">אֶת</l>־<l s="H8034">שְׁמֶ֔ךָ</l>
          <l s="H6419">וְהִתְפַּֽלְל֧וּ</l>
          <l s="H2603">וְהִֽתְחַנְּנ֛וּ</l>
          <l s="H6440">לְפָנֶ֖יךָ</l>
          <l s="H1004">בַּבַּ֥יִת</l>
          <l s="H2088">הַזֶּֽה</l>׃
        </span>
<span class="v-num v-25">25</span><span class="v R26_25" data-id="R26_25">
          <l s="H859">וְאַתָּה֙</l>
          <l s="H8085">תִּשְׁמַ֣ע</l>
          <l s="H4480">מִן</l>־<l s="H8064">הַשָּׁמַ֔יִם</l>
          <l s="H5545">וְסָ֣לַחְתָּ֔</l>
          <l s="H2403">לְחַטַּ֖את</l>
          <l s="H5971">עַמְּךָ֣</l>
          <l s="H3478">יִשְׂרָאֵ֑ל</l>
          <l s="H7725">וַהֲשֵׁיבוֹתָם֙</l>
          <l s="H413">אֶל</l>־<l s="H127">הָ֣אֲדָמָ֔ה</l>
          <l s="H834">אֲשֶׁר</l>־<l s="H5414">נָתַ֥תָּה</l>
          <l s="H1992">לָהֶ֖ם</l>
          <l s="H1">וְלַאֲבֹתֵיהֶֽם</l>׃
          פ
        </span>
<span class="v-num v-26">26</span><span class="v R26_26" data-id="R26_26">
          <l s="H6113">בְּהֵעָצֵ֧ר</l>
          <l s="H8064">הַשָּׁמַ֛יִם</l>
          <l s="H3808">וְלֹֽא</l>־<l s="H1961">יִהְיֶ֥ה</l>
          <l s="H4306">מָטָ֖ר</l>
          <l s="H3588">כִּ֣י</l>
          <l s="H2398">יֶֽחֶטְאוּ</l>־<l s="H">לָ֑ךְ</l>
          <l s="H6419">וְהִֽתְפַּלְל֞וּ</l>
          <l s="H413">אֶל</l>־<l s="H4725">הַמָּק֤וֹם</l>
          <l s="H2088">הַזֶּה֙</l>
          <l s="H3034">וְהוֹד֣וּ</l>
          <l s="H853">אֶת</l>־<l s="H8034">שְׁמֶ֔ךָ</l>
          <l s="H2403">מֵחַטָּאתָ֥ם</l>
          <l s="H7725">יְשׁוּב֖וּן</l>
          <l s="H3588">כִּ֥י</l>
          <l s="H6031">תַעֲנֵֽם</l>׃
        </span>
<span class="v-num v-27">27</span><span class="v R26_27" data-id="R26_27">
          <l s="H859">וְאַתָּ֣ה</l>
          ׀
          <l s="H8085">תִּשְׁמַ֣ע</l>
          <l s="H8064">הַשָּׁמַ֗יִם</l>
          <l s="H5545">וְסָ֨לַחְתָּ֜</l>
          <l s="H2403">לְחַטַּ֤את</l>
          <l s="H5650">עֲבָדֶ֙יךָ֙</l>
          <l s="H5971">וְעַמְּךָ֣</l>
          <l s="H3478">יִשְׂרָאֵ֔ל</l>
          <l s="H3588">כִּ֥י</l>
          <l s="H3384">תוֹרֵ֛ם</l>
          <l s="H413">אֶל</l>־<l s="H1870">הַדֶּ֥רֶךְ</l>
          <l s="H2896">הַטּוֹבָ֖ה</l>
          <l s="H834">אֲשֶׁ֣ר</l>
          <l s="H3212">יֵֽלְכוּ</l>־<l s="H">בָ֑הּ</l>
          <l s="H5414">וְנָתַתָּ֤ה</l>
          <l s="H4306">מָטָר֙</l>
          <l s="H5921">עַֽל</l>־<l s="H776">אַרְצְךָ֔</l>
          <l s="H834">אֲשֶׁר</l>־<l s="H5414">נָתַ֥תָּה</l>
          <l s="H5971">לְעַמְּךָ֖</l>
          <l s="H5159">לְנַחֲלָֽה</l>׃
          ס
        </span>
<span class="v-num v-28">28</span><span class="v R26_28" data-id="R26_28">
          <l s="H7458">רָעָ֞ב</l>
          <l s="H3588">כִּֽי</l>־<l s="H1961">יִהְיֶ֣ה</l>
          <l s="H776">בָאָ֗רֶץ</l>
          <l s="H1698">דֶּ֣בֶר</l>
          <l s="H3588">כִּֽי</l>־<l s="H1961">יִֽ֠הְיֶה</l>
          <l s="H7711">שִׁדָּפ֨וֹן</l>
          <l s="H3420">וְיֵרָק֜וֹן</l>
          <l s="H697">אַרְבֶּ֤ה</l>
          <l s="H2625">וְחָסִיל֙</l>
          <l s="H3588">כִּ֣י</l>
          <l s="H1961">יִהְיֶ֔ה</l>
          <l s="H3588">כִּ֧י</l>
          <l s="H6696">יָֽצַר</l>־<l s="H">ל֛וֹ</l>
          <l s="H341">אוֹיְבָ֖יו</l>
          <l s="H776">בְּאֶ֣רֶץ</l>
          <l s="H8179">שְׁעָרָ֑יו</l>
          <l s="H3605">כָּל</l>־<l s="H5061">נֶ֖גַע</l>
          <l s="H3605">וְכָֽל</l>־<l s="H4245">מַחֲלָֽה</l>׃
        </span>
<span class="v-num v-29">29</span><span class="v R26_29" data-id="R26_29">
          <l s="H3605">כָּל</l>־<l s="H8605">תְּפִלָּ֣ה</l>
          <l s="H3605">כָל</l>־<l s="H8467">תְּחִנָּ֗ה</l>
          <l s="H834">אֲשֶׁ֤ר</l>
          <l s="H1961">יִהְיֶה֙</l>
          <l s="H3605">לְכָל</l>־<l s="H120">הָ֣אָדָ֔ם</l>
          <l s="H3605">וּלְכֹ֖ל</l>
          <l s="H5971">עַמְּךָ֣</l>
          <l s="H3478">יִשְׂרָאֵ֑ל</l>
          <l s="H834">אֲשֶׁ֣ר</l>
          <l s="H3045">יֵדְע֗וּ</l>
          <l s="H376">אִ֤ישׁ</l>
          <l s="H5061">נִגְעוֹ֙</l>
          <l s="H4341">וּמַכְאֹב֔וֹ</l>
          <l s="H6566">וּפָרַ֥שׂ</l>
          <l s="H3709">כַּפָּ֖יו</l>
          <l s="H413">אֶל</l>־<l s="H1004">הַבַּ֥יִת</l>
          <l s="H2088">הַזֶּֽה</l>׃
        </span>
<span class="v-num v-30">30</span><span class="v R26_30" data-id="R26_30">
          <l s="H859">וְ֠אַתָּה</l>
          <l s="H8085">תִּשְׁמַ֨ע</l>
          <l s="H4480">מִן</l>־<l s="H8064">הַשָּׁמַ֜יִם</l>
          <l s="H4349">מְכ֤וֹן</l>
          <l s="H3427">שִׁבְתֶּ֙ךָ֙</l>
          <l s="H5545">וְסָ֣לַחְתָּ֔</l>
          <l s="H5414">וְנָתַתָּ֤ה</l>
          <l s="H376">לָאִישׁ֙</l>
          <l s="H3605">כְּכָל</l>־<l s="H1870">דְּרָכָ֔יו</l>
          <l s="H834">אֲשֶׁ֥ר</l>
          <l s="H3045">תֵּדַ֖ע</l>
          <l s="H853">אֶת</l>־<l s="H3824">לְבָב֑וֹ</l>
          <l s="H3588">כִּ֤י</l>
          <l s="H859">אַתָּה֙</l>
          <l s="H905">לְבַדְּךָ֣</l>
          <l s="H3045">יָדַ֔עְתָּ</l>
          <l s="H853">אֶת</l>־<l s="H3824">לְבַ֖ב</l>
          <l s="H1121">בְּנֵ֥י</l>
          <l s="H120">הָאָדָֽם</l>׃
        </span>
<span class="v-num v-31">31</span><span class="v R26_31" data-id="R26_31">
          <l s="H4616">לְמַ֣עַן</l>
          <l s="H3372">יִֽירָא֗וּךָ</l>
          <l s="H3212">לָלֶ֙כֶת֙</l>
          <l s="H1870">בִּדְרָכֶ֔יךָ</l>
          <l s="H3605">כָּל</l>־<l s="H3117">הַ֨יָּמִ֔ים</l>
          <l s="H834">אֲשֶׁר</l>־<l s="H1992">הֵ֥ם</l>
          <l s="H2416">חַיִּ֖ים</l>
          <l s="H5921">עַל</l>־<l s="H6440">פְּנֵ֣י</l>
          <l s="H127">הָאֲדָמָ֑ה</l>
          <l s="H834">אֲשֶׁ֥ר</l>
          <l s="H5414">נָתַ֖תָּה</l>
          <l s="H1">לַאֲבֹתֵֽינוּ</l>׃
          ס
        </span>
<span class="v-num v-32">32</span><span class="v R26_32" data-id="R26_32">
          <l s="H1571">וְגַ֣ם</l>
          <l s="H413">אֶל</l>־<l s="H5237">הַנָּכְרִ֗י</l>
          <l s="H834">אֲ֠שֶׁר</l>
          <l s="H3808">לֹ֥א</l>
          <l s="H5971">מֵעַמְּךָ֣</l>
          <l s="H3478">יִשְׂרָאֵל֮</l>
          <l s="H1931">הוּא֒</l>
          <l s="H935">וּבָ֣א</l>
          ׀
          <l s="H776">מֵאֶ֣רֶץ</l>
          <l s="H7350">רְחוֹקָ֗ה</l>
          <l s="H4616">לְמַ֨עַן</l>
          <l s="H8034">שִׁמְךָ֤</l>
          <l s="H1419">הַגָּדוֹל֙</l>
          <l s="H3027">וְיָדְךָ֣</l>
          <l s="H2389">הַחֲזָקָ֔ה</l>
          <l s="H2220">וּֽזְרֽוֹעֲךָ֖</l>
          <l s="H5186">הַנְּטוּיָ֑ה</l>
          <l s="H935">וּבָ֥אוּ</l>
          <l s="H6419">וְהִֽתְפַּלְל֖וּ</l>
          <l s="H413">אֶל</l>־<l s="H1004">הַבַּ֥יִת</l>
          <l s="H2088">הַזֶּֽה</l>׃
        </span>
<span class="v-num v-33">33</span><span class="v R26_33" data-id="R26_33">
          <l s="H859">וְאַתָּ֞ה</l>
          <l s="H8085">תִּשְׁמַ֤ע</l>
          <l s="H4480">מִן</l>־<l s="H8064">הַשָּׁמַ֙יִם֙</l>
          <l s="H4349">מִמְּכ֣וֹן</l>
          <l s="H3427">שִׁבְתֶּ֔ךָ</l>
          <l s="H6213">וְעָשִׂ֕יתָ</l>
          <l s="H3605">כְּכֹ֛ל</l>
          <l s="H834">אֲשֶׁר</l>־<l s="H7121">יִקְרָ֥א</l>
          <l s="H413">אֵלֶ֖יךָ</l>
          <l s="H5237">הַנָּכְרִ֑י</l>
          <l s="H4616">לְמַ֣עַן</l>
          <l s="H3045">יֵדְעוּ֩</l>
          <l s="H3605">כָל</l>־<l s="H5971">עַמֵּ֨י</l>
          <l s="H776">הָאָ֜רֶץ</l>
          <l s="H853">אֶת</l>־<l s="H8034">שְׁמֶ֗ךָ</l>
          <l s="H3372">וּלְיִרְאָ֤ה</l>
          <l s="H853">אֹֽתְךָ֙</l>
          <l s="H5971">כְּעַמְּךָ֣</l>
          <l s="H3478">יִשְׂרָאֵ֔ל</l>
          <l s="H3045">וְלָדַ֕עַת</l>
          <l s="H3588">כִּֽי</l>־<l s="H8034">שִׁמְךָ֣</l>
          <l s="H7121">נִקְרָ֔א</l>
          <l s="H5921">עַל</l>־<l s="H1004">הַבַּ֥יִת</l>
          <l s="H2088">הַזֶּ֖ה</l>
          <l s="H834">אֲשֶׁ֥ר</l>
          <l s="H1129">בָּנִֽיתִי</l>׃
        </span>
<span class="v-num v-34">34</span><span class="v R26_34" data-id="R26_34">
          <l s="H3588">כִּֽי</l>־<l s="H3318">יֵצֵ֨א</l>
          <l s="H5971">עַמְּךָ֤</l>
          <l s="H4421">לַמִּלְחָמָה֙</l>
          <l s="H5921">עַל</l>־<l s="H341">א֣וֹיְבָ֔יו</l>
          <l s="H1870">בַּדֶּ֖רֶךְ</l>
          <l s="H834">אֲשֶׁ֣ר</l>
          <l s="H7971">תִּשְׁלָחֵ֑ם</l>
          <l s="H6419">וְהִתְפַּֽלְל֣וּ</l>
          <l s="H413">אֵלֶ֗יךָ</l>
          <l s="H1870">דֶּ֣רֶךְ</l>
          <l s="H5892">הָעִ֤יר</l>
          <l s="H2063">הַזֹּאת֙</l>
          <l s="H834">אֲשֶׁ֣ר</l>
          <l s="H977">בָּחַ֣רְתָּ</l>
          <l s="H">בָּ֔הּ</l>
          <l s="H1004">וְהַבַּ֖יִת</l>
          <l s="H834">אֲשֶׁר</l>־<l s="H1129">בָּנִ֥יתִי</l>
          <l s="H8034">לִשְׁמֶֽךָ</l>׃
        </span>
<span class="v-num v-35">35</span><span class="v R26_35" data-id="R26_35">
          <l s="H8085">וְשָׁמַעְתָּ֙</l>
          <l s="H4480">מִן</l>־<l s="H8064">הַשָּׁמַ֔יִם</l>
          <l s="H853">אֶת</l>־<l s="H8605">תְּפִלָּתָ֖ם</l>
          <l s="H853">וְאֶת</l>־<l s="H8467">תְּחִנָּתָ֑ם</l>
          <l s="H6213">וְעָשִׂ֖יתָ</l>
          <l s="H4941">מִשְׁפָּטָֽם</l>׃
        </span>
<span class="v-num v-36">36</span><span class="v R26_36" data-id="R26_36">
          <l s="H3588">כִּ֣י</l>
          <l s="H2398">יֶחֶטְאוּ</l>־<l s="H">לָ֗ךְ</l>
          <l s="H3588">כִּ֣י</l>
          <l s="H369">אֵ֤ין</l>
          <l s="H120">אָדָם֙</l>
          <l s="H834">אֲשֶׁ֣ר</l>
          <l s="H3808">לֹא</l>־<l s="H2398">יֶחֱטָ֔א</l>
          <l s="H599">וְאָנַפְתָּ֣</l>
          <l s="H">בָ֔ם</l>
          <l s="H5414">וּנְתַתָּ֖ם</l>
          <l s="H6440">לִפְנֵ֣י</l>
          <l s="H341">אוֹיֵ֑ב</l>
          <l s="H7617">וְשָׁב֧וּם</l>
          <l s="H7617">שׁוֹבֵיהֶ֛ם</l>
          <l s="H413">אֶל</l>־<l s="H776">אֶ֥רֶץ</l>
          <l s="H7350">רְחוֹקָ֖ה</l>
          <l s="H176">א֥וֹ</l>
          <l s="H7138">קְרוֹבָֽה</l>׃
        </span>
<span class="v-num v-37">37</span><span class="v R26_37" data-id="R26_37">
          <l s="H7725">וְהֵשִׁ֙יבוּ֙</l>
          <l s="H413">אֶל</l>־<l s="H3824">לְבָבָ֔ם</l>
          <l s="H776">בָּאָ֖רֶץ</l>
          <l s="H834">אֲשֶׁ֣ר</l>
          <l s="H7617">נִשְׁבּוּ</l>־<l s="H8033">שָׁ֑ם</l>
          <l s="H7725">וְשָׁ֣בוּ</l>
          ׀
          <l s="H2603">וְהִֽתְחַנְּנ֣וּ</l>
          <l s="H413">אֵלֶ֗יךָ</l>
          <l s="H776">בְּאֶ֤רֶץ</l>
          <l s="H7633">שִׁבְיָם֙</l>
          <l s="H559">לֵאמֹ֔ר</l>
          <l s="H2398">חָטָ֥אנוּ</l>
          <l s="H5753">הֶעֱוִ֖ינוּ</l>
          <l s="H7561">וְרָשָֽׁעְנוּ</l>׃
        </span>
<span class="v-num v-38">38</span><span class="v R26_38" data-id="R26_38">
          <l s="H7725">וְשָׁ֣בוּ</l>
          <l s="H413">אֵלֶ֗יךָ</l>
          <l s="H3605">בְּכָל</l>־<l s="H3820">לִבָּם֙</l>
          <l s="H3605">וּבְכָל</l>־<l s="H5315">נַפְשָׁ֔ם</l>
          <l s="H776">בְּאֶ֥רֶץ</l>
          <l s="H7633">שִׁבְיָ֖ם</l>
          <l s="H834">אֲשֶׁר</l>־<l s="H7617">שָׁב֣וּ</l>
          <l s="H853">אֹתָ֑ם</l>
          <l s="H6419">וְהִֽתְפַּֽלְל֗וּ</l>
          <l s="H1870">דֶּ֤רֶךְ</l>
          <l s="H776">אַרְצָם֙</l>
          <l s="H834">אֲשֶׁ֣ר</l>
          <l s="H5414">נָתַ֣תָּה</l>
          <l s="H1">לַאֲבוֹתָ֔ם</l>
          <l s="H5892">וְהָעִיר֙</l>
          <l s="H834">אֲשֶׁ֣ר</l>
          <l s="H977">בָּחַ֔רְתָּ</l>
          <l s="H1004">וְלַבַּ֖יִת</l>
          <l s="H834">אֲשֶׁר</l>־<l s="H1129">בָּנִ֥יתִי</l>
          <l s="H8034">לִשְׁמֶֽךָ</l>׃
        </span>
<span class="v-num v-39">39</span><span class="v R26_39" data-id="R26_39">
          <l s="H8085">וְשָׁמַעְתָּ֨</l>
          
          <l s="H4480">מִן</l>־<l s="H8064">הַשָּׁמַ֜יִם</l>
          <l s="H4349">מִמְּכ֣וֹן</l>
          <l s="H3427">שִׁבְתְּךָ֗</l>
          <l s="H853">אֶת</l>־<l s="H8605">תְּפִלָּתָם֙</l>
          <l s="H853">וְאֶת</l>־<l s="H8467">תְּחִנֹּ֣תֵיהֶ֔ם</l>
          <l s="H6213">וְעָשִׂ֖יתָ</l>
          <l s="H4941">מִשְׁפָּטָ֑ם</l>
          <l s="H5545">וְסָלַחְתָּ֥</l>
          <l s="H5971">לְעַמְּךָ֖</l>
          <l s="H834">אֲשֶׁ֥ר</l>
          <l s="H2398">חָֽטְאוּ</l>־<l s="H">לָֽךְ</l>׃
        </span>
<span class="v-num v-40">40</span><span class="v R26_40" data-id="R26_40">
          <l s="H6258">עַתָּ֣ה</l>
          <l s="H430">אֱלֹהַ֗י</l>
          <l s="H1961">יִֽהְיוּ</l>־<l s="H4994">נָ֤א</l>
          <l s="H5869">עֵינֶ֙יךָ֙</l>
          <l s="H6605">פְּתֻח֔וֹת</l>
          <l s="H241">וְאָזְנֶ֖יךָ</l>
          <l s="H7183">קַשֻּׁב֑וֹת</l>
          <l s="H8605">לִתְפִלַּ֖ת</l>
          <l s="H4725">הַמָּק֥וֹם</l>
          <l s="H2088">הַזֶּֽה</l>׃
          ס
        </span>
<span class="v-num v-41">41</span><span class="v R26_41" data-id="R26_41">
          <l s="H6258">וְעַתָּ֗ה</l>
          <l s="H6965">קוּמָ֞ה</l>
          <l s="H3068">יְהוָ֤ה</l>
          <l s="H430">אֱלֹהִים֙</l>
          <l s="H5118">לְֽנוּחֶ֔ךָ</l>
          <l s="H859">אַתָּ֖ה</l>
          <l s="H727">וַאֲר֣וֹן</l>
          <l s="H5797">עֻזֶּ֑ךָ</l>
          <l s="H3548">כֹּהֲנֶ֜יךָ</l>
          <l s="H3068">יְהוָ֤ה</l>
          <l s="H430">אֱלֹהִים֙</l>
          <l s="H3847">יִלְבְּשׁ֣וּ</l>
          <l s="H8668">תְשׁוּעָ֔ה</l>
          <l s="H2623">וַחֲסִידֶ֖יךָ</l>
          <l s="H8055">יִשְׂמְח֥וּ</l>
          <l s="H2896">בַטּֽוֹב</l>׃
        </span>
<span class="v-num v-42">42</span><span class="v R26_42" data-id="R26_42">
          <l s="H3068">יְהוָ֣ה</l>
          <l s="H430">אֱלֹהִ֔ים</l>
          <l s="H408">אַל</l>־<l s="H7725">תָּשֵׁ֖ב</l>
          <l s="H6440">פְּנֵ֣י</l>
          <l s="H4899">מְשִׁיחֶ֑יךָ</l>
          <l s="H2142">זָכְרָ֕ה</l>
          <l s="H2617">לְחַֽסְדֵ֖י</l>
          <l s="H1732">דָּוִ֥יד</l>
          <l s="H5650">עַבְדֶּֽךָ</l>׃
          פ
        </span>

</div>

</div><br>
<div class="footer"><div class="nav">
<a class="prev" href="R25.html">&lt;</a>
<a class="home" href="index.html">=</a>
<a class="next" href="R27.html">&gt;</a>
</div></div>
</body>
</html>