<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>קהלת 2 (WLC)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="rtl" class="section-document">
<div class="header"><div class="nav">
<a class="name" href="EC.html">Westminster Leningrad Codex</a><a class="location" href="EC.html">קהלת 2</a><a class="prev" href="EC1.html">&lt;</a>
<a class="home" href="index.html">=</a>
<a class="next" href="EC3.html">&gt;</a>
</div></div>
<div class="section chapter EC EC2 heb_wlc heb " dir="rtl" lang="he" data-id="EC2" data-nextid="EC3" data-previd="EC1"><br>
<div class="c">2</div>
<div class="p">
<span class="v-num v-1">1</span><span class="v EC2_1" data-id="EC2_1">
          <l s="H559">אָמַ֤רְתִּֽי</l>
          <l s="H589">אֲנִי֙</l>
          <l s="H3820">בְּלִבִּ֔י</l>
          <l s="H3212">לְכָה</l>־<l s="H4994">נָּ֛א</l>
          <l s="H5254">אֲנַסְּכָ֛ה</l>
          <l s="H8057">בְשִׂמְחָ֖ה</l>
          <l s="H7200">וּרְאֵ֣ה</l>
          <l s="H2896">בְט֑וֹב</l>
          <l s="H2009">וְהִנֵּ֥ה</l>
          <l s="H1571">גַם</l>־<l s="H1931">ה֖וּא</l>
          <l s="H1892">הָֽבֶל</l>׃
        </span>
<span class="v-num v-2">2</span><span class="v EC2_2" data-id="EC2_2">
          <l s="H7814">לִשְׂח֖וֹק</l>
          <l s="H559">אָמַ֣רְתִּי</l>
          <l s="H1984">מְהוֹלָ֑ל</l>
          <l s="H8057">וּלְשִׂמְחָ֖ה</l>
          <l s="H4100">מַה</l>־<l s="H2090">זֹּ֥ה</l>
          <l s="H6213">עֹשָֽׂה</l>׃
        </span>
<span class="v-num v-3">3</span><span class="v EC2_3" data-id="EC2_3">
          <l s="H8446">תַּ֣רְתִּי</l>
          <l s="H3820">בְלִבִּ֔י</l>
          <l s="H4900">לִמְשׁ֥וֹךְ</l>
          <l s="H3196">בַּיַּ֖יִן</l>
          <l s="H853">אֶת</l>־<l s="H1320">בְּשָׂרִ֑י</l>
          <l s="H3820">וְלִבִּ֞י</l>
          <l s="H5090">נֹהֵ֤ג</l>
          <l s="H2451">בַּֽחָכְמָה֙</l>
          <l s="H270">וְלֶאֱחֹ֣ז</l>
          <l s="H5531">בְּסִכְל֔וּת</l>
          <l s="H5704">עַ֣ד</l>
          <l s="H834">אֲשֶׁר</l>־<l s="H7200">אֶרְאֶ֗ה</l>
          <l s="H335">אֵי</l>־<l s="H2088">זֶ֨ה</l>
          <l s="H2896">ט֜וֹב</l>
          <l s="H1121">לִבְנֵ֤י</l>
          <l s="H120">הָאָדָם֙</l>
          <l s="H834">אֲשֶׁ֤ר</l>
          <l s="H6213">יַעֲשׂוּ֙</l>
          <l s="H8478">תַּ֣חַת</l>
          <l s="H8064">הַשָּׁמַ֔יִם</l>
          <l s="H4557">מִסְפַּ֖ר</l>
          <l s="H3117">יְמֵ֥י</l>
          <l s="H2416">חַיֵּיהֶֽם</l>׃
        </span>
<span class="v-num v-4">4</span><span class="v EC2_4" data-id="EC2_4">
          <l s="H1431">הִגְדַּ֖לְתִּי</l>
          <l s="H4639">מַעֲשָׂ֑י</l>
          <l s="H1129">בָּנִ֤יתִי</l>
          <l s="H">לִי֙</l>
          <l s="H1004">בָּתִּ֔ים</l>
          <l s="H5193">נָטַ֥עְתִּי</l>
          <l s="H">לִ֖י</l>
          <l s="H3754">כְּרָמִֽים</l>׃
        </span>
<span class="v-num v-5">5</span><span class="v EC2_5" data-id="EC2_5">
          <l s="H6213">עָשִׂ֣יתִי</l>
          <l s="H">לִ֔י</l>
          <l s="H1593">גַּנּ֖וֹת</l>
          <l s="H6508">וּפַרְדֵּסִ֑ים</l>
          <l s="H5193">וְנָטַ֥עְתִּי</l>
          <l s="H">בָהֶ֖ם</l>
          <l s="H6086">עֵ֥ץ</l>
          <l s="H3605">כָּל</l>־<l s="H6529">פֶּֽרִי</l>׃
        </span>
<span class="v-num v-6">6</span><span class="v EC2_6" data-id="EC2_6">
          <l s="H6213">עָשִׂ֥יתִי</l>
          <l s="H">לִ֖י</l>
          <l s="H1295">בְּרֵכ֣וֹת</l>
          <l s="H4325">מָ֑יִם</l>
          <l s="H8248">לְהַשְׁק֣וֹת</l>
          <l s="H1992">מֵהֶ֔ם</l>
          <l s="H3293">יַ֖עַר</l>
          <l s="H6779">צוֹמֵ֥חַ</l>
          <l s="H6086">עֵצִֽים</l>׃
        </span>
<span class="v-num v-7">7</span><span class="v EC2_7" data-id="EC2_7">
          <l s="H7069">קָנִ֙יתִי֙</l>
          <l s="H5650">עֲבָדִ֣ים</l>
          <l s="H8198">וּשְׁפָח֔וֹת</l>
          <l s="H1121">וּבְנֵי</l>־<l s="H1004">בַ֖יִת</l>
          <l s="H1961">הָ֣יָה</l>
          <l s="H">לִ֑י</l>
          <l s="H1571">גַּ֣ם</l>
          <l s="H4735">מִקְנֶה֩</l>
          <l s="H1241">בָקָ֨ר</l>
          <l s="H6629">וָצֹ֤אן</l>
          <l s="H7235">הַרְבֵּה֙</l>
          <l s="H1961">הָ֣יָה</l>
          <l s="H">לִ֔י</l>
          <l s="H3605">מִכֹּ֛ל</l>
          <l s="H1961">שֶֽׁהָי֥וּ</l>
          <l s="H6440">לְפָנַ֖י</l>
          <l s="H3389">בִּירוּשָׁלִָֽם</l>׃
        </span>
<span class="v-num v-8">8</span><span class="v EC2_8" data-id="EC2_8">
          <l s="H3664">כָּנַ֤סְתִּי</l>
          <l s="H">לִי֙</l>
          <l s="H1571">גַּם</l>־<l s="H3701">כֶּ֣סֶף</l>
          <l s="H2091">וְזָהָ֔ב</l>
          <l s="H5459">וּסְגֻלַּ֥ת</l>
          <l s="H4428">מְלָכִ֖ים</l>
          <l s="H4082">וְהַמְּדִינ֑וֹת</l>
          <l s="H6213">עָשִׂ֨יתִי</l>
          <l s="H">לִ֜י</l>
          <l s="H7891">שָׁרִ֣ים</l>
          <l s="H7891">וְשָׁר֗וֹת</l>
          <l s="H8588">וְתַעֲנוּגֹ֛ת</l>
          <l s="H1121">בְּנֵ֥י</l>
          <l s="H120">הָאָדָ֖ם</l>
          <l s="H7705">שִׁדָּ֥ה</l>
          <l s="H7705">וְשִׁדּֽוֹת</l>׃
        </span>
<span class="v-num v-9">9</span><span class="v EC2_9" data-id="EC2_9">
          <l s="H1431">וְגָדַ֣לְתִּי</l>
          <l s="H3254">וְהוֹסַ֔פְתִּי</l>
          <l s="H3605">מִכֹּ֛ל</l>
          <l s="H1961">שֶׁהָיָ֥ה</l>
          <l s="H6440">לְפָנַ֖י</l>
          <l s="H3389">בִּירוּשָׁלִָ֑ם</l>
          <l s="H637">אַ֥ף</l>
          <l s="H2451">חָכְמָתִ֖י</l>
          <l s="H5975">עָ֥מְדָה</l>
          <l s="H">לִּֽי</l>׃
        </span>
<span class="v-num v-10">10</span><span class="v EC2_10" data-id="EC2_10">
          <l s="H3605">וְכֹל֙</l>
          <l s="H834">אֲשֶׁ֣ר</l>
          <l s="H7592">שָֽׁאֲל֣וּ</l>
          <l s="H5869">עֵינַ֔י</l>
          <l s="H3808">לֹ֥א</l>
          <l s="H680">אָצַ֖לְתִּי</l>
          <l s="H1992">מֵהֶ֑ם</l>
          <l s="H3808">לֹֽא</l>־<l s="H4513">מָנַ֨עְתִּי</l>
          <l s="H853">אֶת</l>־<l s="H3820">לִבִּ֜י</l>
          <l s="H3605">מִכָּל</l>־<l s="H8057">שִׂמְחָ֗ה</l>
          <l s="H3588">כִּֽי</l>־<l s="H3820">לִבִּ֤י</l>
          <l s="H8055">שָׂמֵ֙חַ֙</l>
          <l s="H3605">מִכָּל</l>־<l s="H5999">עֲמָלִ֔י</l>
          <l s="H2088">וְזֶֽה</l>־<l s="H1961">הָיָ֥ה</l>
          <l s="H2506">חֶלְקִ֖י</l>
          <l s="H3605">מִכָּל</l>־<l s="H5999">עֲמָלִֽי</l>׃
        </span>
<span class="v-num v-11">11</span><span class="v EC2_11" data-id="EC2_11">
          <l s="H6437">וּפָנִ֣יתִֽי</l>
          <l s="H589">אֲנִ֗י</l>
          <l s="H3605">בְּכָל</l>־<l s="H4639">מַעֲשַׂי֙</l>
          <l s="H6213">שֶֽׁעָשׂ֣וּ</l>
          <l s="H3027">יָדַ֔י</l>
          <l s="H5999">וּבֶֽעָמָ֖ל</l>
          <l s="H5998">שֶׁעָמַ֣לְתִּי</l>
          <l s="H6213">לַעֲשׂ֑וֹת</l>
          <l s="H2009">וְהִנֵּ֨ה</l>
          <l s="H3605">הַכֹּ֥ל</l>
          <l s="H1892">הֶ֙בֶל֙</l>
          <l s="H7469">וּרְע֣וּת</l>
          <l s="H7307">ר֔וּחַ</l>
          <l s="H369">וְאֵ֥ין</l>
          <l s="H3504">יִתְר֖וֹן</l>
          <l s="H8478">תַּ֥חַת</l>
          <l s="H8121">הַשָּֽׁמֶשׁ</l>׃
        </span>
<span class="v-num v-12">12</span><span class="v EC2_12" data-id="EC2_12">
          <l s="H6437">וּפָנִ֤יתִֽי</l>
          <l s="H589">אֲנִי֙</l>
          <l s="H7200">לִרְא֣וֹת</l>
          <l s="H2451">חָכְמָ֔ה</l>
          <l s="H1947">וְהוֹלֵל֖וֹת</l>
          <l s="H5531">וְסִכְל֑וּת</l>
          <l s="H3588">כִּ֣י</l>
          ׀
          <l s="H4100">מֶ֣ה</l>
          <l s="H120">הָאָדָ֗ם</l>
          <l s="H935">שֶׁיָּבוֹא֙</l>
          <l s="H310">אַחֲרֵ֣י</l>
          <l s="H4428">הַמֶּ֔לֶךְ</l>
          <l s="H853">אֵ֥ת</l>
          <l s="H834">אֲשֶׁר</l>־<l s="H3528">כְּבָ֖ר</l>
          <l s="H6213">עָשֽׂוּהוּ</l>׃
        </span>
<span class="v-num v-13">13</span><span class="v EC2_13" data-id="EC2_13">
          <l s="H7200">וְרָאִ֣יתִי</l>
          <l s="H589">אָ֔נִי</l>
          <l s="H3426">שֶׁיֵּ֥שׁ</l>
          <l s="H3504">יִתְר֛וֹן</l>
          <l s="H2451">לַֽחָכְמָ֖ה</l>
          <l s="H4480">מִן</l>־<l s="H5531">הַסִּכְל֑וּת</l>
          <l s="H3504">כִּֽיתְר֥וֹן</l>
          <l s="H216">הָא֖וֹר</l>
          <l s="H4480">מִן</l>־<l s="H2822">הַחֹֽשֶׁךְ</l>׃
        </span>
<span class="v-num v-14">14</span><span class="v EC2_14" data-id="EC2_14">
          <l s="H2450">הֶֽחָכָם֙</l>
          <l s="H5869">עֵינָ֣יו</l>
          <l s="H7218">בְּרֹאשׁ֔וֹ</l>
          <l s="H3684">וְהַכְּסִ֖יל</l>
          <l s="H2822">בַּחֹ֣שֶׁךְ</l>
          <l s="H1980">הוֹלֵ֑ךְ</l>
          <l s="H3045">וְיָדַ֣עְתִּי</l>
          <l s="H1571">גַם</l>־<l s="H589">אָ֔נִי</l>
          <l s="H4745">שֶׁמִּקְרֶ֥ה</l>
          <l s="H259">אֶחָ֖ד</l>
          <l s="H7136">יִקְרֶ֥ה</l>
          <l s="H853">אֶת</l>־<l s="H3605">כֻּלָּֽם</l>׃
        </span>
<span class="v-num v-15">15</span><span class="v EC2_15" data-id="EC2_15">
          <l s="H559">וְאָמַ֨רְתִּֽי</l>
          <l s="H589">אֲנִ֜י</l>
          <l s="H3820">בְּלִבִּ֗י</l>
          <l s="H4745">כְּמִקְרֵ֤ה</l>
          <l s="H3684">הַכְּסִיל֙</l>
          <l s="H1571">גַּם</l>־<l s="H589">אֲנִ֣י</l>
          <l s="H7136">יִקְרֵ֔נִי</l>
          <l s="H4100">וְלָ֧מָּה</l>
          <l s="H2449">חָכַ֛מְתִּי</l>
          <l s="H589">אֲנִ֖י</l>
          <l s="H227">אָ֣ז</l>
          <l s="H3148">יוֹתֵ֑ר</l>
          <l s="H1696">וְדִבַּ֣רְתִּי</l>
          <l s="H3820">בְלִבִּ֔י</l>
          <l s="H1571">שֶׁגַּם</l>־<l s="H2088">זֶ֖ה</l>
          <l s="H1892">הָֽבֶל</l>׃
        </span>
<span class="v-num v-16">16</span><span class="v EC2_16" data-id="EC2_16">
          <l s="H3588">כִּי֩</l>
          <l s="H369">אֵ֨ין</l>
          <l s="H2146">זִכְר֧וֹן</l>
          <l s="H2450">לֶחָכָ֛ם</l>
          <l s="H5973">עִֽם</l>־<l s="H3684">הַכְּסִ֖יל</l>
          <l s="H5769">לְעוֹלָ֑ם</l>
          <l s="H3528">בְּשֶׁכְּבָ֞ר</l>
          <l s="H3117">הַיָּמִ֤ים</l>
          <l s="H935">הַבָּאִים֙</l>
          <l s="H3605">הַכֹּ֣ל</l>
          <l s="H7911">נִשְׁכָּ֔ח</l>
          <l s="H349">וְאֵ֛יךְ</l>
          <l s="H4191">יָמ֥וּת</l>
          <l s="H2450">הֶחָכָ֖ם</l>
          <l s="H5973">עִֽם</l>־<l s="H3684">הַכְּסִֽיל</l>׃
        </span>
<span class="v-num v-17">17</span><span class="v EC2_17" data-id="EC2_17">
          <l s="H8130">וְשָׂנֵ֙אתִי֙</l>
          <l s="H853">אֶת</l>־<l s="H2416">הַ֣חַיִּ֔ים</l>
          <l s="H3588">כִּ֣י</l>
          <l s="H7451">רַ֤ע</l>
          <l s="H5921">עָלַי֙</l>
          <l s="H4639">הַֽמַּעֲשֶׂ֔ה</l>
          <l s="H6213">שֶׁנַּעֲשָׂ֖ה</l>
          <l s="H8478">תַּ֣חַת</l>
          <l s="H8121">הַשָּׁ֑מֶשׁ</l>
          <l s="H3588">כִּֽי</l>־<l s="H3605">הַכֹּ֥ל</l>
          <l s="H1892">הֶ֖בֶל</l>
          <l s="H7469">וּרְע֥וּת</l>
          <l s="H7307">רֽוּחַ</l>׃
        </span>
<span class="v-num v-18">18</span><span class="v EC2_18" data-id="EC2_18">
          <l s="H8130">וְשָׂנֵ֤אתִֽי</l>
          <l s="H589">אֲנִי֙</l>
          <l s="H853">אֶת</l>־<l s="H3605">כָּל</l>־<l s="H5999">עֲמָלִ֔י</l>
          <l s="H589">שֶׁאֲנִ֥י</l>
          <l s="H6001">עָמֵ֖ל</l>
          <l s="H8478">תַּ֣חַת</l>
          <l s="H8121">הַשָּׁ֑מֶשׁ</l>
          <l s="H3240">שֶׁ֣אַנִּיחֶ֔נּוּ</l>
          <l s="H120">לָאָדָ֖ם</l>
          <l s="H1961">שֶׁיִּהְיֶ֥ה</l>
          <l s="H310">אַחֲרָֽי</l>׃
        </span>
<span class="v-num v-19">19</span><span class="v EC2_19" data-id="EC2_19">
          <l s="H4310">וּמִ֣י</l>
          <l s="H3045">יוֹדֵ֗עַ</l>
          <l s="H2450">הֶֽחָכָ֤ם</l>
          <l s="H1961">יִהְיֶה֙</l>
          <l s="H176">א֣וֹ</l>
          <l s="H5530">סָכָ֔ל</l>
          <l s="H7980">וְיִשְׁלַט֙</l>
          <l s="H3605">בְּכָל</l>־<l s="H5999">עֲמָלִ֔י</l>
          <l s="H5998">שֶֽׁעָמַ֥לְתִּי</l>
          <l s="H2449">וְשֶׁחָכַ֖מְתִּי</l>
          <l s="H8478">תַּ֣חַת</l>
          <l s="H8121">הַשָּׁ֑מֶשׁ</l>
          <l s="H1571">גַּם</l>־<l s="H2088">זֶ֖ה</l>
          <l s="H1892">הָֽבֶל</l>׃
        </span>
<span class="v-num v-20">20</span><span class="v EC2_20" data-id="EC2_20">
          <l s="H5437">וְסַבּ֥וֹתִֽי</l>
          <l s="H589">אֲנִ֖י</l>
          <l s="H2976">לְיַאֵ֣שׁ</l>
          <l s="H853">אֶת</l>־<l s="H3820">לִבִּ֑י</l>
          <l s="H5921">עַ֚ל</l>
          <l s="H3605">כָּל</l>־<l s="H5999">הֶ֣עָמָ֔ל</l>
          <l s="H5998">שֶׁעָמַ֖לְתִּי</l>
          <l s="H8478">תַּ֥חַת</l>
          <l s="H8121">הַשָּֽׁמֶשׁ</l>׃
        </span>
<span class="v-num v-21">21</span><span class="v EC2_21" data-id="EC2_21">
          <l s="H3588">כִּי</l>־<l s="H3426">יֵ֣שׁ</l>
          <l s="H120">אָדָ֗ם</l>
          <l s="H5999">שֶׁעֲמָל֛וֹ</l>
          <l s="H2451">בְּחָכְמָ֥ה</l>
          <l s="H1847">וּבְדַ֖עַת</l>
          <l s="H3788">וּבְכִשְׁר֑וֹן</l>
          <l s="H120">וּלְאָדָ֞ם</l>
          <l s="H3808">שֶׁלֹּ֤א</l>
          <l s="H5998">עָֽמַל</l>־<l s="H">בּוֹ֙</l>
          <l s="H5414">יִתְּנֶ֣נּוּ</l>
          <l s="H2506">חֶלְק֔וֹ</l>
          <l s="H1571">גַּם</l>־<l s="H2088">זֶ֥ה</l>
          <l s="H1892">הֶ֖בֶל</l>
          <l s="H7451">וְרָעָ֥ה</l>
          <l s="H7227">רַבָּֽה</l>׃
        </span>
<span class="v-num v-22">22</span><span class="v EC2_22" data-id="EC2_22">
          <l s="H3588">כִּ֠י</l>
          <l s="H4100">מֶֽה</l>־<l s="H1933">הֹוֶ֤ה</l>
          <l s="H120">לָֽאָדָם֙</l>
          <l s="H3605">בְּכָל</l>־<l s="H5999">עֲמָל֔וֹ</l>
          <l s="H7475">וּבְרַעְי֖וֹן</l>
          <l s="H3820">לִבּ֑וֹ</l>
          <l s="H1931">שֶׁה֥וּא</l>
          <l s="H6001">עָמֵ֖ל</l>
          <l s="H8478">תַּ֥חַת</l>
          <l s="H8121">הַשָּֽׁמֶשׁ</l>׃
        </span>
<span class="v-num v-23">23</span><span class="v EC2_23" data-id="EC2_23">
          <l s="H3588">כִּ֧י</l>
          <l s="H3605">כָל</l>־<l s="H3117">יָמָ֣יו</l>
          <l s="H4341">מַכְאֹבִ֗ים</l>
          <l s="H3708">וָכַ֙עַס֙</l>
          <l s="H6045">עִנְיָנ֔וֹ</l>
          <l s="H1571">גַּם</l>־<l s="H3915">בַּלַּ֖יְלָה</l>
          <l s="H3808">לֹא</l>־<l s="H7901">שָׁכַ֣ב</l>
          <l s="H3820">לִבּ֑ו</l>
          
          
          
          <l s="H1571">גַּם</l>־<l s="H2088">זֶ֖ה</l>
          <l s="H1892">הֶ֥בֶל</l>
          <l s="H1931">הֽוּא</l>׃
        </span>
<span class="v-num v-24">24</span><span class="v EC2_24" data-id="EC2_24">
          <l s="H369">אֵֽין</l>־<l s="H2896">ט֤וֹב</l>
          <l s="H120">בָּאָדָם֙</l>
          <l s="H398">שֶׁיֹּאכַ֣ל</l>
          <l s="H8354">וְשָׁתָ֔ה</l>
          <l s="H7200">וְהֶרְאָ֧ה</l>
          <l s="H853">אֶת</l>־<l s="H5315">נַפְשׁ֛וֹ</l>
          <l s="H2896">ט֖וֹב</l>
          <l s="H5999">בַּעֲמָל֑וֹ</l>
          <l s="H1571">גַּם</l>־<l s="H2090">זֹה֙</l>
          <l s="H7200">רָאִ֣יתִי</l>
          <l s="H589">אָ֔נִי</l>
          <l s="H3588">כִּ֛י</l>
          <l s="H3027">מִיַּ֥ד</l>
          <l s="H430">הָאֱלֹהִ֖ים</l>
          <l s="H1931">הִֽיא</l>׃
        </span>
<span class="v-num v-25">25</span><span class="v EC2_25" data-id="EC2_25">
          <l s="H3588">כִּ֣י</l>
          <l s="H4310">מִ֥י</l>
          <l s="H398">יֹאכַ֛ל</l>
          <l s="H4310">וּמִ֥י</l>
          <l s="H2363">יָח֖וּשׁ</l>
          <l s="H2351">ח֥וּץ</l>
          <l s="H4480">מִמֶּֽנִּי</l>׃
        </span>
<span class="v-num v-26">26</span><span class="v EC2_26" data-id="EC2_26">
          <l s="H3588">כִּ֤י</l>
          <l s="H120">לְאָדָם֙</l>
          <l s="H2896">שֶׁטּ֣וֹב</l>
          <l s="H6440">לְפָנָ֔יו</l>
          <l s="H5414">נָתַ֛ן</l>
          <l s="H2451">חָכְמָ֥ה</l>
          <l s="H1847">וְדַ֖עַת</l>
          <l s="H8057">וְשִׂמְחָ֑ה</l>
          <l s="H2398">וְלַחוֹטֶא֩</l>
          <l s="H5414">נָתַ֨ן</l>
          <l s="H6045">עִנְיָ֜ן</l>
          <l s="H622">לֶאֱס֣וֹף</l>
          <l s="H3664">וְלִכְנ֗וֹס</l>
          <l s="H5414">לָתֵת֙</l>
          <l s="H2896">לְטוֹב֙</l>
          <l s="H6440">לִפְנֵ֣י</l>
          <l s="H430">הָֽאֱלֹהִ֔ים</l>
          <l s="H1571">גַּם</l>־<l s="H2088">זֶ֥ה</l>
          <l s="H1892">הֶ֖בֶל</l>
          <l s="H7469">וּרְע֥וּת</l>
          <l s="H7307">רֽוּחַ</l>׃
        </span>

</div>

</div><br>
<div class="footer"><div class="nav">
<a class="prev" href="EC1.html">&lt;</a>
<a class="home" href="index.html">=</a>
<a class="next" href="EC3.html">&gt;</a>
</div></div>
</body>
</html>