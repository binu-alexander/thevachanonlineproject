<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>נחמיה 10 (WLC)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="rtl" class="section-document">
<div class="header"><div class="nav">
<a class="name" href="NH.html">Westminster Leningrad Codex</a><a class="location" href="NH.html">נחמיה 10</a><a class="prev" href="NH9.html">&lt;</a>
<a class="home" href="index.html">=</a>
<a class="next" href="NH11.html">&gt;</a>
</div></div>
<div class="section chapter NH NH10 heb_wlc heb " dir="rtl" lang="he" data-id="NH10" data-nextid="NH11" data-previd="NH9"><br>
<br><div class="c">10</div>
<div class="p">
<span class="v-num v-1">1</span><span class="v NH10_1" data-id="NH10_1">
          
          <l s="H3605">וּבְכָל</l>־<l s="H2063">זֹ֕את</l>
          <l s="H587">אֲנַ֛חְנוּ</l>
          <l s="H3772">כֹּרְתִ֥ים</l>
          <l s="H548">אֲמָנָ֖ה</l>
          <l s="H3789">וְכֹתְבִ֑ים</l>
          <l s="H5921">וְעַל֙</l>
          <l s="H2856">הֶֽחָת֔וּם</l>
          <l s="H8269">שָׂרֵ֥ינוּ</l>
          <l s="H3881">לְוִיֵּ֖נוּ</l>
          <l s="H3548">כֹּהֲנֵֽינוּ</l>׃
        </span>
<span class="v-num v-2">2</span><span class="v NH10_2" data-id="NH10_2">
          
          <l s="H5921">וְעַ֖ל</l>
          <l s="H2856">הַחֲתוּמִ֑ים</l>
          <l s="H5166">נְחֶמְיָ֧ה</l>
          <l s="H8660">הַתִּרְשָׁ֛תָא</l>
          <l s="H1121">בֶּן</l>־<l s="H2446">חֲכַלְיָ֖ה</l>
          <l s="H6667">וְצִדְקִיָּֽה</l>׃
        </span>
<span class="v-num v-3">3</span><span class="v NH10_3" data-id="NH10_3">
          
          <l s="H8304">שְׂרָיָ֥ה</l>
          <l s="H5838">עֲזַרְיָ֖ה</l>
          <l s="H3414">יִרְמְיָֽה</l>׃
        </span>
<span class="v-num v-4">4</span><span class="v NH10_4" data-id="NH10_4">
          
          <l s="H6583">פַּשְׁח֥וּר</l>
          <l s="H568">אֲמַרְיָ֖ה</l>
          <l s="H4441">מַלְכִּיָּֽה</l>׃
        </span>
<span class="v-num v-5">5</span><span class="v NH10_5" data-id="NH10_5">
          
          <l s="H2407">חַטּ֥וּשׁ</l>
          <l s="H7645">שְׁבַנְיָ֖ה</l>
          <l s="H4409">מַלּֽוּךְ</l>׃
        </span>
<span class="v-num v-6">6</span><span class="v NH10_6" data-id="NH10_6">
          
          <l s="H2766">חָרִ֥ם</l>
          <l s="H4822">מְרֵמ֖וֹת</l>
          <l s="H5662">עֹֽבַדְיָֽה</l>׃
        </span>
<span class="v-num v-7">7</span><span class="v NH10_7" data-id="NH10_7">
          
          <l s="H1840">דָּנִיֵּ֥אל</l>
          <l s="H1599">גִּנְּת֖וֹן</l>
          <l s="H1263">בָּרֽוּךְ</l>׃
        </span>
<span class="v-num v-8">8</span><span class="v NH10_8" data-id="NH10_8">
          
          <l s="H4918">מְשֻׁלָּ֥ם</l>
          <l s="H29">אֲבִיָּ֖ה</l>
          <l s="H4326">מִיָּמִֽן</l>׃
        </span>
<span class="v-num v-9">9</span><span class="v NH10_9" data-id="NH10_9">
          
          <l s="H4590">מַֽעַזְיָ֥ה</l>
          <l s="H1084">בִלְגַּ֖י</l>
          <l s="H8098">שְׁמַֽעְיָ֑ה</l>
          <l s="H428">אֵ֖לֶּה</l>
          <l s="H3548">הַכֹּהֲנִֽים</l>׃
          ס
        </span>
<span class="v-num v-10">10</span><span class="v NH10_10" data-id="NH10_10">
          
          <l s="H3881">וְֽהַלְוִיִּ֑ם</l>
          <l s="H3442">וְיֵשׁ֙וּעַ֙</l>
          <l s="H1121">בֶּן</l>־<l s="H245">אֲזַנְיָ֔ה</l>
          <l s="H1131">בִּנּ֕וּי</l>
          <l s="H1121">מִבְּנֵ֥י</l>
          <l s="H2582">חֵנָדָ֖ד</l>
          <l s="H6934">קַדְמִיאֵֽל</l>׃
        </span>
<span class="v-num v-11">11</span><span class="v NH10_11" data-id="NH10_11">
          
          <l s="H251">וַאֲחֵיהֶ֑ם</l>
          <l s="H7645">שְׁבַנְיָ֧ה</l>
          <l s="H1940">הֽוֹדִיָּ֛ה</l>
          <l s="H7042">קְלִיטָ֖א</l>
          <l s="H6411">פְּלָאיָ֥ה</l>
          <l s="H2605">חָנָֽן</l>׃
        </span>
<span class="v-num v-12">12</span><span class="v NH10_12" data-id="NH10_12">
          
          <l s="H4316">מִיכָ֥א</l>
          <l s="H7340">רְח֖וֹב</l>
          <l s="H2811">חֲשַׁבְיָֽה</l>׃
        </span>
<span class="v-num v-13">13</span><span class="v NH10_13" data-id="NH10_13">
          
          <l s="H2139">זַכּ֥וּר</l>
          <l s="H8274">שֵׁרֵֽבְיָ֖ה</l>
          <l s="H7645">שְׁבַנְיָֽה</l>׃
        </span>
<span class="v-num v-14">14</span><span class="v NH10_14" data-id="NH10_14">
          
          <l s="H1940">הוֹדִיָּ֥ה</l>
          <l s="H1137">בָנִ֖י</l>
          <l s="H1148">בְּנִֽינוּ</l>׃
          ס
        </span>
<span class="v-num v-15">15</span><span class="v NH10_15" data-id="NH10_15">
          
          <l s="H7218">רָאשֵׁ֖י</l>
          <l s="H5971">הָעָ֑ם</l>
          <l s="H6551">פַּרְעֹשׁ֙</l>
          <l s="H6355">פַּחַ֣ת</l>
          <l s="H6355">מוֹאָ֔ב</l>
          <l s="H5867">עֵילָ֥ם</l>
          <l s="H2240">זַתּ֖וּא</l>
          <l s="H1137">בָּנִֽי</l>׃
        </span>
<span class="v-num v-16">16</span><span class="v NH10_16" data-id="NH10_16">
          
          <l s="H1138">בֻּנִּ֥י</l>
          <l s="H5803">עַזְגָּ֖ד</l>
          <l s="H893">בֵּבָֽי</l>׃
        </span>
<span class="v-num v-17">17</span><span class="v NH10_17" data-id="NH10_17">
          
          <l s="H138">אֲדֹנִיָּ֥ה</l>
          <l s="H902">בִגְוַ֖י</l>
          <l s="H5720">עָדִֽין</l>׃
        </span>
<span class="v-num v-18">18</span><span class="v NH10_18" data-id="NH10_18">
          
          <l s="H333">אָטֵ֥ר</l>
          <l s="H2396">חִזְקִיָּ֖ה</l>
          <l s="H5809">עַזּֽוּר</l>׃
        </span>
<span class="v-num v-19">19</span><span class="v NH10_19" data-id="NH10_19">
          
          <l s="H1940">הוֹדִיָּ֥ה</l>
          <l s="H2828">חָשֻׁ֖ם</l>
          <l s="H1209">בֵּצָֽי</l>׃
        </span>
<span class="v-num v-20">20</span><span class="v NH10_20" data-id="NH10_20">
          
          <l s="H2756">חָרִ֥יף</l>
          <l s="H6068">עֲנָת֖וֹת</l>
          <l s="H5109">נובי</l>׃
        </span>
<span class="v-num v-21">21</span><span class="v NH10_21" data-id="NH10_21">
          
          <l s="H4047">מַגְפִּיעָ֥שׁ</l>
          <l s="H4918">מְשֻׁלָּ֖ם</l>
          <l s="H2387">חֵזִֽיר</l>׃
        </span>
<span class="v-num v-22">22</span><span class="v NH10_22" data-id="NH10_22">
          
          <l s="H4898">מְשֵׁיזַבְאֵ֥ל</l>
          <l s="H6659">צָד֖וֹק</l>
          <l s="H3037">יַדּֽוּעַ</l>׃
        </span>
<span class="v-num v-23">23</span><span class="v NH10_23" data-id="NH10_23">
          
          <l s="H6410">פְּלַטְיָ֥ה</l>
          <l s="H2605">חָנָ֖ן</l>
          <l s="H6043">עֲנָיָֽה</l>׃
        </span>
<span class="v-num v-24">24</span><span class="v NH10_24" data-id="NH10_24">
          
          <l s="H1954">הוֹשֵׁ֥עַ</l>
          <l s="H2608">חֲנַנְיָ֖ה</l>
          <l s="H2815">חַשּֽׁוּב</l>׃
        </span>
<span class="v-num v-25">25</span><span class="v NH10_25" data-id="NH10_25">
          
          <l s="H3873">הַלּוֹחֵ֥שׁ</l>
          <l s="H6401">פִּלְחָ֖א</l>
          <l s="H7733">שׁוֹבֵֽק</l>׃
        </span>
<span class="v-num v-26">26</span><span class="v NH10_26" data-id="NH10_26">
          
          <l s="H7348">רְח֥וּם</l>
          <l s="H2812">חֲשַׁבְנָ֖ה</l>
          <l s="H4641">מַעֲשֵׂיָֽה</l>׃
        </span>
<span class="v-num v-27">27</span><span class="v NH10_27" data-id="NH10_27">
          
          <l s="H281">וַאֲחִיָּ֥ה</l>
          <l s="H2605">חָנָ֖ן</l>
          <l s="H6052">עָנָֽן</l>׃
        </span>
<span class="v-num v-28">28</span><span class="v NH10_28" data-id="NH10_28">
          
          <l s="H4409">מַלּ֥וּךְ</l>
          <l s="H2766">חָרִ֖ם</l>
          <l s="H1196">בַּעֲנָֽה</l>׃
        </span>
<span class="v-num v-29">29</span><span class="v NH10_29" data-id="NH10_29">
          
          <l s="H7605">וּשְׁאָ֣ר</l>
          <l s="H5971">הָעָ֡ם</l>
          <l s="H3548">הַכֹּהֲנִ֣ים</l>
          <l s="H3881">הַ֠לְוִיִּם</l>
          <l s="H7778">הַשּׁוֹעֲרִ֨ים</l>
          <l s="H7891">הַמְשֹׁרְרִ֜ים</l>
          <l s="H5411">הַנְּתִינִ֗ים</l>
          <l s="H3605">וְֽכָל</l>־<l s="H914">הַנִּבְדָּ֞ל</l>
          <l s="H5971">מֵעַמֵּ֤י</l>
          <l s="H776">הָאֲרָצוֹת֙</l>
          <l s="H413">אֶל</l>־<l s="H8451">תּוֹרַ֣ת</l>
          <l s="H430">הָאֱלֹהִ֔ים</l>
          <l s="H802">נְשֵׁיהֶ֖ם</l>
          <l s="H1121">בְּנֵיהֶ֣ם</l>
          <l s="H1323">וּבְנֹתֵיהֶ֑ם</l>
          <l s="H3605">כֹּ֖ל</l>
          <l s="H3045">יוֹדֵ֥עַ</l>
          <l s="H995">מֵבִֽין</l>׃
        </span>
<span class="v-num v-30">30</span><span class="v NH10_30" data-id="NH10_30">
          
          <l s="H2388">מַחֲזִיקִ֣ים</l>
          <l s="H5921">עַל</l>־<l s="H251">אֲחֵיהֶם֮</l>
          <l s="H117">אַדִּירֵיהֶם֒</l>
          <l s="H935">וּבָאִ֞ים</l>
          <l s="H423">בְּאָלָ֣ה</l>
          <l s="H7621">וּבִשְׁבוּעָ֗ה</l>
          <l s="H3212">לָלֶ֙כֶת֙</l>
          <l s="H8451">בְּתוֹרַ֣ת</l>
          <l s="H430">הָאֱלֹהִ֔ים</l>
          <l s="H834">אֲשֶׁ֣ר</l>
          <l s="H5414">נִתְּנָ֔ה</l>
          <l s="H3027">בְּיַ֖ד</l>
          <l s="H4872">מֹשֶׁ֣ה</l>
          <l s="H5650">עֶֽבֶד</l>־<l s="H430">הָֽאֱלֹהִ֑ים</l>
          <l s="H8104">וְלִשְׁמ֣וֹר</l>
          <l s="H6213">וְלַעֲשׂ֗וֹת</l>
          <l s="H853">אֶת</l>־<l s="H3605">כָּל</l>־<l s="H4687">מִצְוֺת֙</l>
          <l s="H3068">יְהוָ֣ה</l>
          <l s="H136">אֲדֹנֵ֔ינוּ</l>
          <l s="H4941">וּמִשְׁפָּטָ֖יו</l>
          <l s="H2706">וְחֻקָּֽיו</l>׃
        </span>
<span class="v-num v-31">31</span><span class="v NH10_31" data-id="NH10_31">
          
          <l s="H834">וַאֲשֶׁ֛ר</l>
          <l s="H3808">לֹא</l>־<l s="H5414">נִתֵּ֥ן</l>
          <l s="H1323">בְּנֹתֵ֖ינוּ</l>
          <l s="H5971">לְעַמֵּ֣י</l>
          <l s="H776">הָאָ֑רֶץ</l>
          <l s="H853">וְאֶת</l>־<l s="H1323">בְּנֹ֣תֵיהֶ֔ם</l>
          <l s="H3808">לֹ֥א</l>
          <l s="H3947">נִקַּ֖ח</l>
          <l s="H1121">לְבָנֵֽינוּ</l>׃
        </span>
<span class="v-num v-32">32</span><span class="v NH10_32" data-id="NH10_32">
          
          <l s="H5971">וְעַמֵּ֣י</l>
          <l s="H776">הָאָ֡רֶץ</l>
          <l s="H935">הַֽמְבִיאִים֩</l>
          <l s="H853">אֶת</l>־<l s="H4728">הַמַּקָּח֨וֹת</l>
          <l s="H3605">וְכָל</l>־<l s="H7668">שֶׁ֜בֶר</l>
          <l s="H3117">בְּי֤וֹם</l>
          <l s="H7676">הַשַּׁבָּת֙</l>
          <l s="H4376">לִמְכּ֔וֹר</l>
          <l s="H3808">לֹא</l>־<l s="H3947">נִקַּ֥ח</l>
          <l s="H1992">מֵהֶ֛ם</l>
          <l s="H7676">בַּשַּׁבָּ֖ת</l>
          <l s="H3117">וּבְי֣וֹם</l>
          <l s="H6944">קֹ֑דֶשׁ</l>
          <l s="H5203">וְנִטֹּ֛שׁ</l>
          <l s="H853">אֶת</l>־<l s="H8141">הַשָּׁנָ֥ה</l>
          <l s="H7637">הַשְּׁבִיעִ֖ית</l>
          <l s="H4855">וּמַשָּׁ֥א</l>
          <l s="H3605">כָל</l>־<l s="H3027">יָֽד</l>׃
        </span>
<span class="v-num v-33">33</span><span class="v NH10_33" data-id="NH10_33">
          
          <l s="H5975">וְהֶעֱמַ֤דְנוּ</l>
          <l s="H5921">עָלֵ֙ינוּ֙</l>
          <l s="H4687">מִצְוֺ֔ת</l>
          <l s="H5414">לָתֵ֥ת</l>
          <l s="H5921">עָלֵ֛ינוּ</l>
          <l s="H7992">שְׁלִשִׁ֥ית</l>
          <l s="H8255">הַשֶּׁ֖קֶל</l>
          <l s="H8141">בַּשָּׁנָ֑ה</l>
          <l s="H5656">לַעֲבֹדַ֖ת</l>
          <l s="H1004">בֵּ֥ית</l>
          <l s="H430">אֱלֹהֵֽינוּ</l>׃
        </span>
<span class="v-num v-34">34</span><span class="v NH10_34" data-id="NH10_34">
          
          <l s="H3899">לְלֶ֣חֶם</l>
          <l s="H4635">הַֽמַּעֲרֶ֡כֶת</l>
          <l s="H4503">וּמִנְחַ֣ת</l>
          <l s="H8548">הַתָּמִ֣יד</l>
          <l s="H5930">וּלְעוֹלַ֣ת</l>
          <l s="H8548">הַ֠תָּמִיד</l>
          <l s="H7676">הַשַּׁבָּת֨וֹת</l>
          <l s="H2320">הֶחֳדָשִׁ֜ים</l>
          <l s="H4150">לַמּוֹעֲדִ֗ים</l>
          <l s="H6944">וְלַקֳּדָשִׁים֙</l>
          <l s="H2403">וְלַ֣חַטָּא֔וֹת</l>
          <l s="H3722">לְכַפֵּ֖ר</l>
          <l s="H5921">עַל</l>־<l s="H3478">יִשְׂרָאֵ֑ל</l>
          <l s="H3605">וְכֹ֖ל</l>
          <l s="H4399">מְלֶ֥אכֶת</l>
          <l s="H1004">בֵּית</l>־<l s="H430">אֱלֹהֵֽינוּ</l>׃
          ס
        </span>
<span class="v-num v-35">35</span><span class="v NH10_35" data-id="NH10_35">
          
          <l s="H1486">וְהַגּוֹרָל֨וֹת</l>
          <l s="H5307">הִפַּ֜לְנוּ</l>
          <l s="H5921">עַל</l>־<l s="H7133">קֻרְבַּ֣ן</l>
          <l s="H6086">הָעֵצִ֗ים</l>
          <l s="H3548">הַכֹּהֲנִ֣ים</l>
          <l s="H3881">הַלְוִיִּם֮</l>
          <l s="H5971">וְהָעָם֒</l>
          <l s="H935">לְ֠הָבִיא</l>
          <l s="H1004">לְבֵ֨ית</l>
          <l s="H430">אֱלֹהֵ֧ינוּ</l>
          <l s="H1004">לְבֵית</l>־<l s="H1">אֲבֹתֵ֛ינוּ</l>
          <l s="H6256">לְעִתִּ֥ים</l>
          <l s="H2163">מְזֻמָּנִ֖ים</l>
          <l s="H8141">שָׁנָ֣ה</l>
          <l s="H8141">בְשָׁנָ֑ה</l>
          <l s="H1197">לְבַעֵ֗ר</l>
          <l s="H5921">עַל</l>־<l s="H4196">מִזְבַּח֙</l>
          <l s="H3068">יְהוָ֣ה</l>
          <l s="H430">אֱלֹהֵ֔ינוּ</l>
          <l s="H3789">כַּכָּת֖וּב</l>
          <l s="H8451">בַּתּוֹרָֽה</l>׃
        </span>
<span class="v-num v-36">36</span><span class="v NH10_36" data-id="NH10_36">
          
          <l s="H935">וּלְהָבִ֞יא</l>
          <l s="H853">אֶת</l>־<l s="H1061">בִּכּוּרֵ֣י</l>
          <l s="H127">אַדְמָתֵ֗נוּ</l>
          <l s="H1061">וּבִכּוּרֵ֛י</l>
          <l s="H3605">כָּל</l>־<l s="H6529">פְּרִ֥י</l>
          <l s="H3605">כָל</l>־<l s="H6086">עֵ֖ץ</l>
          <l s="H8141">שָׁנָ֣ה</l>
          <l s="H8141">בְשָׁנָ֑ה</l>
          <l s="H1004">לְבֵ֖ית</l>
          <l s="H3068">יְהוָֽה</l>׃
        </span>
<span class="v-num v-37">37</span><span class="v NH10_37" data-id="NH10_37">
          
          <l s="H853">וְאֶת</l>־<l s="H1060">בְּכֹר֤וֹת</l>
          <l s="H1121">בָּנֵ֙ינוּ֙</l>
          <l s="H929">וּבְהֶמְתֵּ֔ינוּ</l>
          <l s="H3789">כַּכָּת֖וּב</l>
          <l s="H8451">בַּתּוֹרָ֑ה</l>
          <l s="H853">וְאֶת</l>־<l s="H1060">בְּכוֹרֵ֨י</l>
          <l s="H1241">בְקָרֵ֜ינוּ</l>
          <l s="H6629">וְצֹאנֵ֗ינוּ</l>
          <l s="H935">לְהָבִיא֙</l>
          <l s="H1004">לְבֵ֣ית</l>
          <l s="H430">אֱלֹהֵ֔ינוּ</l>
          <l s="H3548">לַכֹּ֣הֲנִ֔ים</l>
          <l s="H8334">הַמְשָׁרְתִ֖ים</l>
          <l s="H1004">בְּבֵ֥ית</l>
          <l s="H430">אֱלֹהֵֽינוּ</l>׃
        </span>
<span class="v-num v-38">38</span><span class="v NH10_38" data-id="NH10_38">
          
          <l s="H853">וְאֶת</l>־<l s="H7225">רֵאשִׁ֣ית</l>
          <l s="H6182">עֲרִיסֹתֵ֣ינוּ</l>
          <l s="H8641">וּ֠תְרוּמֹתֵינוּ</l>
          <l s="H6529">וּפְרִ֨י</l>
          <l s="H3605">כָל</l>־<l s="H6086">עֵ֜ץ</l>
          <l s="H8492">תִּיר֣וֹשׁ</l>
          <l s="H3323">וְיִצְהָ֗ר</l>
          <l s="H935">נָבִ֤יא</l>
          <l s="H3548">לַכֹּהֲנִים֙</l>
          <l s="H413">אֶל</l>־<l s="H3957">לִשְׁכ֣וֹת</l>
          <l s="H1004">בֵּית</l>־<l s="H430">אֱלֹהֵ֔ינוּ</l>
          <l s="H4643">וּמַעְשַׂ֥ר</l>
          <l s="H127">אַדְמָתֵ֖נוּ</l>
          <l s="H3881">לַלְוִיִּ֑ם</l>
          <l s="H1992">וְהֵם֙</l>
          <l s="H3881">הַלְוִיִּ֔ם</l>
          <l s="H6237">הַֽמְעַשְּׂרִ֔ים</l>
          <l s="H3605">בְּכֹ֖ל</l>
          <l s="H5892">עָרֵ֥י</l>
          <l s="H5656">עֲבֹדָתֵֽנוּ</l>׃
        </span>
<span class="v-num v-39">39</span><span class="v NH10_39" data-id="NH10_39">
          
          <l s="H1961">וְהָיָ֨ה</l>
          <l s="H3548">הַכֹּהֵ֧ן</l>
          <l s="H1121">בֶּֽן</l>־<l s="H175">אַהֲרֹ֛ן</l>
          <l s="H5973">עִם</l>־<l s="H3881">הַלְוִיִּ֖ם</l>
          <l s="H6237">בַּעְשֵׂ֣ר</l>
          <l s="H3881">הַלְוִיִּ֑ם</l>
          <l s="H3881">וְהַלְוִיִּ֞ם</l>
          <l s="H5927">יַעֲל֨וּ</l>
          <l s="H853">אֶת</l>־<l s="H4643">מַעֲשַׂ֤ר</l>
          <l s="H4643">הַֽמַּעֲשֵׂר֙</l>
          <l s="H1004">לְבֵ֣ית</l>
          <l s="H430">אֱלֹהֵ֔ינוּ</l>
          <l s="H413">אֶל</l>־<l s="H3957">הַלְּשָׁכ֖וֹת</l>
          <l s="H1004">לְבֵ֥ית</l>
          <l s="H214">הָאוֹצָֽר</l>׃
        </span>
<span class="v-num v-40">40</span><span class="v NH10_40" data-id="NH10_40">
          
          <l s="H3588">כִּ֣י</l>
          <l s="H413">אֶל</l>־<l s="H3957">הַ֠לְּשָׁכוֹת</l>
          <l s="H935">יָבִ֨יאוּ</l>
          <l s="H1121">בְנֵי</l>־<l s="H3478">יִשְׂרָאֵ֜ל</l>
          <l s="H1121">וּבְנֵ֣י</l>
          <l s="H3878">הַלֵּוִ֗י</l>
          <l s="H853">אֶת</l>־<l s="H8641">תְּרוּמַ֣ת</l>
          <l s="H1715">הַדָּגָן֮</l>
          <l s="H8492">הַתִּיר֣וֹשׁ</l>
          <l s="H3323">וְהַיִּצְהָר֒</l>
          <l s="H8033">וְשָׁם֙</l>
          <l s="H3627">כְּלֵ֣י</l>
          <l s="H4720">הַמִּקְדָּ֔שׁ</l>
          <l s="H3548">וְהַכֹּהֲנִים֙</l>
          <l s="H8334">הַמְשָׁ֣רְתִ֔ים</l>
          <l s="H7778">וְהַשּׁוֹעֲרִ֖ים</l>
          <l s="H7891">וְהַמְשֹׁרְרִ֑ים</l>
          <l s="H3808">וְלֹ֥א</l>
          <l s="H5800">נַעֲזֹ֖ב</l>
          <l s="H853">אֶת</l>־<l s="H1004">בֵּ֥ית</l>
          <l s="H430">אֱלֹהֵֽינוּ</l>׃
        </span>

</div>

</div><br>
<div class="footer"><div class="nav">
<a class="prev" href="NH9.html">&lt;</a>
<a class="home" href="index.html">=</a>
<a class="next" href="NH11.html">&gt;</a>
</div></div>
</body>
</html>