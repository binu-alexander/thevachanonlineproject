<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>יחזקאל 5 (WLC)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="rtl" class="section-document">
<div class="header"><div class="nav">
<a class="name" href="EK.html">Westminster Leningrad Codex</a><a class="location" href="EK.html">יחזקאל 5</a><a class="prev" href="EK4.html">&lt;</a>
<a class="home" href="index.html">=</a>
<a class="next" href="EK6.html">&gt;</a>
</div></div>
<div class="section chapter EK EK5 heb_wlc heb " dir="rtl" lang="he" data-id="EK5" data-nextid="EK6" data-previd="EK4"><br>
<div class="c">5</div>
<div class="p">
<span class="v-num v-1">1</span><span class="v EK5_1" data-id="EK5_1">
          <l s="H859">וְאַתָּ֨ה</l>
          <l s="H1121">בֶן</l>־<l s="H120">אָדָ֜ם</l>
          <l s="H3947">קַח</l>־<l s="H">לְךָ֣</l>
          ׀
          <l s="H2719">חֶ֣רֶב</l>
          <l s="H2299">חַדָּ֗ה</l>
          <l s="H8593">תַּ֤עַר</l>
          <l s="H1532">הַגַּלָּבִים֙</l>
          <l s="H3947">תִּקָּחֶ֣נָּה</l>
          <l s="H">לָּ֔ךְ</l>
          <l s="H5674">וְהַעֲבַרְתָּ֥</l>
          <l s="H5921">עַל</l>־<l s="H7218">רֹאשְׁךָ֖</l>
          <l s="H5921">וְעַל</l>־<l s="H2206">זְקָנֶ֑ךָ</l>
          <l s="H3947">וְלָקַחְתָּ֥</l>
          <l s="H">לְךָ֛</l>
          <l s="H3976">מֹאזְנֵ֥י</l>
          <l s="H4948">מִשְׁקָ֖ל</l>
          <l s="H2505">וְחִלַּקְתָּֽם</l>׃
        </span>
<span class="v-num v-2">2</span><span class="v EK5_2" data-id="EK5_2">
          <l s="H7992">שְׁלִשִׁ֗ית</l>
          <l s="H217">בָּא֤וּר</l>
          <l s="H1197">תַּבְעִיר֙</l>
          <l s="H8432">בְּת֣וֹךְ</l>
          <l s="H5892">הָעִ֔יר</l>
          <l s="H4390">כִּמְלֹ֖את</l>
          <l s="H3117">יְמֵ֣י</l>
          <l s="H4692">הַמָּצ֑וֹר</l>
          <l s="H3947">וְלָֽקַחְתָּ֣</l>
          <l s="H853">אֶת</l>־<l s="H7992">הַשְּׁלִשִׁ֗ית</l>
          <l s="H5221">תַּכֶּ֤ה</l>
          <l s="H2719">בַחֶ֙רֶב֙</l>
          <l s="H5439">סְבִ֣יבוֹתֶ֔יהָ</l>
          <l s="H7992">וְהַשְּׁלִשִׁית֙</l>
          <l s="H2219">תִּזְרֶ֣ה</l>
          <l s="H7307">לָר֔וּחַ</l>
          <l s="H2719">וְחֶ֖רֶב</l>
          <l s="H7324">אָרִ֥יק</l>
          <l s="H310">אַחֲרֵיהֶֽם</l>׃
        </span>
<span class="v-num v-3">3</span><span class="v EK5_3" data-id="EK5_3">
          <l s="H3947">וְלָקַחְתָּ֥</l>
          <l s="H8033">מִשָּׁ֖ם</l>
          <l s="H4592">מְעַ֣ט</l>
          <l s="H4557">בְּמִסְפָּ֑ר</l>
          <l s="H6696">וְצַרְתָּ֥</l>
          <l s="H853">אוֹתָ֖ם</l>
          <l s="H3671">בִּכְנָפֶֽיךָ</l>׃
        </span>
<span class="v-num v-4">4</span><span class="v EK5_4" data-id="EK5_4">
          <l s="H1992">וּמֵהֶם֙</l>
          <l s="H5750">ע֣וֹד</l>
          <l s="H3947">תִּקָּ֔ח</l>
          <l s="H7993">וְהִשְׁלַכְתָּ֤</l>
          <l s="H853">אוֹתָם֙</l>
          <l s="H413">אֶל</l>־<l s="H8432">תּ֣וֹךְ</l>
          <l s="H784">הָאֵ֔שׁ</l>
          <l s="H8313">וְשָׂרַפְתָּ֥</l>
          <l s="H853">אֹתָ֖ם</l>
          <l s="H784">בָּאֵ֑שׁ</l>
          <l s="H4480">מִמֶּ֥נּוּ</l>
          <l s="H3318">תֵצֵא</l>־<l s="H784">אֵ֖שׁ</l>
          <l s="H413">אֶל</l>־<l s="H3605">כָּל</l>־<l s="H1004">בֵּ֥ית</l>
          <l s="H3478">יִשְׂרָאֵֽל</l>׃
          פ
        </span>
<span class="v-num v-5">5</span><span class="v EK5_5" data-id="EK5_5">
          <l s="H3541">כֹּ֤ה</l>
          <l s="H559">אָמַר֙</l>
          <l s="H136">אֲדֹנָ֣י</l>
          <l s="H3069">יְהֹוִ֔ה</l>
          <l s="H2063">זֹ֚את</l>
          <l s="H3389">יְר֣וּשָׁלִַ֔ם</l>
          <l s="H8432">בְּת֥וֹךְ</l>
          <l s="H1471">הַגּוֹיִ֖ם</l>
          <l s="H7760">שַׂמְתִּ֑יהָ</l>
          <l s="H5439">וּסְבִיבוֹתֶ֖יהָ</l>
          <l s="H776">אֲרָצֽוֹת</l>׃
        </span>
<span class="v-num v-6">6</span><span class="v EK5_6" data-id="EK5_6">
          <l s="H4784">וַתֶּ֨מֶר</l>
          <l s="H853">אֶת</l>־<l s="H4941">מִשְׁפָּטַ֤י</l>
          <l s="H7564">לְרִשְׁעָה֙</l>
          <l s="H4480">מִן</l>־<l s="H1471">הַגּוֹיִ֔ם</l>
          <l s="H853">וְאֶ֨ת</l>־<l s="H2708">חֻקּוֹתַ֔י</l>
          <l s="H4480">מִן</l>־<l s="H776">הָאֲרָצ֖וֹת</l>
          <l s="H834">אֲשֶׁ֣ר</l>
          <l s="H5439">סְבִיבוֹתֶ֑יהָ</l>
          <l s="H3588">כִּ֤י</l>
          <l s="H4941">בְמִשְׁפָּטַי֙</l>
          <l s="H3988">מָאָ֔סוּ</l>
          <l s="H2708">וְחֻקּוֹתַ֖י</l>
          <l s="H3808">לֹא</l>־<l s="H1980">הָלְכ֥וּ</l>
          <l s="H">בָהֶֽם</l>׃
          ס
        </span>
<span class="v-num v-7">7</span><span class="v EK5_7" data-id="EK5_7">
          <l s="H3651">לָכֵ֞ן</l>
          <l s="H3541">כֹּֽה</l>־<l s="H559">אָמַ֣ר</l>
          ׀
          <l s="H136">אֲדֹנָ֣י</l>
          <l s="H3069">יְהוִ֗ה</l>
          <l s="H3282">יַ֤עַן</l>
          <l s="H1995">הֲמָנְכֶם֙</l>
          <l s="H4480">מִן</l>־<l s="H1471">הַגּוֹיִם֙</l>
          <l s="H834">אֲשֶׁ֣ר</l>
          <l s="H5439">סְבִיבֽוֹתֵיכֶ֔ם</l>
          <l s="H2708">בְּחֻקּוֹתַי֙</l>
          <l s="H3808">לֹ֣א</l>
          <l s="H1980">הֲלַכְתֶּ֔ם</l>
          <l s="H853">וְאֶת</l>־<l s="H4941">מִשְׁפָּטַ֖י</l>
          <l s="H3808">לֹ֣א</l>
          <l s="H6213">עֲשִׂיתֶ֑ם</l>
          <l s="H4941">וּֽכְמִשְׁפְּטֵ֧י</l>
          <l s="H1471">הַגּוֹיִ֛ם</l>
          <l s="H834">אֲשֶׁ֥ר</l>
          <l s="H5439">סְבִיבוֹתֵיכֶ֖ם</l>
          <l s="H3808">לֹ֥א</l>
          <l s="H6213">עֲשִׂיתֶֽם</l>׃
          ס
        </span>
<span class="v-num v-8">8</span><span class="v EK5_8" data-id="EK5_8">
          <l s="H3651">לָכֵ֗ן</l>
          <l s="H3541">כֹּ֤ה</l>
          <l s="H559">אָמַר֙</l>
          <l s="H136">אֲדֹנָ֣י</l>
          <l s="H3069">יְהוִ֔ה</l>
          <l s="H2005">הִנְנִ֥י</l>
          <l s="H5921">עָלַ֖יִךְ</l>
          <l s="H1571">גַּם</l>־<l s="H589">אָ֑נִי</l>
          <l s="H6213">וְעָשִׂ֧יתִי</l>
          <l s="H8432">בְתוֹכֵ֛ךְ</l>
          <l s="H4941">מִשְׁפָּטִ֖ים</l>
          <l s="H5869">לְעֵינֵ֥י</l>
          <l s="H1471">הַגּוֹיִֽם</l>׃
        </span>
<span class="v-num v-9">9</span><span class="v EK5_9" data-id="EK5_9">
          <l s="H6213">וְעָשִׂ֣יתִי</l>
          <l s="H">בָ֗ךְ</l>
          <l s="H853">אֵ֚ת</l>
          <l s="H834">אֲשֶׁ֣ר</l>
          <l s="H3808">לֹֽא</l>־<l s="H6213">עָשִׂ֔יתִי</l>
          <l s="H853">וְאֵ֛ת</l>
          <l s="H834">אֲשֶֽׁר</l>־<l s="H3808">לֹֽא</l>־<l s="H6213">אֶעֱשֶׂ֥ה</l>
          <l s="H3644">כָמֹ֖הוּ</l>
          <l s="H5750">ע֑וֹד</l>
          <l s="H3282">יַ֖עַן</l>
          <l s="H3605">כָּל</l>־<l s="H8441">תּוֹעֲבֹתָֽיִךְ</l>׃
          ס
        </span>
<span class="v-num v-10">10</span><span class="v EK5_10" data-id="EK5_10">
          <l s="H3651">לָכֵ֗ן</l>
          <l s="H1">אָב֞וֹת</l>
          <l s="H398">יֹאכְל֤וּ</l>
          <l s="H1121">בָנִים֙</l>
          <l s="H8432">בְּתוֹכֵ֔ךְ</l>
          <l s="H1121">וּבָנִ֖ים</l>
          <l s="H398">יֹאכְל֣וּ</l>
          <l s="H1">אֲבוֹתָ֑ם</l>
          <l s="H6213">וְעָשִׂ֤יתִי</l>
          <l s="H">בָךְ֙</l>
          <l s="H8201">שְׁפָטִ֔ים</l>
          <l s="H2219">וְזֵרִיתִ֥י</l>
          <l s="H853">אֶת</l>־<l s="H3605">כָּל</l>־<l s="H7611">שְׁאֵרִיתֵ֖ךְ</l>
          <l s="H3605">לְכָל</l>־<l s="H7307">רֽוּחַ</l>׃
          פ
        </span>
<span class="v-num v-11">11</span><span class="v EK5_11" data-id="EK5_11">
          <l s="H3651">לָכֵ֣ן</l>
          <l s="H2416">חַי</l>־<l s="H589">אָ֗נִי</l>
          <l s="H5002">נְאֻם֮</l>
          <l s="H136">אֲדֹנָ֣י</l>
          <l s="H3069">יְהוִה֒</l>
          <l s="H518">אִם</l>־<l s="H3808">לֹ֗א</l>
          <l s="H3282">יַ֚עַן</l>
          <l s="H853">אֶת</l>־<l s="H4720">מִקְדָּשִׁ֣י</l>
          <l s="H2930">טִמֵּ֔את</l>
          <l s="H3605">בְּכָל</l>־<l s="H8251">שִׁקּוּצַ֖יִךְ</l>
          <l s="H3605">וּבְכָל</l>־<l s="H8441">תּוֹעֲבֹתָ֑יִךְ</l>
          <l s="H1571">וְגַם</l>־<l s="H589">אֲנִ֤י</l>
          <l s="H1639">אֶגְרַע֙</l>
          <l s="H3808">וְלֹא</l>־<l s="H2347">תָח֣וֹס</l>
          <l s="H5869">עֵינִ֔י</l>
          <l s="H1571">וְגַם</l>־<l s="H589">אֲנִ֖י</l>
          <l s="H3808">לֹ֥א</l>
          <l s="H2550">אֶחְמֽוֹל</l>׃
        </span>
<span class="v-num v-12">12</span><span class="v EK5_12" data-id="EK5_12">
          <l s="H7992">שְׁלִשִׁתֵ֞יךְ</l>
          <l s="H1698">בַּדֶּ֣בֶר</l>
          <l s="H4191">יָמ֗וּתוּ</l>
          <l s="H7458">וּבָֽרָעָב֙</l>
          <l s="H3615">יִכְל֣וּ</l>
          <l s="H8432">בְתוֹכֵ֔ךְ</l>
          <l s="H7992">וְהַ֨שְּׁלִשִׁ֔ית</l>
          <l s="H2719">בַּחֶ֖רֶב</l>
          <l s="H5307">יִפְּל֣וּ</l>
          <l s="H5439">סְבִיבוֹתָ֑יִךְ</l>
          <l s="H7992">וְהַשְּׁלִישִׁית֙</l>
          <l s="H3605">לְכָל</l>־<l s="H7307">ר֣וּחַ</l>
          <l s="H2219">אֱזָרֶ֔ה</l>
          <l s="H2719">וְחֶ֖רֶב</l>
          <l s="H7324">אָרִ֥יק</l>
          <l s="H310">אַחֲרֵיהֶֽם</l>׃
        </span>
<span class="v-num v-13">13</span><span class="v EK5_13" data-id="EK5_13">
          <l s="H3615">וְכָלָ֣ה</l>
          <l s="H639">אַפִּ֗י</l>
          <l s="H5117">וַהֲנִחוֹתִ֧י</l>
          <l s="H2534">חֲמָתִ֛י</l>
          <l s="H">בָּ֖ם</l>
          <l s="H5162">וְהִנֶּחָ֑מְתִּי</l>
          <l s="H3045">וְֽיָדְע֞וּ</l>
          <l s="H3588">כִּי</l>־<l s="H589">אֲנִ֣י</l>
          <l s="H3068">יְהוָ֗ה</l>
          <l s="H1696">דִּבַּ֙רְתִּי֙</l>
          <l s="H7068">בְּקִנְאָתִ֔י</l>
          <l s="H3615">בְּכַלּוֹתִ֥י</l>
          <l s="H2534">חֲמָתִ֖י</l>
          <l s="H">בָּֽם</l>׃
        </span>
<span class="v-num v-14">14</span><span class="v EK5_14" data-id="EK5_14">
          <l s="H5414">וְאֶתְּנֵךְ֙</l>
          <l s="H2723">לְחָרְבָּ֣ה</l>
          <l s="H2781">וּלְחֶרְפָּ֔ה</l>
          <l s="H1471">בַּגּוֹיִ֖ם</l>
          <l s="H834">אֲשֶׁ֣ר</l>
          <l s="H5439">סְבִיבוֹתָ֑יִךְ</l>
          <l s="H5869">לְעֵינֵ֖י</l>
          <l s="H3605">כָּל</l>־<l s="H5674">עוֹבֵֽר</l>׃
        </span>
<span class="v-num v-15">15</span><span class="v EK5_15" data-id="EK5_15">
          <l s="H1961">וְֽהָ֨יְתָ֜ה</l>
          <l s="H2781">חֶרְפָּ֤ה</l>
          <l s="H1422">וּגְדוּפָה֙</l>
          <l s="H4148">מוּסָ֣ר</l>
          <l s="H4923">וּמְשַׁמָּ֔ה</l>
          <l s="H1471">לַגּוֹיִ֖ם</l>
          <l s="H834">אֲשֶׁ֣ר</l>
          <l s="H5439">סְבִיבוֹתָ֑יִךְ</l>
          <l s="H6213">בַּעֲשׂוֹתִי֩</l>
          <l s="H">בָ֨ךְ</l>
          <l s="H8201">שְׁפָטִ֜ים</l>
          <l s="H639">בְּאַ֤ף</l>
          <l s="H2534">וּבְחֵמָה֙</l>
          <l s="H8433">וּבְתֹכְח֣וֹת</l>
          <l s="H2534">חֵמָ֔ה</l>
          <l s="H589">אֲנִ֥י</l>
          <l s="H3068">יְהוָ֖ה</l>
          <l s="H1696">דִּבַּֽרְתִּי</l>׃
        </span>
<span class="v-num v-16">16</span><span class="v EK5_16" data-id="EK5_16">
          <l s="H7971">בְּֽשַׁלְּחִ֡י</l>
          <l s="H853">אֶת</l>־<l s="H2671">חִצֵּי֩</l>
          <l s="H7458">הָרָעָ֨ב</l>
          <l s="H7451">הָרָעִ֤ים</l>
          <l s="H">בָּהֶם֙</l>
          <l s="H834">אֲשֶׁ֣ר</l>
          <l s="H1961">הָי֣וּ</l>
          <l s="H4889">לְמַשְׁחִ֔ית</l>
          <l s="H834">אֲשֶׁר</l>־<l s="H7971">אֲשַׁלַּ֥ח</l>
          <l s="H853">אוֹתָ֖ם</l>
          <l s="H7843">לְשַֽׁחֶתְכֶ֑ם</l>
          <l s="H7458">וְרָעָב֙</l>
          <l s="H3254">אֹסֵ֣ף</l>
          <l s="H5921">עֲלֵיכֶ֔ם</l>
          <l s="H7665">וְשָׁבַרְתִּ֥י</l>
          <l s="H">לָכֶ֖ם</l>
          <l s="H4294">מַטֵּה</l>־<l s="H3899">לָֽחֶם</l>׃
        </span>
<span class="v-num v-17">17</span><span class="v EK5_17" data-id="EK5_17">
          <l s="H7971">וְשִׁלַּחְתִּ֣י</l>
          <l s="H5921">עֲ֠לֵיכֶם</l>
          <l s="H7458">רָעָ֞ב</l>
          <l s="H2416">וְחַיָּ֤ה</l>
          <l s="H7451">רָעָה֙</l>
          <l s="H7921">וְשִׁכְּלֻ֔ךְ</l>
          <l s="H1698">וְדֶ֥בֶר</l>
          <l s="H1818">וָדָ֖ם</l>
          <l s="H5674">יַעֲבָר</l>־<l s="H">בָּ֑ךְ</l>
          <l s="H2719">וְחֶ֙רֶב֙</l>
          <l s="H935">אָבִ֣יא</l>
          <l s="H5921">עָלַ֔יִךְ</l>
          <l s="H589">אֲנִ֥י</l>
          <l s="H3068">יְהוָ֖ה</l>
          <l s="H1696">דִּבַּֽרְתִּי</l>׃
          פ
        </span>

</div>

</div><br>
<div class="footer"><div class="nav">
<a class="prev" href="EK4.html">&lt;</a>
<a class="home" href="index.html">=</a>
<a class="next" href="EK6.html">&gt;</a>
</div></div>
</body>
</html>