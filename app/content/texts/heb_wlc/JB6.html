<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>איוב 6 (WLC)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="rtl" class="section-document">
<div class="header"><div class="nav">
<a class="name" href="JB.html">Westminster Leningrad Codex</a><a class="location" href="JB.html">איוב 6</a><a class="prev" href="JB5.html">&lt;</a>
<a class="home" href="index.html">=</a>
<a class="next" href="JB7.html">&gt;</a>
</div></div>
<div class="section chapter JB JB6 heb_wlc heb " dir="rtl" lang="he" data-id="JB6" data-nextid="JB7" data-previd="JB5"><br>
<div class="c">6</div>
<div class="p">
<span class="v-num v-1">1</span><span class="v JB6_1" data-id="JB6_1">
          <l s="H6030">וַיַּ֥עַן</l>
          <l s="H347">אִיּ֗וֹב</l>
          <l s="H559">וַיֹּאמַֽר</l>׃
        </span>
<span class="v-num v-2">2</span><span class="v JB6_2" data-id="JB6_2">
          <l s="H3863">ל֗וּ</l>
          <l s="H8254">שָׁק֣וֹל</l>
          <l s="H8254">יִשָּׁקֵ֣ל</l>
          <l s="H3708">כַּעְשִׂ֑י</l>
          <l s="H1962">והיתי</l>
          <l s="H3976">בְּֽמֹאזְנַ֥יִם</l>
          <l s="H5375">יִשְׂאוּ</l>־<l s="H3162">יָֽחַד</l>׃
        </span>
<span class="v-num v-3">3</span><span class="v JB6_3" data-id="JB6_3">
          <l s="H3588">כִּֽי</l>־<l s="H6258">עַתָּ֗ה</l>
          <l s="H2344">מֵח֣וֹל</l>
          <l s="H3220">יַמִּ֣ים</l>
          <l s="H3513">יִכְבָּ֑ד</l>
          <l s="H5921">עַל</l>־<l s="H3651">כֵּ֝֗ן</l>
          <l s="H1697">דְּבָרַ֥י</l>
          <l s="H3886">לָֽעוּ</l>׃
        </span>
<span class="v-num v-4">4</span><span class="v JB6_4" data-id="JB6_4">
          <l s="H3588">כִּ֤י</l>
          <l s="H2671">חִצֵּ֪י</l>
          <l s="H7706">שַׁדַּ֡י</l>
          <l s="H5978">עִמָּדִ֗י</l>
          <l s="H834">אֲשֶׁ֣ר</l>
          <l s="H2534">חֲ֭מָתָם</l>
          <l s="H8354">שֹׁתָ֣ה</l>
          <l s="H7307">רוּחִ֑י</l>
          <l s="H1161">בִּעוּתֵ֖י</l>
          <l s="H433">אֱל֣וֹהַּ</l>
          <l s="H6186">יַֽעַרְכֽוּנִי</l>׃
        </span>
<span class="v-num v-5">5</span><span class="v JB6_5" data-id="JB6_5">
          <l s="H5101">הֲיִֽנְהַק</l>־<l s="H6501">פֶּ֥רֶא</l>
          <l s="H5921">עֲלֵי</l>־<l s="H1877">דֶ֑שֶׁא</l>
          <l s="H518">אִ֥ם</l>
          <l s="H1600">יִגְעֶה</l>־<l s="H7794">שּׁ֝֗וֹר</l>
          <l s="H5921">עַל</l>־<l s="H1098">בְּלִילֽוֹ</l>׃
        </span>
<span class="v-num v-6">6</span><span class="v JB6_6" data-id="JB6_6">
          <l s="H398">הֲיֵאָכֵ֣ל</l>
          <l s="H8602">תָּ֭פֵל</l>
          <l s="H1097">מִבְּלִי</l>־<l s="H4417">מֶ֑לַח</l>
          <l s="H518">אִם</l>־<l s="H3426">יֶשׁ</l>־<l s="H2940">טַ֝֗עַם</l>
          <l s="H7388">בְּרִ֣יר</l>
          <l s="H2495">חַלָּמֽוּת</l>׃
        </span>
<span class="v-num v-7">7</span><span class="v JB6_7" data-id="JB6_7">
          <l s="H3985">מֵאֲנָ֣ה</l>
          <l s="H5060">לִנְגּ֣וֹעַ</l>
          <l s="H5315">נַפְשִׁ֑י</l>
          <l s="H1992">הֵ֝֗מָּה</l>
          <l s="H1741">כִּדְוֵ֥י</l>
          <l s="H3899">לַחְמִֽי</l>׃
        </span>
<span class="v-num v-8">8</span><span class="v JB6_8" data-id="JB6_8">
          <l s="H4310">מִֽי</l>־<l s="H5414">יִ֭תֵּן</l>
          <l s="H935">תָּב֣וֹא</l>
          <l s="H7596">שֶֽׁאֱלָתִ֑י</l>
          <l s="H8615">וְ֝תִקְוָתִ֗י</l>
          <l s="H5414">יִתֵּ֥ן</l>
          <l s="H433">אֱלֽוֹהַּ</l>׃
        </span>
<span class="v-num v-9">9</span><span class="v JB6_9" data-id="JB6_9">
          <l s="H2974">וְיֹאֵ֣ל</l>
          <l s="H433">אֱ֭לוֹהַּ</l>
          <l s="H1792">וִֽידַכְּאֵ֑נִי</l>
          <l s="H5425">יַתֵּ֥ר</l>
          <l s="H3027">יָ֝ד֗וֹ</l>
          <l s="H1214">וִֽיבַצְּעֵֽנִי</l>׃
        </span>
<span class="v-num v-10">10</span><span class="v JB6_10" data-id="JB6_10">
          <l s="H1961">וּ֥תְהִי</l>
          <l s="H5750">ע֨וֹד</l>
          ׀
          <l s="H5165">נֶ֘חָ֤מָתִ֗י</l>
          <l s="H5539">וַאֲסַלְּדָ֣ה</l>
          <l s="H2427">בְ֭חִילָה</l>
          <l s="H3808">לֹ֣א</l>
          <l s="H2550">יַחְמ֑וֹל</l>
          <l s="H3588">כִּי</l>־<l s="H3808">לֹ֥א</l>
          <l s="H3582">כִ֝חַ֗דְתִּי</l>
          <l s="H561">אִמְרֵ֥י</l>
          <l s="H6918">קָדֽוֹשׁ</l>׃
        </span>
<span class="v-num v-11">11</span><span class="v JB6_11" data-id="JB6_11">
          <l s="H4100">מַה</l>־<l s="H3581">כֹּחִ֥י</l>
          <l s="H3588">כִֽי</l>־<l s="H3176">אֲיַחֵ֑ל</l>
          <l s="H4100">וּמַה</l>־<l s="H7093">קִּ֝צִּ֗י</l>
          <l s="H3588">כִּֽי</l>־<l s="H748">אַאֲרִ֥יךְ</l>
          <l s="H5315">נַפְשִֽׁי</l>׃
        </span>
<span class="v-num v-12">12</span><span class="v JB6_12" data-id="JB6_12">
          <l s="H518">אִם</l>־<l s="H3581">כֹּ֣חַ</l>
          <l s="H68">אֲבָנִ֣ים</l>
          <l s="H3581">כֹּחִ֑י</l>
          <l s="H518">אִֽם</l>־<l s="H1320">בְּשָׂרִ֥י</l>
          <l s="H5153">נָחֽוּשׁ</l>׃
        </span>
<span class="v-num v-13">13</span><span class="v JB6_13" data-id="JB6_13">
          <l s="H518">הַאִ֬ם</l>
          <l s="H369">אֵ֣ין</l>
          <l s="H5833">עֶזְרָתִ֣י</l>
          <l s="H">בִ֑י</l>
          <l s="H8454">וְ֝תֻשִׁיָּ֗ה</l>
          <l s="H5080">נִדְּחָ֥ה</l>
          <l s="H4480">מִמֶּֽנִּי</l>׃
        </span>
<span class="v-num v-14">14</span><span class="v JB6_14" data-id="JB6_14">
          <l s="H4523">לַמָּ֣ס</l>
          <l s="H7453">מֵרֵעֵ֣הוּ</l>
          <l s="H2617">חָ֑סֶד</l>
          <l s="H3374">וְיִרְאַ֖ת</l>
          <l s="H7706">שַׁדַּ֣י</l>
          <l s="H5800">יַעֲזֽוֹב</l>׃
        </span>
<span class="v-num v-15">15</span><span class="v JB6_15" data-id="JB6_15">
          <l s="H251">אַ֭חַי</l>
          <l s="H898">בָּגְד֣וּ</l>
          <l s="H3644">כְמוֹ</l>־<l s="H5158">נָ֑חַל</l>
          <l s="H650">כַּאֲפִ֖יק</l>
          <l s="H5158">נְחָלִ֣ים</l>
          <l s="H5674">יַעֲבֹֽרוּ</l>׃
        </span>
<span class="v-num v-16">16</span><span class="v JB6_16" data-id="JB6_16">
          <l s="H6937">הַקֹּדְרִ֥ים</l>
          <l s="H4480">מִנִּי</l>־<l s="H7140">קָ֑רַח</l>
          <l s="H5921">עָ֝לֵ֗ימוֹ</l>
          <l s="H5956">יִתְעַלֶּם</l>־<l s="H7950">שָֽׁלֶג</l>׃
        </span>
<span class="v-num v-17">17</span><span class="v JB6_17" data-id="JB6_17">
          <l s="H6256">בְּ֭עֵת</l>
          <l s="H2215">יְזֹרְב֣וּ</l>
          <l s="H6789">נִצְמָ֑תוּ</l>
          <l s="H2527">בְּ֝חֻמּ֗וֹ</l>
          <l s="H1846">נִדְעֲכ֥וּ</l>
          <l s="H4725">מִמְּקוֹמָֽם</l>׃
        </span>
<span class="v-num v-18">18</span><span class="v JB6_18" data-id="JB6_18">
          <l s="H3943">יִ֭לָּ֣פְתוּ</l>
          <l s="H734">אָרְח֣וֹת</l>
          <l s="H1870">דַּרְכָּ֑ם</l>
          <l s="H5927">יַעֲל֖וּ</l>
          <l s="H8414">בַתֹּ֣הוּ</l>
          <l s="H6">וְיֹאבֵֽדוּ</l>׃
        </span>
<span class="v-num v-19">19</span><span class="v JB6_19" data-id="JB6_19">
          <l s="H5027">הִ֭בִּיטוּ</l>
          <l s="H734">אָרְח֣וֹת</l>
          <l s="H8485">תֵּמָ֑א</l>
          <l s="H1979">הֲלִיכֹ֥ת</l>
          <l s="H7614">שְׁ֝בָ֗א</l>
          <l s="H6960">קִוּוּ</l>־<l s="H">לָֽמוֹ</l>׃
        </span>
<span class="v-num v-20">20</span><span class="v JB6_20" data-id="JB6_20">
          <l s="H954">בֹּ֥שׁוּ</l>
          <l s="H3588">כִּֽי</l>־<l s="H982">בָטָ֑ח</l>
          <l s="H935">בָּ֥אוּ</l>
          
          <l s="H5704">עָ֝דֶ֗יהָ</l>
          <l s="H2659">וַיֶּחְפָּֽרוּ</l>׃
        </span>
<span class="v-num v-21">21</span><span class="v JB6_21" data-id="JB6_21">
          <l s="H3588">כִּֽי</l>־<l s="H6258">עַ֭תָּה</l>
          <l s="H1961">הֱיִ֣יתֶם</l>
          <l s="H3808">לא</l>
          <l s="H7200">תִּֽרְא֥וּ</l>
          <l s="H2866">חֲ֝תַ֗ת</l>
          <l s="H3372">וַתִּירָֽאוּ</l>׃
        </span>
<span class="v-num v-22">22</span><span class="v JB6_22" data-id="JB6_22">
          <l s="H3588">הֲֽכִי</l>־<l s="H559">אָ֭מַרְתִּי</l>
          <l s="H3051">הָ֣בוּ</l>
          <l s="H">לִ֑י</l>
          <l s="H3581">וּ֝מִכֹּחֲכֶ֗ם</l>
          <l s="H7809">שִׁחֲד֥וּ</l>
          <l s="H1157">בַעֲדִֽי</l>׃
        </span>
<span class="v-num v-23">23</span><span class="v JB6_23" data-id="JB6_23">
          <l s="H4422">וּמַלְּט֥וּנִי</l>
          <l s="H3027">מִיַּד</l>־<l s="H6862">צָ֑ר</l>
          <l s="H3027">וּמִיַּ֖ד</l>
          <l s="H6184">עָרִיצִ֣ים</l>
          <l s="H6299">תִּפְדּֽוּנִי</l>׃
        </span>
<span class="v-num v-24">24</span><span class="v JB6_24" data-id="JB6_24">
          <l s="H3384">ה֭וֹרוּנִי</l>
          <l s="H589">וַאֲנִ֣י</l>
          <l s="H2790">אַחֲרִ֑ישׁ</l>
          <l s="H4100">וּמַה</l>־<l s="H7686">שָּׁ֝גִ֗יתִי</l>
          <l s="H995">הָבִ֥ינוּ</l>
          <l s="H">לִֽי</l>׃
        </span>
<span class="v-num v-25">25</span><span class="v JB6_25" data-id="JB6_25">
          <l s="H4100">מַה</l>־<l s="H4834">נִּמְרְצ֥וּ</l>
          <l s="H561">אִמְרֵי</l>־<l s="H3476">יֹ֑שֶׁר</l>
          <l s="H4100">וּמַה</l>־<l s="H3198">יּוֹכִ֖יחַ</l>
          <l s="H3198">הוֹכֵ֣חַ</l>
          <l s="H4480">מִכֶּֽם</l>׃
        </span>
<span class="v-num v-26">26</span><span class="v JB6_26" data-id="JB6_26">
          <l s="H3198">הַלְהוֹכַ֣ח</l>
          <l s="H4405">מִלִּ֣ים</l>
          <l s="H2803">תַּחְשֹׁ֑בוּ</l>
          <l s="H7307">וּ֝לְר֗וּחַ</l>
          <l s="H561">אִמְרֵ֥י</l>
          <l s="H2976">נֹאָֽשׁ</l>׃
        </span>
<span class="v-num v-27">27</span><span class="v JB6_27" data-id="JB6_27">
          <l s="H637">אַף</l>־<l s="H5921">עַל</l>־<l s="H3490">יָת֥וֹם</l>
          <l s="H5307">תַּפִּ֑ילוּ</l>
          <l s="H3738">וְ֝תִכְר֗וּ</l>
          <l s="H5921">עַל</l>־<l s="H7453">רֵֽיעֲכֶֽם</l>׃
        </span>
<span class="v-num v-28">28</span><span class="v JB6_28" data-id="JB6_28">
          <l s="H6258">וְ֭עַתָּה</l>
          <l s="H2974">הוֹאִ֣ילוּ</l>
          <l s="H6437">פְנוּ</l>־<l s="H">בִ֑י</l>
          <l s="H5921">וְעַל</l>־<l s="H6440">פְּ֝נֵיכֶ֗ם</l>
          <l s="H518">אִם</l>־<l s="H3576">אֲכַזֵּֽב</l>׃
        </span>
<span class="v-num v-29">29</span><span class="v JB6_29" data-id="JB6_29">
          <l s="H7725">שֻֽׁבוּ</l>־<l s="H4994">נָ֭א</l>
          <l s="H408">אַל</l>־<l s="H1961">תְּהִ֣י</l>
          <l s="H5766">עַוְלָ֑ה</l>
          <l s="H7725">ושבי</l>
          
          
          <l s="H5750">ע֝וֹד</l>
          <l s="H6664">צִדְקִי</l>־<l s="H">בָֽהּ</l>׃
        </span>
<span class="v-num v-30">30</span><span class="v JB6_30" data-id="JB6_30">
          <l s="H3426">הֲיֵשׁ</l>־<l s="H3956">בִּלְשׁוֹנִ֥י</l>
          <l s="H5766">עַוְלָ֑ה</l>
          <l s="H518">אִם</l>־<l s="H2441">חִ֝כִּ֗י</l>
          <l s="H3808">לֹא</l>־<l s="H995">יָבִ֥ין</l>
          <l s="H1942">הַוּֽוֹת</l>׃
        </span>

</div>

</div><br>
<div class="footer"><div class="nav">
<a class="prev" href="JB5.html">&lt;</a>
<a class="home" href="index.html">=</a>
<a class="next" href="JB7.html">&gt;</a>
</div></div>
</body>
</html>