<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>שמואל א 13 (WLC)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="rtl" class="section-document">
<div class="header"><div class="nav">
<a class="name" href="S1.html">Westminster Leningrad Codex</a><a class="location" href="S1.html">שמואל א 13</a><a class="prev" href="S112.html">&lt;</a>
<a class="home" href="index.html">=</a>
<a class="next" href="S114.html">&gt;</a>
</div></div>
<div class="section chapter S1 S113 heb_wlc heb " dir="rtl" lang="he" data-id="S113" data-nextid="S114" data-previd="S112"><br>
<div class="c">13</div>
<div class="p">
<span class="v-num v-1">1</span><span class="v S113_1" data-id="S113_1">
          <l s="H1121">בֶּן</l>־<l s="H8141">שָׁנָ֖ה</l>
          <l s="H7586">שָׁא֣וּל</l>
          <l s="H4427">בְּמָלְכ֑וֹ</l>
          <l s="H8147">וּשְׁתֵּ֣י</l>
          <l s="H8141">שָׁנִ֔ים</l>
          <l s="H4427">מָלַ֖ךְ</l>
          <l s="H5921">עַל</l>־<l s="H3478">יִשְׂרָאֵֽל</l>׃
        </span>
<span class="v-num v-2">2</span><span class="v S113_2" data-id="S113_2">
          <l s="H977">וַיִּבְחַר</l>־<l s="H">ל֨וֹ</l>
          <l s="H7586">שָׁא֜וּל</l>
          <l s="H7969">שְׁלֹ֣שֶׁת</l>
          <l s="H505">אֲלָפִים֮</l>
          <l s="H3478">מִיִּשְׂרָאֵל֒</l>
          <l s="H1961">וַיִּהְי֨וּ</l>
          <l s="H5973">עִם</l>־<l s="H7586">שָׁא֜וּל</l>
          <l s="H505">אַלְפַּ֗יִם</l>
          <l s="H4363">בְּמִכְמָשׂ֙</l>
          <l s="H2022">וּבְהַ֣ר</l>
          <l s="H1008">בֵּֽית</l>־<l s="H1008">אֵ֔ל</l>
          <l s="H505">וְאֶ֗לֶף</l>
          <l s="H1961">הָיוּ֙</l>
          <l s="H5973">עִם</l>־<l s="H3129">י֣וֹנָתָ֔ן</l>
          <l s="H1390">בְּגִבְעַ֖ת</l>
          <l s="H1144">בִּנְיָמִ֑ין</l>
          <l s="H3499">וְיֶ֣תֶר</l>
          <l s="H5971">הָעָ֔ם</l>
          <l s="H7971">שִׁלַּ֖ח</l>
          <l s="H376">אִ֥ישׁ</l>
          <l s="H168">לְאֹהָלָֽיו</l>׃
        </span>
<span class="v-num v-3">3</span><span class="v S113_3" data-id="S113_3">
          <l s="H5221">וַיַּ֣ךְ</l>
          <l s="H3129">יוֹנָתָ֗ן</l>
          <l s="H853">אֵ֣ת</l>
          <l s="H5333">נְצִ֤יב</l>
          <l s="H6430">פְּלִשְׁתִּים֙</l>
          <l s="H834">אֲשֶׁ֣ר</l>
          <l s="H1387">בְּגֶ֔בַע</l>
          <l s="H8085">וַֽיִּשְׁמְע֖וּ</l>
          <l s="H6430">פְּלִשְׁתִּ֑ים</l>
          <l s="H7586">וְשָׁאוּל֩</l>
          <l s="H8628">תָּקַ֨ע</l>
          <l s="H7782">בַּשּׁוֹפָ֤ר</l>
          <l s="H3605">בְּכָל</l>־<l s="H776">הָאָ֙רֶץ֙</l>
          <l s="H559">לֵאמֹ֔ר</l>
          <l s="H8085">יִשְׁמְע֖וּ</l>
          <l s="H5680">הָעִבְרִֽים</l>׃
        </span>
<span class="v-num v-4">4</span><span class="v S113_4" data-id="S113_4">
          <l s="H3605">וְכָל</l>־<l s="H3478">יִשְׂרָאֵ֞ל</l>
          <l s="H8085">שָׁמְע֣וּ</l>
          <l s="H559">לֵאמֹ֗ר</l>
          <l s="H5221">הִכָּ֤ה</l>
          <l s="H7586">שָׁאוּל֙</l>
          <l s="H853">אֶת</l>־<l s="H5333">נְצִ֣יב</l>
          <l s="H6430">פְּלִשְׁתִּ֔ים</l>
          <l s="H1571">וְגַם</l>־<l s="H887">נִבְאַשׁ</l>
          <l s="H3478">יִשְׂרָאֵ֖ל</l>
          <l s="H6430">בַּפְּלִשְׁתִּ֑ים</l>
          <l s="H6817">וַיִּצָּעֲק֥וּ</l>
          <l s="H5971">הָעָ֛ם</l>
          <l s="H310">אַחֲרֵ֥י</l>
          <l s="H7586">שָׁא֖וּל</l>
          <l s="H1537">הַגִּלְגָּֽל</l>׃
        </span>
<span class="v-num v-5">5</span><span class="v S113_5" data-id="S113_5">
          <l s="H6430">וּפְלִשְׁתִּ֞ים</l>
          <l s="H622">נֶאֶסְפ֣וּ</l>
          ׀
          <l s="H3898">לְהִלָּחֵ֣ם</l>
          <l s="H5973">עִם</l>־<l s="H3478">יִשְׂרָאֵ֗ל</l>
          <l s="H7970">שְׁלֹשִׁ֨ים</l>
          <l s="H505">אֶ֤לֶף</l>
          <l s="H7393">רֶ֙כֶב֙</l>
          <l s="H8337">וְשֵׁ֤שֶׁת</l>
          <l s="H505">אֲלָפִים֙</l>
          <l s="H6571">פָּרָשִׁ֔ים</l>
          <l s="H5971">וְעָ֕ם</l>
          <l s="H2344">כַּח֛וֹל</l>
          <l s="H834">אֲשֶׁ֥ר</l>
          <l s="H5921">עַל</l>־<l s="H8193">שְׂפַֽת</l>־<l s="H3220">הַיָּ֖ם</l>
          <l s="H7230">לָרֹ֑ב</l>
          <l s="H5927">וַֽיַּעֲלוּ֙</l>
          <l s="H2583">וַיַּחֲנ֣וּ</l>
          <l s="H4363">בְמִכְמָ֔שׂ</l>
          <l s="H6926">קִדְמַ֖ת</l>
          <l s="H1007">בֵּ֥ית</l>
          <l s="H1007">אָֽוֶן</l>׃
        </span>
<span class="v-num v-6">6</span><span class="v S113_6" data-id="S113_6">
          <l s="H376">וְאִ֨ישׁ</l>
          <l s="H3478">יִשְׂרָאֵ֤ל</l>
          <l s="H7200">רָאוּ֙</l>
          <l s="H3588">כִּ֣י</l>
          <l s="H6862">צַר</l>־<l s="H">ל֔וֹ</l>
          <l s="H3588">כִּ֥י</l>
          <l s="H5065">נִגַּ֖שׂ</l>
          <l s="H5971">הָעָ֑ם</l>
          <l s="H2244">וַיִּֽתְחַבְּא֣וּ</l>
          <l s="H5971">הָעָ֗ם</l>
          <l s="H4631">בַּמְּעָר֤וֹת</l>
          <l s="H2337">וּבַֽחֲוָחִים֙</l>
          <l s="H5553">וּבַסְּלָעִ֔ים</l>
          <l s="H6877">וּבַצְּרִחִ֖ים</l>
          <l s="H953">וּבַבֹּרֽוֹת</l>׃
        </span>
<span class="v-num v-7">7</span><span class="v S113_7" data-id="S113_7">
          <l s="H5680">וְעִבְרִ֗ים</l>
          <l s="H5674">עָֽבְרוּ֙</l>
          <l s="H853">אֶת</l>־<l s="H3383">הַיַּרְדֵּ֔ן</l>
          <l s="H776">אֶ֥רֶץ</l>
          <l s="H1410">גָּ֖ד</l>
          <l s="H1568">וְגִלְעָ֑ד</l>
          <l s="H7586">וְשָׁאוּל֙</l>
          <l s="H5750">עוֹדֶ֣נּוּ</l>
          <l s="H1537">בַגִּלְגָּ֔ל</l>
          <l s="H3605">וְכָל</l>־<l s="H5971">הָעָ֖ם</l>
          <l s="H2729">חָרְד֥וּ</l>
          <l s="H310">אַחֲרָֽיו</l>׃
        </span>
<span class="v-num v-8">8</span><span class="v S113_8" data-id="S113_8">
          <l s="H3176">וייחל</l>
          ׀
          <l s="H7651">שִׁבְעַ֣ת</l>
          <l s="H3117">יָמִ֗ים</l>
          <l s="H4150">לַמּוֹעֵד֙</l>
          <l s="H834">אֲשֶׁ֣ר</l>
          <l s="H8050">שְׁמוּאֵ֔ל</l>
          <l s="H3808">וְלֹא</l>־<l s="H935">בָ֥א</l>
          <l s="H8050">שְׁמוּאֵ֖ל</l>
          <l s="H1537">הַגִּלְגָּ֑ל</l>
          <l s="H6327">וַיָּ֥פֶץ</l>
          <l s="H5971">הָעָ֖ם</l>
          <l s="H5921">מֵעָלָֽיו</l>׃
        </span>
<span class="v-num v-9">9</span><span class="v S113_9" data-id="S113_9">
          <l s="H559">וַיֹּ֣אמֶר</l>
          <l s="H7586">שָׁא֔וּל</l>
          <l s="H5066">הַגִּ֣שׁוּ</l>
          <l s="H413">אֵלַ֔י</l>
          <l s="H5930">הָעֹלָ֖ה</l>
          <l s="H8002">וְהַשְּׁלָמִ֑ים</l>
          <l s="H5927">וַיַּ֖עַל</l>
          <l s="H5930">הָעֹלָֽה</l>׃
        </span>
<span class="v-num v-10">10</span><span class="v S113_10" data-id="S113_10">
          <l s="H1961">וַיְהִ֗י</l>
          <l s="H3615">כְּכַלֹּתוֹ֙</l>
          <l s="H5927">לְהַעֲל֣וֹת</l>
          <l s="H5930">הָעֹלָ֔ה</l>
          <l s="H2009">וְהִנֵּ֥ה</l>
          <l s="H8050">שְׁמוּאֵ֖ל</l>
          <l s="H935">בָּ֑א</l>
          <l s="H3318">וַיֵּצֵ֥א</l>
          <l s="H7586">שָׁא֛וּל</l>
          <l s="H7122">לִקְרָאת֖וֹ</l>
          <l s="H1288">לְבָרֲכֽוֹ</l>׃
        </span>
<span class="v-num v-11">11</span><span class="v S113_11" data-id="S113_11">
          <l s="H559">וַיֹּ֥אמֶר</l>
          <l s="H8050">שְׁמוּאֵ֖ל</l>
          <l s="H4100">מֶ֣ה</l>
          <l s="H6213">עָשִׂ֑יתָ</l>
          <l s="H559">וַיֹּ֣אמֶר</l>
          <l s="H7586">שָׁא֡וּל</l>
          <l s="H3588">כִּֽי</l>־<l s="H7200">רָאִיתִי֩</l>
          <l s="H3588">כִֽי</l>־<l s="H5310">נָפַ֨ץ</l>
          <l s="H5971">הָעָ֜ם</l>
          <l s="H5921">מֵעָלַ֗י</l>
          <l s="H859">וְאַתָּה֙</l>
          <l s="H3808">לֹא</l>־<l s="H935">בָ֙אתָ֙</l>
          <l s="H4150">לְמוֹעֵ֣ד</l>
          <l s="H3117">הַיָּמִ֔ים</l>
          <l s="H6430">וּפְלִשְׁתִּ֖ים</l>
          <l s="H622">נֶאֱסָפִ֥ים</l>
          <l s="H4363">מִכְמָֽשׂ</l>׃
        </span>
<span class="v-num v-12">12</span><span class="v S113_12" data-id="S113_12">
          <l s="H559">וָאֹמַ֗ר</l>
          <l s="H6258">עַ֠תָּה</l>
          <l s="H3381">יֵרְד֨וּ</l>
          <l s="H6430">פְלִשְׁתִּ֤ים</l>
          <l s="H413">אֵלַי֙</l>
          <l s="H1537">הַגִּלְגָּ֔ל</l>
          <l s="H6440">וּפְנֵ֥י</l>
          <l s="H3068">יְהוָ֖ה</l>
          <l s="H3808">לֹ֣א</l>
          <l s="H2470">חִלִּ֑יתִי</l>
          <l s="H662">וָֽאֶתְאַפַּ֔ק</l>
          <l s="H5927">וָאַעֲלֶ֖ה</l>
          <l s="H5930">הָעֹלָֽה</l>׃
          ס
        </span>
<span class="v-num v-13">13</span><span class="v S113_13" data-id="S113_13">
          <l s="H559">וַיֹּ֧אמֶר</l>
          <l s="H8050">שְׁמוּאֵ֛ל</l>
          <l s="H413">אֶל</l>־<l s="H7586">שָׁא֖וּל</l>
          <l s="H5528">נִסְכָּ֑לְתָּ</l>
          <l s="H3808">לֹ֣א</l>
          <l s="H8104">שָׁמַ֗רְתָּ</l>
          <l s="H853">אֶת</l>־<l s="H4687">מִצְוַ֞ת</l>
          <l s="H3068">יְהוָ֤ה</l>
          <l s="H430">אֱלֹהֶ֙יךָ֙</l>
          <l s="H834">אֲשֶׁ֣ר</l>
          <l s="H6680">צִוָּ֔ךְ</l>
          <l s="H3588">כִּ֣י</l>
          <l s="H6258">עַתָּ֗ה</l>
          <l s="H3559">הֵכִ֨ין</l>
          <l s="H3068">יְהוָ֧ה</l>
          <l s="H853">אֶת</l>־<l s="H4467">מַֽמְלַכְתְּךָ֛</l>
          <l s="H413">אֶל</l>־<l s="H3478">יִשְׂרָאֵ֖ל</l>
          <l s="H5704">עַד</l>־<l s="H5769">עוֹלָֽם</l>׃
        </span>
<span class="v-num v-14">14</span><span class="v S113_14" data-id="S113_14">
          <l s="H6258">וְעַתָּ֖ה</l>
          <l s="H4467">מַמְלַכְתְּךָ֣</l>
          <l s="H3808">לֹא</l>־<l s="H6965">תָק֑וּם</l>
          <l s="H1245">בִּקֵּשׁ֩</l>
          <l s="H3068">יְהוָ֨ה</l>
          <l s="H">ל֜וֹ</l>
          <l s="H376">אִ֣ישׁ</l>
          <l s="H3824">כִּלְבָב֗וֹ</l>
          <l s="H6680">וַיְצַוֵּ֨הוּ</l>
          <l s="H3068">יְהוָ֤ה</l>
          <l s="H5057">לְנָגִיד֙</l>
          <l s="H5921">עַל</l>־<l s="H5971">עַמּ֔וֹ</l>
          <l s="H3588">כִּ֚י</l>
          <l s="H3808">לֹ֣א</l>
          <l s="H8104">שָׁמַ֔רְתָּ</l>
          <l s="H853">אֵ֥ת</l>
          <l s="H834">אֲשֶֽׁר</l>־<l s="H6680">צִוְּךָ֖</l>
          <l s="H3068">יְהוָֽה</l>׃
          פ
        </span>
<span class="v-num v-15">15</span><span class="v S113_15" data-id="S113_15">
          <l s="H6965">וַיָּ֣קָם</l>
          <l s="H8050">שְׁמוּאֵ֗ל</l>
          <l s="H5927">וַיַּ֛עַל</l>
          <l s="H4480">מִן</l>־<l s="H1537">הַגִּלְגָּ֖ל</l>
          <l s="H1390">גִּבְעַ֣ת</l>
          <l s="H1144">בִּנְיָמִ֑ן</l>
          <l s="H6485">וַיִּפְקֹ֣ד</l>
          <l s="H7586">שָׁא֗וּל</l>
          <l s="H853">אֶת</l>־<l s="H5971">הָעָם֙</l>
          <l s="H4672">הַנִּמְצְאִ֣ים</l>
          <l s="H5973">עִמּ֔וֹ</l>
          <l s="H8337">כְּשֵׁ֥שׁ</l>
          <l s="H3967">מֵא֖וֹת</l>
          <l s="H376">אִֽישׁ</l>׃
        </span>
<span class="v-num v-16">16</span><span class="v S113_16" data-id="S113_16">
          <l s="H7586">וְשָׁא֞וּל</l>
          <l s="H3129">וְיוֹנָתָ֣ן</l>
          <l s="H1121">בְּנ֗וֹ</l>
          <l s="H5971">וְהָעָם֙</l>
          <l s="H4672">הַנִּמְצָ֣א</l>
          <l s="H5973">עִמָּ֔ם</l>
          <l s="H3427">יֹשְׁבִ֖ים</l>
          <l s="H1387">בְּגֶ֣בַע</l>
          <l s="H1144">בִּנְיָמִ֑ן</l>
          <l s="H6430">וּפְלִשְׁתִּ֖ים</l>
          <l s="H2583">חָנ֥וּ</l>
          <l s="H4363">בְמִכְמָֽשׂ</l>׃
        </span>
<span class="v-num v-17">17</span><span class="v S113_17" data-id="S113_17">
          <l s="H3318">וַיֵּצֵ֧א</l>
          <l s="H7843">הַמַּשְׁחִ֛ית</l>
          <l s="H4264">מִמַּחֲנֵ֥ה</l>
          <l s="H6430">פְלִשְׁתִּ֖ים</l>
          <l s="H7969">שְׁלֹשָׁ֣ה</l>
          <l s="H7218">רָאשִׁ֑ים</l>
          <l s="H7218">הָרֹ֨אשׁ</l>
          <l s="H259">אֶחָ֥ד</l>
          <l s="H6437">יִפְנֶ֛ה</l>
          <l s="H413">אֶל</l>־<l s="H1870">דֶּ֥רֶךְ</l>
          <l s="H6084">עָפְרָ֖ה</l>
          <l s="H413">אֶל</l>־<l s="H776">אֶ֥רֶץ</l>
          <l s="H7777">שׁוּעָֽל</l>׃
        </span>
<span class="v-num v-18">18</span><span class="v S113_18" data-id="S113_18">
          <l s="H7218">וְהָרֹ֤אשׁ</l>
          <l s="H259">אֶחָד֙</l>
          <l s="H6437">יִפְנֶ֔ה</l>
          <l s="H1870">דֶּ֖רֶךְ</l>
          <l s="H1032">בֵּ֣ית</l>
          <l s="H1032">חֹר֑וֹן</l>
          <l s="H7218">וְהָרֹ֨אשׁ</l>
          <l s="H259">אֶחָ֤ד</l>
          <l s="H6437">יִפְנֶה֙</l>
          <l s="H1870">דֶּ֣רֶךְ</l>
          <l s="H1366">הַגְּב֔וּל</l>
          <l s="H8259">הַנִּשְׁקָ֛ף</l>
          <l s="H5921">עַל</l>־<l s="H1516">גֵּ֥י</l>
          <l s="H6650">הַצְּבֹעִ֖ים</l>
          <l s="H4057">הַמִּדְבָּֽרָה</l>׃
          ס
        </span>
<span class="v-num v-19">19</span><span class="v S113_19" data-id="S113_19">
          <l s="H2796">וְחָרָשׁ֙</l>
          <l s="H3808">לֹ֣א</l>
          <l s="H4672">יִמָּצֵ֔א</l>
          <l s="H3605">בְּכֹ֖ל</l>
          <l s="H776">אֶ֣רֶץ</l>
          <l s="H3478">יִשְׂרָאֵ֑ל</l>
          <l s="H3588">כִּֽי</l>־<l s="H559">אמר</l>
          <l s="H6430">פְלִשְׁתִּ֔ים</l>
          <l s="H6435">פֶּ֚ן</l>
          <l s="H6213">יַעֲשׂ֣וּ</l>
          <l s="H5680">הָעִבְרִ֔ים</l>
          <l s="H2719">חֶ֖רֶב</l>
          <l s="H176">א֥וֹ</l>
          <l s="H2595">חֲנִֽית</l>׃
        </span>
<span class="v-num v-20">20</span><span class="v S113_20" data-id="S113_20">
          <l s="H3381">וַיֵּרְד֥וּ</l>
          <l s="H3605">כָל</l>־<l s="H3478">יִשְׂרָאֵ֖ל</l>
          <l s="H6430">הַפְּלִשְׁתִּ֑ים</l>
          <l s="H3913">לִ֠לְטוֹשׁ</l>
          <l s="H376">אִ֣ישׁ</l>
          <l s="H853">אֶת</l>־<l s="H4282">מַחֲרַשְׁתּ֤וֹ</l>
          <l s="H853">וְאֶת</l>־<l s="H855">אֵתוֹ֙</l>
          <l s="H853">וְאֶת</l>־<l s="H7134">קַרְדֻּמּ֔וֹ</l>
          <l s="H853">וְאֵ֖ת</l>
          <l s="H4281">מַחֲרֵשָׁתֽוֹ</l>׃
        </span>
<span class="v-num v-21">21</span><span class="v S113_21" data-id="S113_21">
          <l s="H1961">וְֽהָיְתָ֞ה</l>
          <l s="H6477">הַפְּצִ֣ירָה</l>
          <l s="H6310">פִ֗ים</l>
          <l s="H4281">לַמַּֽחֲרֵשֹׁת֙</l>
          <l s="H855">וְלָ֣אֵתִ֔ים</l>
          <l s="H7969">וְלִשְׁלֹ֥שׁ</l>
          <l s="H7053">קִלְּשׁ֖וֹן</l>
          <l s="H7134">וּלְהַקַּרְדֻּמִּ֑ים</l>
          <l s="H5324">וּלְהַצִּ֖יב</l>
          <l s="H1861">הַדָּרְבָֽן</l>׃
        </span>
<span class="v-num v-22">22</span><span class="v S113_22" data-id="S113_22">
          <l s="H1961">וְהָיָה֙</l>
          <l s="H3117">בְּי֣וֹם</l>
          <l s="H4421">מִלְחֶ֔מֶת</l>
          <l s="H3808">וְלֹ֨א</l>
          <l s="H4672">נִמְצָ֜א</l>
          <l s="H2719">חֶ֤רֶב</l>
          <l s="H2595">וַחֲנִית֙</l>
          <l s="H3027">בְּיַ֣ד</l>
          <l s="H3605">כָּל</l>־<l s="H5971">הָעָ֔ם</l>
          <l s="H834">אֲשֶׁ֥ר</l>
          <l s="H854">אֶת</l>־<l s="H7586">שָׁא֖וּל</l>
          <l s="H853">וְאֶת</l>־<l s="H3129">יוֹנָתָ֑ן</l>
          <l s="H4672">וַתִּמָּצֵ֣א</l>
          <l s="H7586">לְשָׁא֔וּל</l>
          <l s="H3129">וּלְיוֹנָתָ֖ן</l>
          <l s="H1121">בְּנֽוֹ</l>׃
        </span>
<span class="v-num v-23">23</span><span class="v S113_23" data-id="S113_23">
          <l s="H3318">וַיֵּצֵא֙</l>
          <l s="H4673">מַצַּ֣ב</l>
          <l s="H6430">פְּלִשְׁתִּ֔ים</l>
          <l s="H413">אֶֽל</l>־<l s="H4569">מַעֲבַ֖ר</l>
          <l s="H4363">מִכְמָֽשׂ</l>׃
          ס
        </span>

</div>

</div><br>
<div class="footer"><div class="nav">
<a class="prev" href="S112.html">&lt;</a>
<a class="home" href="index.html">=</a>
<a class="next" href="S114.html">&gt;</a>
</div></div>
</body>
</html>