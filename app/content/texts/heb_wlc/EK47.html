<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>יחזקאל 47 (WLC)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="rtl" class="section-document">
<div class="header"><div class="nav">
<a class="name" href="EK.html">Westminster Leningrad Codex</a><a class="location" href="EK.html">יחזקאל 47</a><a class="prev" href="EK46.html">&lt;</a>
<a class="home" href="index.html">=</a>
<a class="next" href="DN1.html">&gt;</a>
</div></div>
<div class="section chapter EK EK47 heb_wlc heb " dir="rtl" lang="he" data-id="EK47" data-nextid="DN1" data-previd="EK46"><br>
<br><div class="c">47</div>
<div class="p">
<span class="v-num v-1">1</span><span class="v EK47_1" data-id="EK47_1">
          <l s="H7725">וַיְשִׁבֵנִי֮</l>
          <l s="H413">אֶל</l>־<l s="H6607">פֶּ֣תַח</l>
          <l s="H1004">הַבַּיִת֒</l>
          <l s="H2009">וְהִנֵּה</l>־<l s="H4325">מַ֣יִם</l>
          <l s="H3318">יֹצְאִ֗ים</l>
          <l s="H8478">מִתַּ֨חַת</l>
          <l s="H4670">מִפְתַּ֤ן</l>
          <l s="H1004">הַבַּ֙יִת֙</l>
          <l s="H6921">קָדִ֔ימָה</l>
          <l s="H3588">כִּֽי</l>־<l s="H6440">פְנֵ֥י</l>
          <l s="H1004">הַבַּ֖יִת</l>
          <l s="H6921">קָדִ֑ים</l>
          <l s="H4325">וְהַמַּ֣יִם</l>
          <l s="H3381">יֹרְדִ֗ים</l>
          <l s="H8478">מִתַּ֜חַת</l>
          <l s="H3802">מִכֶּ֤תֶף</l>
          <l s="H1004">הַבַּ֙יִת֙</l>
          <l s="H3233">הַיְמָנִ֔ית</l>
          <l s="H5045">מִנֶּ֖גֶב</l>
          <l s="H4196">לַמִּזְבֵּֽחַ</l>׃
        </span>
<span class="v-num v-2">2</span><span class="v EK47_2" data-id="EK47_2">
          <l s="H3318">וַיּוֹצִאֵנִי֮</l>
          <l s="H1870">דֶּֽרֶךְ</l>־<l s="H8179">שַׁ֣עַר</l>
          <l s="H6828">צָפוֹנָה֒</l>
          <l s="H5437">וַיְסִבֵּ֙נִי֙</l>
          <l s="H1870">דֶּ֣רֶךְ</l>
          <l s="H2351">ח֔וּץ</l>
          <l s="H413">אֶל</l>־<l s="H8179">שַׁ֣עַר</l>
          <l s="H2351">הַח֔וּץ</l>
          <l s="H1870">דֶּ֖רֶךְ</l>
          <l s="H6437">הַפּוֹנֶ֣ה</l>
          <l s="H6921">קָדִ֑ים</l>
          <l s="H2009">וְהִנֵּה</l>־<l s="H4325">מַ֣יִם</l>
          <l s="H6379">מְפַכִּ֔ים</l>
          <l s="H4480">מִן</l>־<l s="H3802">הַכָּתֵ֖ף</l>
          <l s="H3233">הַיְמָנִֽית</l>׃
        </span>
<span class="v-num v-3">3</span><span class="v EK47_3" data-id="EK47_3">
          <l s="H3318">בְּצֵאת</l>־<l s="H376">הָאִ֥ישׁ</l>
          <l s="H6921">קָדִ֖ים</l>
          <l s="H6957">וְקָ֣ו</l>
          <l s="H3027">בְּיָד֑וֹ</l>
          <l s="H4058">וַיָּ֤מָד</l>
          <l s="H505">אֶ֙לֶף֙</l>
          <l s="H520">בָּֽאַמָּ֔ה</l>
          <l s="H5674">וַיַּעֲבִרֵ֥נִי</l>
          <l s="H4325">בַמַּ֖יִם</l>
          <l s="H4325">מֵ֥י</l>
          <l s="H657">אָפְסָֽיִם</l>׃
        </span>
<span class="v-num v-4">4</span><span class="v EK47_4" data-id="EK47_4">
          <l s="H4058">וַיָּ֣מָד</l>
          <l s="H505">אֶ֔לֶף</l>
          <l s="H5674">וַיַּעֲבִרֵ֥נִי</l>
          <l s="H4325">בַמַּ֖יִם</l>
          <l s="H4325">מַ֣יִם</l>
          <l s="H1290">בִּרְכָּ֑יִם</l>
          <l s="H4058">וַיָּ֣מָד</l>
          <l s="H505">אֶ֔לֶף</l>
          <l s="H5674">וַיַּעֲבִרֵ֖נִי</l>
          <l s="H4325">מֵ֥י</l>
          <l s="H4975">מָתְנָֽיִם</l>׃
        </span>
<span class="v-num v-5">5</span><span class="v EK47_5" data-id="EK47_5">
          <l s="H4058">וַיָּ֣מָד</l>
          <l s="H505">אֶ֔לֶף</l>
          <l s="H5158">נַ֕חַל</l>
          <l s="H834">אֲשֶׁ֥ר</l>
          <l s="H3808">לֹֽא</l>־<l s="H3201">אוּכַ֖ל</l>
          <l s="H5674">לַעֲבֹ֑ר</l>
          <l s="H3588">כִּֽי</l>־<l s="H1342">גָא֤וּ</l>
          <l s="H4325">הַמַּ֙יִם֙</l>
          <l s="H4325">מֵ֣י</l>
          <l s="H7813">שָׂ֔חוּ</l>
          <l s="H5158">נַ֖חַל</l>
          <l s="H834">אֲשֶׁ֥ר</l>
          <l s="H3808">לֹֽא</l>־<l s="H5674">יֵעָבֵֽר</l>׃
        </span>
<span class="v-num v-6">6</span><span class="v EK47_6" data-id="EK47_6">
          <l s="H559">וַיֹּ֥אמֶר</l>
          <l s="H413">אֵלַ֖י</l>
          <l s="H7200">הֲרָאִ֣יתָ</l>
          <l s="H1121">בֶן</l>־<l s="H120">אָדָ֑ם</l>
          <l s="H3212">וַיּוֹלִכֵ֥נִי</l>
          <l s="H7725">וַיְשִׁבֵ֖נִי</l>
          <l s="H8193">שְׂפַ֥ת</l>
          <l s="H5158">הַנָּֽחַל</l>׃
        </span>
<span class="v-num v-7">7</span><span class="v EK47_7" data-id="EK47_7">
          <l s="H7725">בְּשׁוּבֵ֕נִי</l>
          <l s="H2009">וְהִנֵּה֙</l>
          <l s="H413">אֶל</l>־<l s="H8193">שְׂפַ֣ת</l>
          <l s="H5158">הַנַּ֔חַל</l>
          <l s="H6086">עֵ֖ץ</l>
          <l s="H7227">רַ֣ב</l>
          <l s="H3966">מְאֹ֑ד</l>
          <l s="H2088">מִזֶּ֖ה</l>
          <l s="H2088">וּמִזֶּֽה</l>׃
        </span>
<span class="v-num v-8">8</span><span class="v EK47_8" data-id="EK47_8">
          <l s="H559">וַיֹּ֣אמֶר</l>
          <l s="H413">אֵלַ֗י</l>
          <l s="H4325">הַמַּ֤יִם</l>
          <l s="H428">הָאֵ֙לֶּה֙</l>
          <l s="H3318">יוֹצְאִ֗ים</l>
          <l s="H413">אֶל</l>־<l s="H1552">הַגְּלִילָה֙</l>
          <l s="H6930">הַקַּדְמוֹנָ֔ה</l>
          <l s="H3381">וְיָרְד֖וּ</l>
          <l s="H5921">עַל</l>־<l s="H6160">הָֽעֲרָבָ֑ה</l>
          <l s="H935">וּבָ֣אוּ</l>
          <l s="H3220">הַיָּ֔מָּה</l>
          <l s="H413">אֶל</l>־<l s="H3220">הַיָּ֥מָּה</l>
          <l s="H3318">הַמּֽוּצָאִ֖ים</l>
          <l s="H7495">ונרפאו</l>
          <l s="H4325">הַמָּֽיִם</l>׃
        </span>
<span class="v-num v-9">9</span><span class="v EK47_9" data-id="EK47_9">
          <l s="H1961">וְהָיָ֣ה</l>
          <l s="H3605">כָל</l>־<l s="H5315">נֶ֣פֶשׁ</l>
          <l s="H2416">חַיָּ֣ה</l>
          ׀
          <l s="H834">אֲֽשֶׁר</l>־<l s="H8317">יִשְׁרֹ֡ץ</l>
          <l s="H413">אֶ֣ל</l>
          <l s="H3605">כָּל</l>־<l s="H834">אֲשֶׁר֩</l>
          <l s="H935">יָב֨וֹא</l>
          <l s="H8033">שָׁ֤ם</l>
          <l s="H5158">נַחֲלַ֙יִם֙</l>
          <l s="H2421">יִֽחְיֶ֔ה</l>
          <l s="H1961">וְהָיָ֥ה</l>
          <l s="H1710">הַדָּגָ֖ה</l>
          <l s="H7227">רַבָּ֣ה</l>
          <l s="H3966">מְאֹ֑ד</l>
          <l s="H3588">כִּי֩</l>
          <l s="H935">בָ֨אוּ</l>
          <l s="H8033">שָׁ֜מָּה</l>
          <l s="H4325">הַמַּ֣יִם</l>
          <l s="H428">הָאֵ֗לֶּה</l>
          <l s="H7495">וְיֵרָֽפְאוּ֙</l>
          <l s="H2425">וָחָ֔י</l>
          <l s="H3605">כֹּ֛ל</l>
          <l s="H834">אֲשֶׁר</l>־<l s="H935">יָ֥בוֹא</l>
          <l s="H8033">שָׁ֖מָּה</l>
          <l s="H5158">הַנָּֽחַל</l>׃
        </span>
<span class="v-num v-10">10</span><span class="v EK47_10" data-id="EK47_10">
          <l s="H1961">וְהָיָה֩</l>
          <l s="H5975">יעמדו</l>
          <l s="H5921">עָלָ֜יו</l>
          <l s="H1728">דַּוָּגִ֗ים</l>
          <l s="H5872">מֵעֵ֥ין</l>
          <l s="H5872">גֶּ֙דִי֙</l>
          <l s="H5704">וְעַד</l>־<l s="H5882">עֵ֣ין</l>
          <l s="H5882">עֶגְלַ֔יִם</l>
          <l s="H4894">מִשְׁט֥וֹחַ</l>
          <l s="H2764">לַֽחֲרָמִ֖ים</l>
          <l s="H1961">יִהְי֑וּ</l>
          <l s="H4327">לְמִינָה֙</l>
          <l s="H1961">תִּהְיֶ֣ה</l>
          <l s="H1710">דְגָתָ֔ם</l>
          <l s="H1710">כִּדְגַ֛ת</l>
          <l s="H3220">הַיָּ֥ם</l>
          <l s="H1419">הַגָּד֖וֹל</l>
          <l s="H7227">רַבָּ֥ה</l>
          <l s="H3966">מְאֹֽד</l>׃
        </span>
<span class="v-num v-11">11</span><span class="v EK47_11" data-id="EK47_11">
          <l s="H1207">בצאתו</l>
          <l s="H1360">וּגְבָאָ֛יו</l>
          <l s="H3808">וְלֹ֥א</l>
          <l s="H7495">יֵרָפְא֖וּ</l>
          <l s="H4417">לְמֶ֥לַח</l>
          <l s="H5414">נִתָּֽנוּ</l>׃
        </span>
<span class="v-num v-12">12</span><span class="v EK47_12" data-id="EK47_12">
          <l s="H5921">וְעַל</l>־<l s="H5158">הַנַּ֣חַל</l>
          <l s="H5927">יַעֲלֶ֣ה</l>
          <l s="H5921">עַל</l>־<l s="H8193">שְׂפָת֣וֹ</l>
          <l s="H2088">מִזֶּ֣ה</l>
          ׀
          <l s="H2088">וּמִזֶּ֣ה</l>
          ׀
          <l s="H3605">כָּל</l>־<l s="H6086">עֵֽץ</l>־<l s="H3978">מַ֠אֲכָל</l>
          <l s="H3808">לֹא</l>־<l s="H5034">יִבּ֨וֹל</l>
          <l s="H5929">עָלֵ֜הוּ</l>
          <l s="H3808">וְלֹֽא</l>־<l s="H8552">יִתֹּ֣ם</l>
          <l s="H6529">פִּרְי֗וֹ</l>
          <l s="H2320">לָֽחֳדָשָׁיו֙</l>
          <l s="H1069">יְבַכֵּ֔ר</l>
          <l s="H3588">כִּ֣י</l>
          <l s="H4325">מֵימָ֔יו</l>
          <l s="H4480">מִן</l>־<l s="H4720">הַמִּקְדָּ֖שׁ</l>
          <l s="H1992">הֵ֣מָּה</l>
          <l s="H3318">יֽוֹצְאִ֑ים</l>
          <l s="H1961">והיו</l>
          <l s="H6529">פִרְיוֹ֙</l>
          <l s="H3978">לְמַֽאֲכָ֔ל</l>
          <l s="H5929">וְעָלֵ֖הוּ</l>
          <l s="H8644">לִתְרוּפָֽה</l>׃
          ס
        </span>
<span class="v-num v-13">13</span><span class="v EK47_13" data-id="EK47_13">
          <l s="H3541">כֹּ֤ה</l>
          <l s="H559">אָמַר֙</l>
          <l s="H136">אֲדֹנָ֣י</l>
          <l s="H3069">יְהוִ֔ה</l>
          <l s="H1454">גֵּ֤ה</l>
          <l s="H1366">גְבוּל֙</l>
          <l s="H834">אֲשֶׁ֣ר</l>
          <l s="H5157">תִּתְנַחֲל֣וּ</l>
          <l s="H853">אֶת</l>־<l s="H776">הָאָ֔רֶץ</l>
          <l s="H8147">לִשְׁנֵ֥י</l>
          <l s="H6240">עָשָׂ֖ר</l>
          <l s="H7626">שִׁבְטֵ֣י</l>
          <l s="H3478">יִשְׂרָאֵ֑ל</l>
          <l s="H3130">יוֹסֵ֖ף</l>
          <l s="H2256">חֲבָלִֽים</l>׃
        </span>
<span class="v-num v-14">14</span><span class="v EK47_14" data-id="EK47_14">
          <l s="H5157">וּנְחַלְתֶּ֤ם</l>
          <l s="H853">אוֹתָהּ֙</l>
          <l s="H376">אִ֣ישׁ</l>
          <l s="H251">כְּאָחִ֔יו</l>
          <l s="H834">אֲשֶׁ֤ר</l>
          <l s="H5375">נָשָׂ֙אתִי֙</l>
          <l s="H853">אֶת</l>־<l s="H3027">יָדִ֔י</l>
          <l s="H5414">לְתִתָּ֖הּ</l>
          <l s="H1">לַאֲבֹֽתֵיכֶ֑ם</l>
          <l s="H5307">וְנָ֨פְלָ֜ה</l>
          <l s="H776">הָאָ֧רֶץ</l>
          <l s="H2063">הַזֹּ֛את</l>
          <l s="H">לָכֶ֖ם</l>
          <l s="H5159">בְּנַחֲלָֽה</l>׃
        </span>
<span class="v-num v-15">15</span><span class="v EK47_15" data-id="EK47_15">
          <l s="H2088">וְזֶ֖ה</l>
          <l s="H1366">גְּב֣וּל</l>
          <l s="H776">הָאָ֑רֶץ</l>
          <l s="H6285">לִפְאַ֨ת</l>
          <l s="H6828">צָפ֜וֹנָה</l>
          <l s="H4480">מִן</l>־<l s="H3220">הַיָּ֧ם</l>
          <l s="H1419">הַגָּד֛וֹל</l>
          <l s="H1870">הַדֶּ֥רֶךְ</l>
          <l s="H2855">חֶתְלֹ֖ן</l>
          <l s="H935">לְב֥וֹא</l>
          <l s="H6657">צְדָֽדָה</l>׃
        </span>
<span class="v-num v-16">16</span><span class="v EK47_16" data-id="EK47_16">
          <l s="H2574">חֲמָ֤ת</l>
          ׀
          <l s="H1268">בֵּר֙וֹתָה֙</l>
          <l s="H5453">סִבְרַ֔יִם</l>
          <l s="H834">אֲשֶׁר֙</l>
          <l s="H996">בֵּין</l>־<l s="H1366">גְּב֣וּל</l>
          <l s="H1834">דַּמֶּ֔שֶׂק</l>
          <l s="H996">וּבֵ֖ין</l>
          <l s="H1366">גְּב֣וּל</l>
          <l s="H2574">חֲמָ֑ת</l>
          <l s="H2694">חָצֵר֙</l>
          <l s="H2694">הַתִּיכ֔וֹן</l>
          <l s="H834">אֲשֶׁ֖ר</l>
          <l s="H413">אֶל</l>־<l s="H1366">גְּב֥וּל</l>
          <l s="H2362">חַוְרָֽן</l>׃
        </span>
<span class="v-num v-17">17</span><span class="v EK47_17" data-id="EK47_17">
          <l s="H1961">וְהָיָ֨ה</l>
          <l s="H1366">גְב֜וּל</l>
          <l s="H4480">מִן</l>־<l s="H3220">הַיָּ֗ם</l>
          <l s="H2703">חֲצַ֤ר</l>
          <l s="H2703">עֵינוֹן֙</l>
          <l s="H1366">גְּב֣וּל</l>
          <l s="H1834">דַּמֶּ֔שֶׂק</l>
          <l s="H6828">וְצָפ֥וֹן</l>
          ׀
          <l s="H6828">צָפ֖וֹנָה</l>
          <l s="H1366">וּגְב֣וּל</l>
          <l s="H2574">חֲמָ֑ת</l>
          <l s="H853">וְאֵ֖ת</l>
          <l s="H6285">פְּאַ֥ת</l>
          <l s="H6828">צָפֽוֹן</l>׃
        </span>
<span class="v-num v-18">18</span><span class="v EK47_18" data-id="EK47_18">
          <l s="H6285">וּפְאַ֣ת</l>
          <l s="H6921">קָדִ֡ים</l>
          <l s="H996">מִבֵּ֣ין</l>
          <l s="H2362">חַוְרָ֣ן</l>
          <l s="H996">וּמִבֵּין</l>־<l s="H1834">דַּמֶּשֶׂק֩</l>
          <l s="H996">וּמִבֵּ֨ין</l>
          <l s="H1568">הַגִּלְעָ֜ד</l>
          <l s="H996">וּמִבֵּ֨ין</l>
          <l s="H776">אֶ֤רֶץ</l>
          <l s="H3478">יִשְׂרָאֵל֙</l>
          <l s="H3383">הַיַּרְדֵּ֔ן</l>
          <l s="H1366">מִגְּב֛וּל</l>
          <l s="H5921">עַל</l>־<l s="H3220">הַיָּ֥ם</l>
          <l s="H6931">הַקַּדְמוֹנִ֖י</l>
          <l s="H4058">תָּמֹ֑דּוּ</l>
          <l s="H853">וְאֵ֖ת</l>
          <l s="H6285">פְּאַ֥ת</l>
          <l s="H6921">קָדִֽימָה</l>׃
        </span>
<span class="v-num v-19">19</span><span class="v EK47_19" data-id="EK47_19">
          <l s="H6285">וּפְאַת֙</l>
          <l s="H5045">נֶ֣גֶב</l>
          <l s="H8486">תֵּימָ֔נָה</l>
          <l s="H8559">מִתָּמָ֗ר</l>
          <l s="H5704">עַד</l>־<l s="H4325">מֵי֙</l>
          <l s="H4808">מְרִיב֣וֹת</l>
          <l s="H6946">קָדֵ֔שׁ</l>
          <l s="H5158">נַחֲלָ֖ה</l>
          <l s="H413">אֶל</l>־<l s="H3220">הַיָּ֣ם</l>
          <l s="H1419">הַגָּד֑וֹל</l>
          <l s="H853">וְאֵ֥ת</l>
          <l s="H6285">פְּאַת</l>־<l s="H8486">תֵּימָ֖נָה</l>
          <l s="H5045">נֶֽגְבָּה</l>׃
        </span>
<span class="v-num v-20">20</span><span class="v EK47_20" data-id="EK47_20">
          <l s="H6285">וּפְאַת</l>־<l s="H3220">יָם֙</l>
          <l s="H3220">הַיָּ֣ם</l>
          <l s="H1419">הַגָּד֔וֹל</l>
          <l s="H1366">מִגְּב֕וּל</l>
          <l s="H5704">עַד</l>־<l s="H5227">נֹ֖כַח</l>
          <l s="H935">לְב֣וֹא</l>
          <l s="H2574">חֲמָ֑ת</l>
          <l s="H2063">זֹ֖את</l>
          <l s="H6285">פְּאַת</l>־<l s="H3220">יָֽם</l>׃
        </span>
<span class="v-num v-21">21</span><span class="v EK47_21" data-id="EK47_21">
          <l s="H2505">וְחִלַּקְתֶּ֞ם</l>
          <l s="H853">אֶת</l>־<l s="H776">הָאָ֧רֶץ</l>
          <l s="H2063">הַזֹּ֛את</l>
          <l s="H">לָכֶ֖ם</l>
          <l s="H7626">לְשִׁבְטֵ֥י</l>
          <l s="H3478">יִשְׂרָאֵֽל</l>׃
        </span>
<span class="v-num v-22">22</span><span class="v EK47_22" data-id="EK47_22">
          <l s="H1961">וְהָיָ֗ה</l>
          <l s="H5307">תַּפִּ֣לוּ</l>
          <l s="H853">אוֹתָהּ֮</l>
          <l s="H5159">בְּנַחֲלָה֒</l>
          <l s="H">לָכֶ֗ם</l>
          <l s="H1616">וּלְהַגֵּרִים֙</l>
          <l s="H1481">הַגָּרִ֣ים</l>
          <l s="H8432">בְּתוֹכְכֶ֔ם</l>
          <l s="H834">אֲשֶׁר</l>־<l s="H3205">הוֹלִ֥דוּ</l>
          <l s="H1121">בָנִ֖ים</l>
          <l s="H8432">בְּתֽוֹכְכֶ֑ם</l>
          <l s="H1961">וְהָי֣וּ</l>
          <l s="H">לָכֶ֗ם</l>
          <l s="H249">כְּאֶזְרָח֙</l>
          <l s="H1121">בִּבְנֵ֣י</l>
          <l s="H3478">יִשְׂרָאֵ֔ל</l>
          <l s="H854">אִתְּכֶם֙</l>
          <l s="H5307">יִפְּל֣וּ</l>
          <l s="H5159">בְנַחֲלָ֔ה</l>
          <l s="H8432">בְּת֖וֹךְ</l>
          <l s="H7626">שִׁבְטֵ֥י</l>
          <l s="H3478">יִשְׂרָאֵֽל</l>׃
        </span>
<span class="v-num v-23">23</span><span class="v EK47_23" data-id="EK47_23">
          <l s="H1961">וְהָיָ֣ה</l>
          <l s="H7626">בַשֵּׁ֔בֶט</l>
          <l s="H834">אֲשֶׁר</l>־<l s="H1481">גָּ֥ר</l>
          <l s="H1616">הַגֵּ֖ר</l>
          <l s="H854">אִתּ֑וֹ</l>
          <l s="H8033">שָׁ֚ם</l>
          <l s="H5414">תִּתְּנ֣וּ</l>
          <l s="H5159">נַחֲלָת֔וֹ</l>
          <l s="H5002">נְאֻ֖ם</l>
          <l s="H136">אֲדֹנָ֥י</l>
          <l s="H3069">יְהוִֽה</l>׃
          ס
        </span>

</div>

</div><br>
<div class="footer"><div class="nav">
<a class="prev" href="EK46.html">&lt;</a>
<a class="home" href="index.html">=</a>
<a class="next" href="DN1.html">&gt;</a>
</div></div>
</body>
</html>