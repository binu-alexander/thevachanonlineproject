<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>יהושע 3 (WLC)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="rtl" class="section-document">
<div class="header"><div class="nav">
<a class="name" href="JS.html">Westminster Leningrad Codex</a><a class="location" href="JS.html">יהושע 3</a><a class="prev" href="JS2.html">&lt;</a>
<a class="home" href="index.html">=</a>
<a class="next" href="JS4.html">&gt;</a>
</div></div>
<div class="section chapter JS JS3 heb_wlc heb " dir="rtl" lang="he" data-id="JS3" data-nextid="JS4" data-previd="JS2"><br>
<br><div class="c">3</div>
<div class="p">
<span class="v-num v-1">1</span><span class="v JS3_1" data-id="JS3_1">
          <l s="H7925">וַיַּשְׁכֵּם֩</l>
          <l s="H3091">יְהוֹשֻׁ֨עַ</l>
          <l s="H1242">בַּבֹּ֜קֶר</l>
          <l s="H5265">וַיִּסְע֣וּ</l>
          <l s="H7851">מֵֽהַשִּׁטִּ֗ים</l>
          <l s="H935">וַיָּבֹ֙אוּ֙</l>
          <l s="H5704">עַד</l>־<l s="H3383">הַיַּרְדֵּ֔ן</l>
          <l s="H1931">ה֖וּא</l>
          <l s="H3605">וְכָל</l>־<l s="H1121">בְּנֵ֣י</l>
          <l s="H3478">יִשְׂרָאֵ֑ל</l>
          <l s="H3885">וַיָּלִ֥נוּ</l>
          <l s="H8033">שָׁ֖ם</l>
          <l s="H2962">טֶ֥רֶם</l>
          <l s="H5674">יַעֲבֹֽרוּ</l>׃
        </span>
<span class="v-num v-2">2</span><span class="v JS3_2" data-id="JS3_2">
          <l s="H1961">וַיְהִ֕י</l>
          <l s="H7097">מִקְצֵ֖ה</l>
          <l s="H7969">שְׁלֹ֣שֶׁת</l>
          <l s="H3117">יָמִ֑ים</l>
          <l s="H5674">וַיַּעַבְר֥וּ</l>
          <l s="H7860">הַשֹּׁטְרִ֖ים</l>
          <l s="H7130">בְּקֶ֥רֶב</l>
          <l s="H4264">הַֽמַּחֲנֶֽה</l>׃
        </span>
<span class="v-num v-3">3</span><span class="v JS3_3" data-id="JS3_3">
          <l s="H6680">וַיְצַוּוּ֮</l>
          <l s="H853">אֶת</l>־<l s="H5971">הָעָ֣ם</l>
          <l s="H559">לֵאמֹר֒</l>
          <l s="H7200">כִּרְאֽוֹתְכֶ֗ם</l>
          <l s="H853">אֵ֣ת</l>
          <l s="H727">אֲר֤וֹן</l>
          <l s="H1285">בְּרִית</l>־<l s="H3068">יְהוָה֙</l>
          <l s="H430">אֱלֹ֣הֵיכֶ֔ם</l>
          <l s="H3548">וְהַכֹּֽהֲנִים֙</l>
          <l s="H3881">הַלְוִיִּ֔ם</l>
          <l s="H5375">נֹשְׂאִ֖ים</l>
          <l s="H853">אֹת֑וֹ</l>
          <l s="H859">וְאַתֶּ֗ם</l>
          <l s="H5265">תִּסְעוּ֙</l>
          <l s="H4725">מִמְּק֣וֹמְכֶ֔ם</l>
          <l s="H1980">וַהֲלַכְתֶּ֖ם</l>
          <l s="H310">אַחֲרָֽיו</l>׃
        </span>
<span class="v-num v-4">4</span><span class="v JS3_4" data-id="JS3_4">
          <l s="H389">אַ֣ךְ</l>
          ׀
          <l s="H7350">רָח֣וֹק</l>
          <l s="H1961">יִהְיֶ֗ה</l>
          <l s="H996">בֵּֽינֵיכֶם֙</l>
          <l s="H996">ובינו</l>
          <l s="H505">כְּאַלְפַּ֥יִם</l>
          <l s="H520">אַמָּ֖ה</l>
          <l s="H4060">בַּמִּדָּ֑ה</l>
          <l s="H408">אַֽל</l>־<l s="H7126">תִּקְרְב֣וּ</l>
          <l s="H413">אֵלָ֗יו</l>
          <l s="H4616">לְמַ֤עַן</l>
          <l s="H834">אֲשֶׁר</l>־<l s="H3045">תֵּֽדְעוּ֙</l>
          <l s="H853">אֶת</l>־<l s="H1870">הַדֶּ֙רֶךְ֙</l>
          <l s="H834">אֲשֶׁ֣ר</l>
          <l s="H3212">תֵּֽלְכוּ</l>־<l s="H">בָ֔הּ</l>
          <l s="H3588">כִּ֣י</l>
          <l s="H3808">לֹ֧א</l>
          <l s="H5674">עֲבַרְתֶּ֛ם</l>
          <l s="H1870">בַּדֶּ֖רֶךְ</l>
          <l s="H8543">מִתְּמ֥וֹל</l>
          <l s="H8032">שִׁלְשֽׁוֹם</l>׃
          ס
        </span>
<span class="v-num v-5">5</span><span class="v JS3_5" data-id="JS3_5">
          <l s="H559">וַיֹּ֧אמֶר</l>
          <l s="H3091">יְהוֹשֻׁ֛עַ</l>
          <l s="H413">אֶל</l>־<l s="H5971">הָעָ֖ם</l>
          <l s="H6942">הִתְקַדָּ֑שׁוּ</l>
          <l s="H3588">כִּ֣י</l>
          <l s="H4279">מָחָ֗ר</l>
          <l s="H6213">יַעֲשֶׂ֧ה</l>
          <l s="H3068">יְהוָ֛ה</l>
          <l s="H7130">בְּקִרְבְּכֶ֖ם</l>
          <l s="H6381">נִפְלָאֽוֹת</l>׃
        </span>
<span class="v-num v-6">6</span><span class="v JS3_6" data-id="JS3_6">
          <l s="H559">וַיֹּ֤אמֶר</l>
          <l s="H3091">יְהוֹשֻׁ֙עַ֙</l>
          <l s="H413">אֶל</l>־<l s="H3548">הַכֹּהֲנִ֣ים</l>
          <l s="H559">לֵאמֹ֔ר</l>
          <l s="H5375">שְׂאוּ֙</l>
          <l s="H853">אֶת</l>־<l s="H727">אֲר֣וֹן</l>
          <l s="H1285">הַבְּרִ֔ית</l>
          <l s="H5674">וְעִבְר֖וּ</l>
          <l s="H6440">לִפְנֵ֣י</l>
          <l s="H5971">הָעָ֑ם</l>
          <l s="H5375">וַיִּשְׂאוּ֙</l>
          <l s="H853">אֶת</l>־<l s="H727">אֲר֣וֹן</l>
          <l s="H1285">הַבְּרִ֔ית</l>
          <l s="H3212">וַיֵּלְכ֖וּ</l>
          <l s="H6440">לִפְנֵ֥י</l>
          <l s="H5971">הָעָֽם</l>׃
          ס
        </span>
<span class="v-num v-7">7</span><span class="v JS3_7" data-id="JS3_7">
          <l s="H559">וַיֹּ֤אמֶר</l>
          <l s="H3068">יְהוָה֙</l>
          <l s="H413">אֶל</l>־<l s="H3091">יְהוֹשֻׁ֔עַ</l>
          <l s="H3117">הַיּ֣וֹם</l>
          <l s="H2088">הַזֶּ֗ה</l>
          <l s="H2490">אָחֵל֙</l>
          <l s="H1431">גַּדֶּלְךָ֔</l>
          <l s="H5869">בְּעֵינֵ֖י</l>
          <l s="H3605">כָּל</l>־<l s="H3478">יִשְׂרָאֵ֑ל</l>
          <l s="H834">אֲשֶׁר֙</l>
          <l s="H3045">יֵֽדְע֔וּן</l>
          <l s="H3588">כִּ֗י</l>
          <l s="H834">כַּאֲשֶׁ֥ר</l>
          <l s="H1961">הָיִ֛יתִי</l>
          <l s="H5973">עִם</l>־<l s="H4872">מֹשֶׁ֖ה</l>
          <l s="H1961">אֶהְיֶ֥ה</l>
          <l s="H5973">עִמָּֽךְ</l>׃
        </span>
<span class="v-num v-8">8</span><span class="v JS3_8" data-id="JS3_8">
          <l s="H859">וְאַתָּ֗ה</l>
          <l s="H6680">תְּצַוֶּה֙</l>
          <l s="H853">אֶת</l>־<l s="H3548">הַכֹּ֣הֲנִ֔ים</l>
          <l s="H5375">נֹשְׂאֵ֥י</l>
          <l s="H727">אֲרֽוֹן</l>־<l s="H1285">הַבְּרִ֖ית</l>
          <l s="H559">לֵאמֹ֑ר</l>
          <l s="H935">כְּבֹאֲכֶ֗ם</l>
          <l s="H5704">עַד</l>־<l s="H7097">קְצֵה֙</l>
          <l s="H4325">מֵ֣י</l>
          <l s="H3383">הַיַּרְדֵּ֔ן</l>
          <l s="H3383">בַּיַּרְדֵּ֖ן</l>
          <l s="H5975">תַּעֲמֹֽדוּ</l>׃
          פ
        </span>
<span class="v-num v-9">9</span><span class="v JS3_9" data-id="JS3_9">
          <l s="H559">וַיֹּ֥אמֶר</l>
          <l s="H3091">יְהוֹשֻׁ֖עַ</l>
          <l s="H413">אֶל</l>־<l s="H1121">בְּנֵ֣י</l>
          <l s="H3478">יִשְׂרָאֵ֑ל</l>
          <l s="H5066">גֹּ֣שׁוּ</l>
          <l s="H2008">הֵ֔נָּה</l>
          <l s="H8085">וְשִׁמְע֕וּ</l>
          <l s="H853">אֶת</l>־<l s="H1697">דִּבְרֵ֖י</l>
          <l s="H3068">יְהוָ֥ה</l>
          <l s="H430">אֱלֹֽהֵיכֶֽם</l>׃
        </span>
<span class="v-num v-10">10</span><span class="v JS3_10" data-id="JS3_10">
          <l s="H559">וַיֹּ֣אמֶר</l>
          <l s="H3091">יְהוֹשֻׁ֔עַ</l>
          <l s="H2063">בְּזֹאת֙</l>
          <l s="H3045">תֵּֽדְע֔וּן</l>
          <l s="H3588">כִּ֛י</l>
          <l s="H410">אֵ֥ל</l>
          <l s="H2416">חַ֖י</l>
          <l s="H7130">בְּקִרְבְּכֶ֑ם</l>
          <l s="H3423">וְהוֹרֵ֣שׁ</l>
          <l s="H3423">יוֹרִ֣ישׁ</l>
          <l s="H6440">מִ֠פְּנֵיכֶם</l>
          <l s="H853">אֶת</l>־<l s="H3669">הַכְּנַעֲנִ֨י</l>
          <l s="H853">וְאֶת</l>־<l s="H2850">הַחִתִּ֜י</l>
          <l s="H853">וְאֶת</l>־<l s="H2340">הַחִוִּ֗י</l>
          <l s="H853">וְאֶת</l>־<l s="H6522">הַפְּרִזִּי֙</l>
          <l s="H853">וְאֶת</l>־<l s="H1622">הַגִּרְגָּשִׁ֔י</l>
          <l s="H567">וְהָאֱמֹרִ֖י</l>
          <l s="H2983">וְהַיְבוּסִֽי</l>׃
        </span>
<span class="v-num v-11">11</span><span class="v JS3_11" data-id="JS3_11">
          <l s="H2009">הִנֵּה֙</l>
          <l s="H727">אֲר֣וֹן</l>
          <l s="H1285">הַבְּרִ֔ית</l>
          <l s="H136">אֲד֖וֹן</l>
          <l s="H3605">כָּל</l>־<l s="H776">הָאָ֑רֶץ</l>
          <l s="H5674">עֹבֵ֥ר</l>
          <l s="H6440">לִפְנֵיכֶ֖ם</l>
          <l s="H3383">בַּיַּרְדֵּֽן</l>׃
        </span>
<span class="v-num v-12">12</span><span class="v JS3_12" data-id="JS3_12">
          <l s="H6258">וְעַתָּ֗ה</l>
          <l s="H3947">קְח֤וּ</l>
          <l s="H">לָכֶם֙</l>
          <l s="H8147">שְׁנֵ֣י</l>
          <l s="H6240">עָשָׂ֣ר</l>
          <l s="H376">אִ֔ישׁ</l>
          <l s="H7626">מִשִּׁבְטֵ֖י</l>
          <l s="H3478">יִשְׂרָאֵ֑ל</l>
          <l s="H376">אִישׁ</l>־<l s="H259">אֶחָ֥ד</l>
          <l s="H376">אִישׁ</l>־<l s="H259">אֶחָ֖ד</l>
          <l s="H7626">לַשָּֽׁבֶט</l>׃
        </span>
<span class="v-num v-13">13</span><span class="v JS3_13" data-id="JS3_13">
          <l s="H1961">וְהָיָ֡ה</l>
          <l s="H5117">כְּנ֣וֹחַ</l>
          <l s="H3709">כַּפּ֣וֹת</l>
          <l s="H7272">רַגְלֵ֣י</l>
          <l s="H3548">הַכֹּהֲנִ֡ים</l>
          <l s="H5375">נֹשְׂאֵי֩</l>
          <l s="H727">אֲר֨וֹן</l>
          <l s="H3068">יְהוָ֜ה</l>
          <l s="H136">אֲד֤וֹן</l>
          <l s="H3605">כָּל</l>־<l s="H776">הָאָ֙רֶץ֙</l>
          <l s="H4325">בְּמֵ֣י</l>
          <l s="H3383">הַיַּרְדֵּ֔ן</l>
          <l s="H4325">מֵ֤י</l>
          <l s="H3383">הַיַּרְדֵּן֙</l>
          <l s="H3772">יִכָּ֣רֵת֔וּן</l>
          <l s="H4325">הַמַּ֥יִם</l>
          <l s="H3381">הַיֹּרְדִ֖ים</l>
          <l s="H4605">מִלְמָ֑עְלָה</l>
          <l s="H5975">וְיַעַמְד֖וּ</l>
          <l s="H5067">נֵ֥ד</l>
          <l s="H259">אֶחָֽד</l>׃
        </span>
<span class="v-num v-14">14</span><span class="v JS3_14" data-id="JS3_14">
          <l s="H1961">וַיְהִ֗י</l>
          <l s="H5265">בִּנְסֹ֤עַ</l>
          <l s="H5971">הָעָם֙</l>
          <l s="H168">מֵאָ֣הֳלֵיהֶ֔ם</l>
          <l s="H5674">לַעֲבֹ֖ר</l>
          <l s="H853">אֶת</l>־<l s="H3383">הַיַּרְדֵּ֑ן</l>
          <l s="H3548">וְהַכֹּהֲנִ֗ים</l>
          <l s="H5375">נֹֽשְׂאֵ֛י</l>
          <l s="H727">הָאָר֥וֹן</l>
          <l s="H1285">הַבְּרִ֖ית</l>
          <l s="H6440">לִפְנֵ֥י</l>
          <l s="H5971">הָעָֽם</l>׃
        </span>
<span class="v-num v-15">15</span><span class="v JS3_15" data-id="JS3_15">
          <l s="H935">וּכְב֞וֹא</l>
          <l s="H5375">נֹשְׂאֵ֤י</l>
          <l s="H727">הָֽאָרוֹן֙</l>
          <l s="H5704">עַד</l>־<l s="H3383">הַיַּרְדֵּ֔ן</l>
          <l s="H7272">וְרַגְלֵ֤י</l>
          <l s="H3548">הַכֹּֽהֲנִים֙</l>
          <l s="H5375">נֹשְׂאֵ֣י</l>
          <l s="H727">הָֽאָר֔וֹן</l>
          <l s="H2881">נִטְבְּל֖וּ</l>
          <l s="H7097">בִּקְצֵ֣ה</l>
          <l s="H4325">הַמָּ֑יִם</l>
          <l s="H3383">וְהַיַּרְדֵּ֗ן</l>
          <l s="H4390">מָלֵא֙</l>
          <l s="H5921">עַל</l>־<l s="H3605">כָּל</l>־<l s="H1415">גְּדוֹתָ֔יו</l>
          <l s="H3605">כֹּ֖ל</l>
          <l s="H3117">יְמֵ֥י</l>
          <l s="H7105">קָצִֽיר</l>׃
        </span>
<span class="v-num v-16">16</span><span class="v JS3_16" data-id="JS3_16">
          <l s="H5975">וַיַּעַמְד֡וּ</l>
          <l s="H4325">הַמַּיִם֩</l>
          <l s="H3381">הַיֹּרְדִ֨ים</l>
          <l s="H4605">מִלְמַ֜עְלָה</l>
          <l s="H6965">קָ֣מוּ</l>
          <l s="H5067">נֵד</l>־<l s="H259">אֶחָ֗ד</l>
          <l s="H7368">הַרְחֵ֨ק</l>
          <l s="H3966">מְאֹ֜ד</l>
          <l s="H121">באדם</l>
          <l s="H5892">הָעִיר֙</l>
          <l s="H834">אֲשֶׁר֙</l>
          <l s="H6654">מִצַּ֣ד</l>
          <l s="H6891">צָֽרְתָ֔ן</l>
          <l s="H3381">וְהַיֹּרְדִ֗ים</l>
          <l s="H5921">עַ֣ל</l>
          <l s="H3220">יָ֧ם</l>
          <l s="H6160">הָעֲרָבָ֛ה</l>
          <l s="H3220">יָם</l>־<l s="H4417">הַמֶּ֖לַח</l>
          <l s="H8552">תַּ֣מּוּ</l>
          <l s="H3772">נִכְרָ֑תוּ</l>
          <l s="H5971">וְהָעָ֥ם</l>
          <l s="H5674">עָבְר֖וּ</l>
          <l s="H5048">נֶ֥גֶד</l>
          <l s="H3405">יְרִיחֽוֹ</l>׃
        </span>
<span class="v-num v-17">17</span><span class="v JS3_17" data-id="JS3_17">
          <l s="H5975">וַיַּעַמְד֣וּ</l>
          <l s="H3548">הַכֹּהֲנִ֡ים</l>
          <l s="H5375">נֹ֠שְׂאֵי</l>
          <l s="H727">הָאָר֨וֹן</l>
          <l s="H1285">בְּרִית</l>־<l s="H3068">יְהוָ֜ה</l>
          <l s="H2724">בֶּחָֽרָבָ֛ה</l>
          <l s="H8432">בְּת֥וֹךְ</l>
          <l s="H3383">הַיַּרְדֵּ֖ן</l>
          <l s="H3559">הָכֵ֑ן</l>
          <l s="H3605">וְכָל</l>־<l s="H3478">יִשְׂרָאֵ֗ל</l>
          <l s="H5674">עֹֽבְרִים֙</l>
          <l s="H2724">בֶּחָ֣רָבָ֔ה</l>
          <l s="H5704">עַ֤ד</l>
          <l s="H834">אֲשֶׁר</l>־<l s="H8552">תַּ֙מּוּ֙</l>
          <l s="H3605">כָּל</l>־<l s="H1471">הַגּ֔וֹי</l>
          <l s="H5674">לַעֲבֹ֖ר</l>
          <l s="H853">אֶת</l>־<l s="H3383">הַיַּרְדֵּֽן</l>׃
        </span>

</div>

</div><br>
<div class="footer"><div class="nav">
<a class="prev" href="JS2.html">&lt;</a>
<a class="home" href="index.html">=</a>
<a class="next" href="JS4.html">&gt;</a>
</div></div>
</body>
</html>