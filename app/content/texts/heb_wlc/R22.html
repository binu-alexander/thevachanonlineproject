<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>דברי הימים ב 2 (WLC)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="rtl" class="section-document">
<div class="header"><div class="nav">
<a class="name" href="R2.html">Westminster Leningrad Codex</a><a class="location" href="R2.html">דברי הימים ב 2</a><a class="prev" href="R21.html">&lt;</a>
<a class="home" href="index.html">=</a>
<a class="next" href="R23.html">&gt;</a>
</div></div>
<div class="section chapter R2 R22 heb_wlc heb " dir="rtl" lang="he" data-id="R22" data-nextid="R23" data-previd="R21"><br>
<br><div class="c">2</div>
<div class="p">
<span class="v-num v-1">1</span><span class="v R22_1" data-id="R22_1">
          
          <l s="H5608">וַיִּסְפֹּ֨ר</l>
          <l s="H8010">שְׁלֹמֹ֜ה</l>
          <l s="H7657">שִׁבְעִ֥ים</l>
          <l s="H505">אֶ֙לֶף֙</l>
          <l s="H376">אִ֣ישׁ</l>
          <l s="H5449">סַבָּ֔ל</l>
          <l s="H8084">וּשְׁמוֹנִ֥ים</l>
          <l s="H505">אֶ֛לֶף</l>
          <l s="H376">אִ֖ישׁ</l>
          <l s="H2672">חֹצֵ֣ב</l>
          <l s="H2022">בָּהָ֑ר</l>
          <l s="H5329">וּמְנַצְּחִ֣ים</l>
          <l s="H5921">עֲלֵיהֶ֔ם</l>
          <l s="H7969">שְׁלֹ֥שֶׁת</l>
          <l s="H505">אֲלָפִ֖ים</l>
          <l s="H8337">וְשֵׁ֥שׁ</l>
          <l s="H3967">מֵאֽוֹת</l>׃
          פ
        </span>
<span class="v-num v-2">2</span><span class="v R22_2" data-id="R22_2">
          
          <l s="H7971">וַיִּשְׁלַ֣ח</l>
          <l s="H8010">שְׁלֹמֹ֔ה</l>
          <l s="H413">אֶל</l>־<l s="H2361">חוּרָ֥ם</l>
          <l s="H4428">מֶֽלֶךְ</l>־<l s="H6865">צֹ֖ר</l>
          <l s="H559">לֵאמֹ֑ר</l>
          <l s="H834">כַּאֲשֶׁ֤ר</l>
          <l s="H6213">עָשִׂ֙יתָ֙</l>
          <l s="H5973">עִם</l>־<l s="H1732">דָּוִ֣יד</l>
          <l s="H1">אָבִ֔י</l>
          <l s="H7971">וַתִּֽשְׁלַֽח</l>־<l s="H">ל֣וֹ</l>
          <l s="H730">אֲרָזִ֔ים</l>
          <l s="H1129">לִבְנֽוֹת</l>־<l s="H">ל֥וֹ</l>
          <l s="H1004">בַ֖יִת</l>
          <l s="H3427">לָשֶׁ֥בֶת</l>
          <l s="H">בּֽוֹ</l>׃
        </span>
<span class="v-num v-3">3</span><span class="v R22_3" data-id="R22_3">
          
          <l s="H2009">הִנֵּה֩</l>
          <l s="H589">אֲנִ֨י</l>
          <l s="H1129">בֽוֹנֶה</l>־<l s="H1004">בַּ֜יִת</l>
          <l s="H8034">לְשֵׁ֣ם</l>
          ׀
          <l s="H3068">יְהוָ֣ה</l>
          <l s="H430">אֱלֹהָ֗י</l>
          <l s="H6942">לְהַקְדִּ֣ישׁ</l>
          <l s="H">ל֡וֹ</l>
          <l s="H6999">לְהַקְטִ֣יר</l>
          <l s="H6440">לְפָנָ֣יו</l>
          <l s="H7004">קְטֹֽרֶת</l>־<l s="H5561">סַמִּים֩</l>
          <l s="H4635">וּמַעֲרֶ֨כֶת</l>
          <l s="H8548">תָּמִ֤יד</l>
          <l s="H5930">וְעֹלוֹת֙</l>
          <l s="H1242">לַבֹּ֣קֶר</l>
          <l s="H6153">וְלָעֶ֔רֶב</l>
          <l s="H7676">לַשַּׁבָּתוֹת֙</l>
          <l s="H2320">וְלֶ֣חֳדָשִׁ֔ים</l>
          <l s="H4150">וּֽלְמוֹעֲדֵ֖י</l>
          <l s="H3068">יְהוָ֣ה</l>
          <l s="H430">אֱלֹהֵ֑ינוּ</l>
          <l s="H5769">לְעוֹלָ֖ם</l>
          <l s="H2063">זֹ֥את</l>
          <l s="H5921">עַל</l>־<l s="H3478">יִשְׂרָאֵֽל</l>׃
        </span>
<span class="v-num v-4">4</span><span class="v R22_4" data-id="R22_4">
          
          <l s="H1004">וְהַבַּ֛יִת</l>
          <l s="H834">אֲשֶׁר</l>־<l s="H589">אֲנִ֥י</l>
          <l s="H1129">בוֹנֶ֖ה</l>
          <l s="H1419">גָּד֑וֹל</l>
          <l s="H3588">כִּֽי</l>־<l s="H1419">גָד֥וֹל</l>
          <l s="H430">אֱלֹהֵ֖ינוּ</l>
          <l s="H3605">מִכָּל</l>־<l s="H430">הָאֱלֹהִֽים</l>׃
        </span>
<span class="v-num v-5">5</span><span class="v R22_5" data-id="R22_5">
          
          <l s="H4310">וּמִ֤י</l>
          <l s="H6113">יַעֲצָר</l>־<l s="H3581">כֹּ֙חַ֙</l>
          <l s="H1129">לִבְנֽוֹת</l>־<l s="H">ל֣וֹ</l>
          <l s="H1004">בַ֔יִת</l>
          <l s="H3588">כִּ֧י</l>
          <l s="H8064">הַשָּׁמַ֛יִם</l>
          <l s="H8064">וּשְׁמֵ֥י</l>
          <l s="H8064">הַשָּׁמַ֖יִם</l>
          <l s="H3808">לֹ֣א</l>
          <l s="H3557">יְכַלְכְּלֻ֑הוּ</l>
          <l s="H4310">וּמִ֤י</l>
          <l s="H589">אֲנִי֙</l>
          <l s="H834">אֲשֶׁ֣ר</l>
          <l s="H1129">אֶבְנֶה</l>־<l s="H">לּ֣וֹ</l>
          <l s="H1004">בַ֔יִת</l>
          <l s="H3588">כִּ֖י</l>
          <l s="H518">אִם</l>־<l s="H6999">לְהַקְטִ֥יר</l>
          <l s="H6440">לְפָנָֽיו</l>׃
        </span>
<span class="v-num v-6">6</span><span class="v R22_6" data-id="R22_6">
          
          <l s="H6258">וְעַתָּ֡ה</l>
          <l s="H7971">שְֽׁלַֽח</l>־<l s="H">לִ֣י</l>
          <l s="H376">אִישׁ</l>־<l s="H2450">חָכָ֡ם</l>
          <l s="H6213">לַעֲשׂוֹת֩</l>
          <l s="H2091">בַּזָּהָ֨ב</l>
          <l s="H3701">וּבַכֶּ֜סֶף</l>
          <l s="H5178">וּבַנְּחֹ֣שֶׁת</l>
          <l s="H1270">וּבַבַּרְזֶ֗ל</l>
          <l s="H710">וּבָֽאַרְגְּוָן֙</l>
          <l s="H3758">וְכַרְמִ֣יל</l>
          <l s="H8504">וּתְכֵ֔לֶת</l>
          <l s="H3045">וְיֹדֵ֖עַ</l>
          <l s="H6605">לְפַתֵּ֣חַ</l>
          <l s="H6603">פִּתּוּחִ֑ים</l>
          <l s="H5973">עִם</l>־<l s="H2450">הַֽחֲכָמִ֗ים</l>
          <l s="H834">אֲשֶׁ֤ר</l>
          <l s="H5973">עִמִּי֙</l>
          <l s="H3063">בִּֽיהוּדָ֣ה</l>
          <l s="H3389">וּבִֽירוּשָׁלִַ֔ם</l>
          <l s="H834">אֲשֶׁ֥ר</l>
          <l s="H3559">הֵכִ֖ין</l>
          <l s="H1732">דָּוִ֥יד</l>
          <l s="H1">אָבִֽי</l>׃
        </span>
<span class="v-num v-7">7</span><span class="v R22_7" data-id="R22_7">
          
          <l s="H7971">וּֽשְׁלַֽח</l>־<l s="H">לִי֩</l>
          <l s="H6086">עֲצֵ֨י</l>
          <l s="H730">אֲרָזִ֜ים</l>
          <l s="H1265">בְּרוֹשִׁ֣ים</l>
          <l s="H418">וְאַלְגּוּמִּים֮</l>
          <l s="H3844">מֵֽהַלְּבָנוֹן֒</l>
          <l s="H3588">כִּ֚י</l>
          <l s="H589">אֲנִ֣י</l>
          <l s="H3045">יָדַ֔עְתִּי</l>
          <l s="H834">אֲשֶׁ֤ר</l>
          <l s="H5650">עֲבָדֶ֙יךָ֙</l>
          <l s="H3045">יֽוֹדְעִ֔ים</l>
          <l s="H3772">לִכְר֖וֹת</l>
          <l s="H6086">עֲצֵ֣י</l>
          <l s="H3844">לְבָנ֑וֹן</l>
          <l s="H2009">וְהִנֵּ֥ה</l>
          <l s="H5650">עֲבָדַ֖י</l>
          <l s="H5973">עִם</l>־<l s="H5650">עֲבָדֶֽיךָ</l>׃
        </span>
<span class="v-num v-8">8</span><span class="v R22_8" data-id="R22_8">
          
          <l s="H3559">וּלְהָכִ֥ין</l>
          <l s="H">לִ֛י</l>
          <l s="H6086">עֵצִ֖ים</l>
          <l s="H7230">לָרֹ֑ב</l>
          <l s="H3588">כִּ֥י</l>
          <l s="H1004">הַבַּ֛יִת</l>
          <l s="H834">אֲשֶׁר</l>־<l s="H589">אֲנִ֥י</l>
          <l s="H1129">בוֹנֶ֖ה</l>
          <l s="H1419">גָּד֥וֹל</l>
          <l s="H6381">וְהַפְלֵֽא</l>׃
        </span>
<span class="v-num v-9">9</span><span class="v R22_9" data-id="R22_9">
          
          <l s="H2009">וְהִנֵּ֣ה</l>
          <l s="H2404">לַֽחֹטְבִ֣ים</l>
          ׀
          <l s="H3772">לְֽכֹרְתֵ֣י</l>
          ׀
          <l s="H6086">הָעֵצִ֡ים</l>
          <l s="H5414">נָתַתִּי֩</l>
          <l s="H2406">חִטִּ֨ים</l>
          ׀
          <l s="H4347">מַכּ֜וֹת</l>
          <l s="H5650">לַעֲבָדֶ֗יךָ</l>
          <l s="H3734">כֹּרִים֙</l>
          <l s="H6242">עֶשְׂרִ֣ים</l>
          <l s="H505">אֶ֔לֶף</l>
          <l s="H8184">וּשְׂעֹרִ֕ים</l>
          <l s="H3734">כֹּרִ֖ים</l>
          <l s="H6242">עֶשְׂרִ֣ים</l>
          <l s="H505">אָ֑לֶף</l>
          <l s="H3196">וְיַ֗יִן</l>
          <l s="H1324">בַּתִּים֙</l>
          <l s="H6242">עֶשְׂרִ֣ים</l>
          <l s="H505">אֶ֔לֶף</l>
          <l s="H8081">וְשֶׁ֕מֶן</l>
          <l s="H1324">בַּתִּ֖ים</l>
          <l s="H6242">עֶשְׂרִ֥ים</l>
          <l s="H505">אָֽלֶף</l>׃
          פ
        </span>
<span class="v-num v-10">10</span><span class="v R22_10" data-id="R22_10">
          
          <l s="H559">וַיֹּ֨אמֶר</l>
          <l s="H2361">חוּרָ֤ם</l>
          <l s="H4428">מֶֽלֶךְ</l>־<l s="H6865">צֹר֙</l>
          <l s="H3791">בִּכְתָ֔ב</l>
          <l s="H7971">וַיִּשְׁלַ֖ח</l>
          <l s="H413">אֶל</l>־<l s="H8010">שְׁלֹמֹ֑ה</l>
          <l s="H160">בְּאַהֲבַ֤ת</l>
          <l s="H3068">יְהוָה֙</l>
          <l s="H853">אֶת</l>־<l s="H5971">עַמּ֔וֹ</l>
          <l s="H5414">נְתָנְךָ֥</l>
          <l s="H5921">עֲלֵיהֶ֖ם</l>
          <l s="H4428">מֶֽלֶךְ</l>׃
        </span>
<span class="v-num v-11">11</span><span class="v R22_11" data-id="R22_11">
          
          <l s="H559">וַיֹּאמֶר֮</l>
          <l s="H2361">חוּרָם֒</l>
          <l s="H1288">בָּר֤וּךְ</l>
          <l s="H3068">יְהוָה֙</l>
          <l s="H430">אֱלֹהֵ֣י</l>
          <l s="H3478">יִשְׂרָאֵ֔ל</l>
          <l s="H834">אֲשֶׁ֣ר</l>
          <l s="H6213">עָשָׂ֔ה</l>
          <l s="H853">אֶת</l>־<l s="H8064">הַשָּׁמַ֖יִם</l>
          <l s="H853">וְאֶת</l>־<l s="H776">הָאָ֑רֶץ</l>
          <l s="H834">אֲשֶׁ֣ר</l>
          <l s="H5414">נָתַן֩</l>
          <l s="H1732">לְדָוִ֨יד</l>
          <l s="H4428">הַמֶּ֜לֶךְ</l>
          <l s="H1121">בֵּ֣ן</l>
          <l s="H2450">חָכָ֗ם</l>
          <l s="H3045">יוֹדֵ֙עַ֙</l>
          <l s="H7922">שֵׂ֣כֶל</l>
          <l s="H998">וּבִינָ֔ה</l>
          <l s="H834">אֲשֶׁ֤ר</l>
          <l s="H1129">יִבְנֶה</l>־<l s="H1004">בַּ֙יִת֙</l>
          <l s="H3068">לַיהוָ֔ה</l>
          <l s="H1004">וּבַ֖יִת</l>
          <l s="H4438">לְמַלְכוּתֽוֹ</l>׃
        </span>
<span class="v-num v-12">12</span><span class="v R22_12" data-id="R22_12">
          
          <l s="H6258">וְעַתָּ֗ה</l>
          <l s="H7971">שָׁלַ֧חְתִּי</l>
          <l s="H376">אִישׁ</l>־<l s="H2450">חָכָ֛ם</l>
          <l s="H3045">יוֹדֵ֥עַ</l>
          <l s="H998">בִּינָ֖ה</l>
          <l s="H2361">לְחוּרָ֥ם</l>
          <l s="H1">אָבִֽי</l>׃
        </span>
<span class="v-num v-13">13</span><span class="v R22_13" data-id="R22_13">
          
          <l s="H1121">בֶּן</l>־<l s="H802">אִשָּׁ֞ה</l>
          <l s="H4480">מִן</l>־<l s="H1323">בְּנ֣וֹת</l>
          <l s="H1835">דָּ֗ן</l>
          <l s="H1">וְאָבִ֣יו</l>
          <l s="H376">אִישׁ</l>־<l s="H6876">צֹרִ֡י</l>
          <l s="H3045">יוֹדֵ֡עַ</l>
          <l s="H6213">לַעֲשׂ֣וֹת</l>
          <l s="H2091">בַּזָּֽהָב</l>־<l s="H3701">וּ֠בַכֶּסֶף</l>
          <l s="H5178">בַּנְּחֹ֨שֶׁת</l>
          <l s="H1270">בַּבַּרְזֶ֜ל</l>
          <l s="H68">בָּאֲבָנִ֣ים</l>
          <l s="H6086">וּבָעֵצִ֗ים</l>
          <l s="H713">בָּאַרְגָּמָ֤ן</l>
          <l s="H8504">בַּתְּכֵ֙לֶת֙</l>
          <l s="H948">וּבַבּ֣וּץ</l>
          <l s="H3758">וּבַכַּרְמִ֔יל</l>
          <l s="H6605">וּלְפַתֵּ֙חַ֙</l>
          <l s="H3605">כָּל</l>־<l s="H6603">פִּתּ֔וּחַ</l>
          <l s="H2803">וְלַחְשֹׁ֖ב</l>
          <l s="H3605">כָּל</l>־<l s="H4284">מַחֲשָׁ֑בֶת</l>
          <l s="H834">אֲשֶׁ֤ר</l>
          <l s="H5414">יִנָּֽתֶן</l>־<l s="H">לוֹ֙</l>
          <l s="H5973">עִם</l>־<l s="H2450">חֲכָמֶ֔יךָ</l>
          <l s="H2450">וְֽחַכְמֵ֔י</l>
          <l s="H113">אֲדֹנִ֖י</l>
          <l s="H1732">דָּוִ֥יד</l>
          <l s="H1">אָבִֽיךָ</l>׃
        </span>
<span class="v-num v-14">14</span><span class="v R22_14" data-id="R22_14">
          
          <l s="H6258">וְ֠עַתָּה</l>
          <l s="H2406">הַחִטִּ֨ים</l>
          <l s="H8184">וְהַשְּׂעֹרִ֜ים</l>
          <l s="H8081">הַשֶּׁ֤מֶן</l>
          <l s="H3196">וְהַיַּ֙יִן֙</l>
          <l s="H834">אֲשֶׁ֣ר</l>
          <l s="H559">אָמַ֣ר</l>
          <l s="H113">אֲדֹנִ֔י</l>
          <l s="H7971">יִשְׁלַ֖ח</l>
          <l s="H5650">לַעֲבָדָֽיו</l>׃
        </span>
<span class="v-num v-15">15</span><span class="v R22_15" data-id="R22_15">
          
          <l s="H587">וַ֠אֲנַחְנוּ</l>
          <l s="H3772">נִכְרֹ֨ת</l>
          <l s="H6086">עֵצִ֤ים</l>
          <l s="H4480">מִן</l>־<l s="H3844">הַלְּבָנוֹן֙</l>
          <l s="H3605">כְּכָל</l>־<l s="H6878">צָרְכֶּ֔ךָ</l>
          <l s="H935">וּנְבִיאֵ֥ם</l>
          <l s="H">לְךָ֛</l>
          <l s="H7513">רַפְסֹד֖וֹת</l>
          <l s="H5921">עַל</l>־<l s="H3220">יָ֣ם</l>
          <l s="H3305">יָפ֑וֹ</l>
          <l s="H859">וְאַתָּ֛ה</l>
          <l s="H5927">תַּעֲלֶ֥ה</l>
          <l s="H853">אֹתָ֖ם</l>
          <l s="H3389">יְרוּשָׁלִָֽם</l>׃
          פ
        </span>
<span class="v-num v-16">16</span><span class="v R22_16" data-id="R22_16">
          
          <l s="H5608">וַיִּסְפֹּ֣ר</l>
          <l s="H8010">שְׁלֹמֹ֗ה</l>
          <l s="H3605">כָּל</l>־<l s="H376">הָאֲנָשִׁ֤ים</l>
          <l s="H1616">הַגֵּירִים֙</l>
          <l s="H834">אֲשֶׁר֙</l>
          <l s="H776">בְּאֶ֣רֶץ</l>
          <l s="H3478">יִשְׂרָאֵ֔ל</l>
          <l s="H310">אַחֲרֵ֣י</l>
          <l s="H5610">הַסְּפָ֔ר</l>
          <l s="H834">אֲשֶׁ֥ר</l>
          <l s="H5608">סְפָרָ֖ם</l>
          <l s="H1732">דָּוִ֣יד</l>
          <l s="H1">אָבִ֑יו</l>
          <l s="H4672">וַיִּמָּצְא֗וּ</l>
          <l s="H3967">מֵאָ֤ה</l>
          <l s="H2572">וַחֲמִשִּׁים֙</l>
          <l s="H505">אֶ֔לֶף</l>
          <l s="H7969">וּשְׁלֹ֥שֶׁת</l>
          <l s="H505">אֲלָפִ֖ים</l>
          <l s="H8337">וְשֵׁ֥שׁ</l>
          <l s="H3967">מֵאֽוֹת</l>׃
        </span>
<span class="v-num v-17">17</span><span class="v R22_17" data-id="R22_17">
          
          <l s="H6213">וַיַּ֨עַשׂ</l>
          <l s="H1992">מֵהֶ֜ם</l>
          <l s="H7657">שִׁבְעִ֥ים</l>
          <l s="H505">אֶ֙לֶף֙</l>
          <l s="H5449">סַבָּ֔ל</l>
          <l s="H8084">וּשְׁמֹנִ֥ים</l>
          <l s="H505">אֶ֖לֶף</l>
          <l s="H2672">חֹצֵ֣ב</l>
          <l s="H2022">בָּהָ֑ר</l>
          <l s="H7969">וּשְׁלֹ֤שֶׁת</l>
          <l s="H505">אֲלָפִים֙</l>
          <l s="H8337">וְשֵׁ֣שׁ</l>
          <l s="H3967">מֵא֔וֹת</l>
          <l s="H5329">מְנַצְּחִ֖ים</l>
          <l s="H5647">לְהַעֲבִ֥יד</l>
          <l s="H853">אֶת</l>־<l s="H5971">הָעָֽם</l>׃
        </span>

</div>

</div><br>
<div class="footer"><div class="nav">
<a class="prev" href="R21.html">&lt;</a>
<a class="home" href="index.html">=</a>
<a class="next" href="R23.html">&gt;</a>
</div></div>
</body>
</html>