<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>ויקרא 15 (WLC)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="rtl" class="section-document">
<div class="header"><div class="nav">
<a class="name" href="LV.html">Westminster Leningrad Codex</a><a class="location" href="LV.html">ויקרא 15</a><a class="prev" href="LV14.html">&lt;</a>
<a class="home" href="index.html">=</a>
<a class="next" href="LV16.html">&gt;</a>
</div></div>
<div class="section chapter LV LV15 heb_wlc heb " dir="rtl" lang="he" data-id="LV15" data-nextid="LV16" data-previd="LV14"><br>
<br><div class="c">15</div>
<div class="p">
<span class="v-num v-1">1</span><span class="v LV15_1" data-id="LV15_1">
          <l s="H1696">וַיְדַבֵּ֣ר</l>
          <l s="H3068">יְהוָ֔ה</l>
          <l s="H413">אֶל</l>־<l s="H4872">מֹשֶׁ֥ה</l>
          <l s="H413">וְאֶֽל</l>־<l s="H175">אַהֲרֹ֖ן</l>
          <l s="H559">לֵאמֹֽר</l>׃
        </span>
<span class="v-num v-2">2</span><span class="v LV15_2" data-id="LV15_2">
          <l s="H1696">דַּבְּרוּ֙</l>
          <l s="H413">אֶל</l>־<l s="H1121">בְּנֵ֣י</l>
          <l s="H3478">יִשְׂרָאֵ֔ל</l>
          <l s="H559">וַאֲמַרְתֶּ֖ם</l>
          <l s="H413">אֲלֵהֶ֑ם</l>
          <l s="H376">אִ֣ישׁ</l>
          <l s="H376">אִ֗ישׁ</l>
          <l s="H3588">כִּ֤י</l>
          <l s="H1961">יִהְיֶה֙</l>
          <l s="H2100">זָ֣ב</l>
          <l s="H1320">מִבְּשָׂר֔וֹ</l>
          <l s="H2101">זוֹב֖וֹ</l>
          <l s="H2931">טָמֵ֥א</l>
          <l s="H1931">הֽוּא</l>׃
        </span>
<span class="v-num v-3">3</span><span class="v LV15_3" data-id="LV15_3">
          <l s="H2063">וְזֹ֛את</l>
          <l s="H1961">תִּהְיֶ֥ה</l>
          <l s="H2932">טֻמְאָת֖וֹ</l>
          <l s="H2101">בְּזוֹב֑וֹ</l>
          <l s="H7325">רָ֣ר</l>
          <l s="H1320">בְּשָׂר֞וֹ</l>
          <l s="H854">אֶת</l>־<l s="H2101">זוֹב֗וֹ</l>
          <l s="H176">אֽוֹ</l>־<l s="H2856">הֶחְתִּ֤ים</l>
          <l s="H1320">בְּשָׂרוֹ֙</l>
          <l s="H2101">מִזּוֹב֔וֹ</l>
          <l s="H2932">טֻמְאָת֖וֹ</l>
          <l s="H1931">הִֽוא</l>׃
        </span>
<span class="v-num v-4">4</span><span class="v LV15_4" data-id="LV15_4">
          <l s="H3605">כָּל</l>־<l s="H4904">הַמִּשְׁכָּ֗ב</l>
          <l s="H834">אֲשֶׁ֨ר</l>
          <l s="H7901">יִשְׁכַּ֥ב</l>
          <l s="H5921">עָלָ֛יו</l>
          <l s="H2100">הַזָּ֖ב</l>
          <l s="H2930">יִטְמָ֑א</l>
          <l s="H3605">וְכָֽל</l>־<l s="H3627">הַכְּלִ֛י</l>
          <l s="H834">אֲשֶׁר</l>־<l s="H3427">יֵשֵׁ֥ב</l>
          <l s="H5921">עָלָ֖יו</l>
          <l s="H2930">יִטְמָֽא</l>׃
        </span>
<span class="v-num v-5">5</span><span class="v LV15_5" data-id="LV15_5">
          <l s="H376">וְאִ֕ישׁ</l>
          <l s="H834">אֲשֶׁ֥ר</l>
          <l s="H5060">יִגַּ֖ע</l>
          <l s="H4904">בְּמִשְׁכָּב֑וֹ</l>
          <l s="H3526">יְכַבֵּ֧ס</l>
          <l s="H899">בְּגָדָ֛יו</l>
          <l s="H7364">וְרָחַ֥ץ</l>
          <l s="H4325">בַּמַּ֖יִם</l>
          <l s="H2930">וְטָמֵ֥א</l>
          <l s="H5704">עַד</l>־<l s="H6153">הָעָֽרֶב</l>׃
        </span>
<span class="v-num v-6">6</span><span class="v LV15_6" data-id="LV15_6">
          <l s="H3427">וְהַיֹּשֵׁב֙</l>
          <l s="H5921">עַֽל</l>־<l s="H3627">הַכְּלִ֔י</l>
          <l s="H834">אֲשֶׁר</l>־<l s="H3427">יֵשֵׁ֥ב</l>
          <l s="H5921">עָלָ֖יו</l>
          <l s="H2100">הַזָּ֑ב</l>
          <l s="H3526">יְכַבֵּ֧ס</l>
          <l s="H899">בְּגָדָ֛יו</l>
          <l s="H7364">וְרָחַ֥ץ</l>
          <l s="H4325">בַּמַּ֖יִם</l>
          <l s="H2930">וְטָמֵ֥א</l>
          <l s="H5704">עַד</l>־<l s="H6153">הָעָֽרֶב</l>׃
        </span>
<span class="v-num v-7">7</span><span class="v LV15_7" data-id="LV15_7">
          <l s="H5060">וְהַנֹּגֵ֖עַ</l>
          <l s="H1320">בִּבְשַׂ֣ר</l>
          <l s="H2100">הַזָּ֑ב</l>
          <l s="H3526">יְכַבֵּ֧ס</l>
          <l s="H899">בְּגָדָ֛יו</l>
          <l s="H7364">וְרָחַ֥ץ</l>
          <l s="H4325">בַּמַּ֖יִם</l>
          <l s="H2930">וְטָמֵ֥א</l>
          <l s="H5704">עַד</l>־<l s="H6153">הָעָֽרֶב</l>׃
        </span>
<span class="v-num v-8">8</span><span class="v LV15_8" data-id="LV15_8">
          <l s="H3588">וְכִֽי</l>־<l s="H7556">יָרֹ֛ק</l>
          <l s="H2100">הַזָּ֖ב</l>
          <l s="H2889">בַּטָּה֑וֹר</l>
          <l s="H3526">וְכִבֶּ֧ס</l>
          <l s="H899">בְּגָדָ֛יו</l>
          <l s="H7364">וְרָחַ֥ץ</l>
          <l s="H4325">בַּמַּ֖יִם</l>
          <l s="H2930">וְטָמֵ֥א</l>
          <l s="H5704">עַד</l>־<l s="H6153">הָעָֽרֶב</l>׃
        </span>
<span class="v-num v-9">9</span><span class="v LV15_9" data-id="LV15_9">
          <l s="H3605">וְכָל</l>־<l s="H4817">הַמֶּרְכָּ֗ב</l>
          <l s="H834">אֲשֶׁ֨ר</l>
          <l s="H7392">יִרְכַּ֥ב</l>
          <l s="H5921">עָלָ֛יו</l>
          <l s="H2100">הַזָּ֖ב</l>
          <l s="H2930">יִטְמָֽא</l>׃
        </span>
<span class="v-num v-10">10</span><span class="v LV15_10" data-id="LV15_10">
          <l s="H3605">וְכָל</l>־<l s="H5060">הַנֹּגֵ֗עַ</l>
          <l s="H3605">בְּכֹל֙</l>
          <l s="H834">אֲשֶׁ֣ר</l>
          <l s="H1961">יִהְיֶ֣ה</l>
          <l s="H8478">תַחְתָּ֔יו</l>
          <l s="H2930">יִטְמָ֖א</l>
          <l s="H5704">עַד</l>־<l s="H6153">הָעָ֑רֶב</l>
          <l s="H5375">וְהַנּוֹשֵׂ֣א</l>
          <l s="H853">אוֹתָ֔ם</l>
          <l s="H3526">יְכַבֵּ֧ס</l>
          <l s="H899">בְּגָדָ֛יו</l>
          <l s="H7364">וְרָחַ֥ץ</l>
          <l s="H4325">בַּמַּ֖יִם</l>
          <l s="H2930">וְטָמֵ֥א</l>
          <l s="H5704">עַד</l>־<l s="H6153">הָעָֽרֶב</l>׃
        </span>
<span class="v-num v-11">11</span><span class="v LV15_11" data-id="LV15_11">
          <l s="H3605">וְכֹ֨ל</l>
          <l s="H834">אֲשֶׁ֤ר</l>
          <l s="H5060">יִגַּע</l>־<l s="H">בּוֹ֙</l>
          <l s="H2100">הַזָּ֔ב</l>
          <l s="H3027">וְיָדָ֖יו</l>
          <l s="H3808">לֹא</l>־<l s="H7857">שָׁטַ֣ף</l>
          <l s="H4325">בַּמָּ֑יִם</l>
          <l s="H3526">וְכִבֶּ֧ס</l>
          <l s="H899">בְּגָדָ֛יו</l>
          <l s="H7364">וְרָחַ֥ץ</l>
          <l s="H4325">בַּמַּ֖יִם</l>
          <l s="H2930">וְטָמֵ֥א</l>
          <l s="H5704">עַד</l>־<l s="H6153">הָעָֽרֶב</l>׃
        </span>
<span class="v-num v-12">12</span><span class="v LV15_12" data-id="LV15_12">
          <l s="H3627">וּכְלִי</l>־<l s="H2789">חֶ֛רֶשׂ</l>
          <l s="H834">אֲשֶׁר</l>־<l s="H5060">יִגַּע</l>־<l s="H">בּ֥וֹ</l>
          <l s="H2100">הַזָּ֖ב</l>
          <l s="H7665">יִשָּׁבֵ֑ר</l>
          <l s="H3605">וְכָל</l>־<l s="H3627">כְּלִי</l>־<l s="H6086">עֵ֔ץ</l>
          <l s="H7857">יִשָּׁטֵ֖ף</l>
          <l s="H4325">בַּמָּֽיִם</l>׃
        </span>
<span class="v-num v-13">13</span><span class="v LV15_13" data-id="LV15_13">
          <l s="H3588">וְכִֽי</l>־<l s="H2891">יִטְהַ֤ר</l>
          <l s="H2100">הַזָּב֙</l>
          <l s="H2101">מִזּוֹב֔וֹ</l>
          <l s="H5608">וְסָ֨פַר</l>
          <l s="H">ל֜וֹ</l>
          <l s="H7651">שִׁבְעַ֥ת</l>
          <l s="H3117">יָמִ֛ים</l>
          <l s="H2893">לְטָהֳרָת֖וֹ</l>
          <l s="H3526">וְכִבֶּ֣ס</l>
          <l s="H899">בְּגָדָ֑יו</l>
          <l s="H7364">וְרָחַ֧ץ</l>
          <l s="H1320">בְּשָׂר֛וֹ</l>
          <l s="H4325">בְּמַ֥יִם</l>
          <l s="H2416">חַיִּ֖ים</l>
          <l s="H2891">וְטָהֵֽר</l>׃
        </span>
<span class="v-num v-14">14</span><span class="v LV15_14" data-id="LV15_14">
          <l s="H3117">וּבַיּ֣וֹם</l>
          <l s="H8066">הַשְּׁמִינִ֗י</l>
          <l s="H3947">יִֽקַּֽח</l>־<l s="H">לוֹ֙</l>
          <l s="H8147">שְׁתֵּ֣י</l>
          <l s="H8449">תֹרִ֔ים</l>
          <l s="H176">א֥וֹ</l>
          <l s="H8147">שְׁנֵ֖י</l>
          <l s="H1121">בְּנֵ֣י</l>
          <l s="H3123">יוֹנָ֑ה</l>
          <l s="H935">וּבָ֣א</l>
          ׀
          <l s="H6440">לִפְנֵ֣י</l>
          <l s="H3068">יְהוָ֗ה</l>
          <l s="H413">אֶל</l>־<l s="H6607">פֶּ֙תַח֙</l>
          <l s="H168">אֹ֣הֶל</l>
          <l s="H4150">מוֹעֵ֔ד</l>
          <l s="H5414">וּנְתָנָ֖ם</l>
          <l s="H413">אֶל</l>־<l s="H3548">הַכֹּהֵֽן</l>׃
        </span>
<span class="v-num v-15">15</span><span class="v LV15_15" data-id="LV15_15">
          <l s="H6213">וְעָשָׂ֤ה</l>
          <l s="H853">אֹתָם֙</l>
          <l s="H3548">הַכֹּהֵ֔ן</l>
          <l s="H259">אֶחָ֣ד</l>
          <l s="H2403">חַטָּ֔את</l>
          <l s="H259">וְהָאֶחָ֖ד</l>
          <l s="H5930">עֹלָ֑ה</l>
          <l s="H3722">וְכִפֶּ֨ר</l>
          <l s="H5921">עָלָ֧יו</l>
          <l s="H3548">הַכֹּהֵ֛ן</l>
          <l s="H6440">לִפְנֵ֥י</l>
          <l s="H3068">יְהוָ֖ה</l>
          <l s="H2101">מִזּוֹבֽוֹ</l>׃
          ס
        </span>
<span class="v-num v-16">16</span><span class="v LV15_16" data-id="LV15_16">
          <l s="H376">וְאִ֕ישׁ</l>
          <l s="H3588">כִּֽי</l>־<l s="H3318">תֵצֵ֥א</l>
          <l s="H4480">מִמֶּ֖נּוּ</l>
          <l s="H7902">שִׁכְבַת</l>־<l s="H2233">זָ֑רַע</l>
          <l s="H7364">וְרָחַ֥ץ</l>
          <l s="H4325">בַּמַּ֛יִם</l>
          <l s="H853">אֶת</l>־<l s="H3605">כָּל</l>־<l s="H1320">בְּשָׂר֖וֹ</l>
          <l s="H2930">וְטָמֵ֥א</l>
          <l s="H5704">עַד</l>־<l s="H6153">הָעָֽרֶב</l>׃
        </span>
<span class="v-num v-17">17</span><span class="v LV15_17" data-id="LV15_17">
          <l s="H3605">וְכָל</l>־<l s="H899">בֶּ֣גֶד</l>
          <l s="H3605">וְכָל</l>־<l s="H5785">ע֔וֹר</l>
          <l s="H834">אֲשֶׁר</l>־<l s="H1961">יִהְיֶ֥ה</l>
          <l s="H5921">עָלָ֖יו</l>
          <l s="H7902">שִׁכְבַת</l>־<l s="H2233">זָ֑רַע</l>
          <l s="H3526">וְכֻבַּ֥ס</l>
          <l s="H4325">בַּמַּ֖יִם</l>
          <l s="H2930">וְטָמֵ֥א</l>
          <l s="H5704">עַד</l>־<l s="H6153">הָעָֽרֶב</l>׃
          פ
        </span>
<span class="v-num v-18">18</span><span class="v LV15_18" data-id="LV15_18">
          <l s="H802">וְאִשָּׁ֕ה</l>
          <l s="H834">אֲשֶׁ֨ר</l>
          <l s="H7901">יִשְׁכַּ֥ב</l>
          <l s="H376">אִ֛ישׁ</l>
          <l s="H854">אֹתָ֖הּ</l>
          <l s="H7902">שִׁכְבַת</l>־<l s="H2233">זָ֑רַע</l>
          <l s="H7364">וְרָחֲצ֣וּ</l>
          <l s="H4325">בַמַּ֔יִם</l>
          <l s="H2930">וְטָמְא֖וּ</l>
          <l s="H5704">עַד</l>־<l s="H6153">הָעָֽרֶב</l>׃
        </span>
<span class="v-num v-19">19</span><span class="v LV15_19" data-id="LV15_19">
          <l s="H802">וְאִשָּׁה֙</l>
          <l s="H3588">כִּֽי</l>־<l s="H1961">תִהְיֶ֣ה</l>
          <l s="H2101">זָבָ֔ה</l>
          <l s="H1818">דָּ֛ם</l>
          <l s="H1961">יִהְיֶ֥ה</l>
          <l s="H2100">זֹבָ֖הּ</l>
          <l s="H1320">בִּבְשָׂרָ֑הּ</l>
          <l s="H7651">שִׁבְעַ֤ת</l>
          <l s="H3117">יָמִים֙</l>
          <l s="H1961">תִּהְיֶ֣ה</l>
          <l s="H5079">בְנִדָּתָ֔הּ</l>
          <l s="H3605">וְכָל</l>־<l s="H5060">הַנֹּגֵ֥עַ</l>
          <l s="H">בָּ֖הּ</l>
          <l s="H2930">יִטְמָ֥א</l>
          <l s="H5704">עַד</l>־<l s="H6153">הָעָֽרֶב</l>׃
        </span>
<span class="v-num v-20">20</span><span class="v LV15_20" data-id="LV15_20">
          <l s="H3605">וְכֹל֩</l>
          <l s="H834">אֲשֶׁ֨ר</l>
          <l s="H7901">תִּשְׁכַּ֥ב</l>
          <l s="H5921">עָלָ֛יו</l>
          <l s="H5079">בְּנִדָּתָ֖הּ</l>
          <l s="H2930">יִטְמָ֑א</l>
          <l s="H3605">וְכֹ֛ל</l>
          <l s="H834">אֲשֶׁר</l>־<l s="H3427">תֵּשֵׁ֥ב</l>
          <l s="H5921">עָלָ֖יו</l>
          <l s="H2930">יִטְמָֽא</l>׃
        </span>
<span class="v-num v-21">21</span><span class="v LV15_21" data-id="LV15_21">
          <l s="H3605">וְכָל</l>־<l s="H5060">הַנֹּגֵ֖עַ</l>
          <l s="H4904">בְּמִשְׁכָּבָ֑הּ</l>
          <l s="H3526">יְכַבֵּ֧ס</l>
          <l s="H899">בְּגָדָ֛יו</l>
          <l s="H7364">וְרָחַ֥ץ</l>
          <l s="H4325">בַּמַּ֖יִם</l>
          <l s="H2930">וְטָמֵ֥א</l>
          <l s="H5704">עַד</l>־<l s="H6153">הָעָֽרֶב</l>׃
        </span>
<span class="v-num v-22">22</span><span class="v LV15_22" data-id="LV15_22">
          <l s="H3605">וְכָל</l>־<l s="H5060">הַנֹּגֵ֔עַ</l>
          <l s="H3605">בְּכָל</l>־<l s="H3627">כְּלִ֖י</l>
          <l s="H834">אֲשֶׁר</l>־<l s="H3427">תֵּשֵׁ֣ב</l>
          <l s="H5921">עָלָ֑יו</l>
          <l s="H3526">יְכַבֵּ֧ס</l>
          <l s="H899">בְּגָדָ֛יו</l>
          <l s="H7364">וְרָחַ֥ץ</l>
          <l s="H4325">בַּמַּ֖יִם</l>
          <l s="H2930">וְטָמֵ֥א</l>
          <l s="H5704">עַד</l>־<l s="H6153">הָעָֽרֶב</l>׃
        </span>
<span class="v-num v-23">23</span><span class="v LV15_23" data-id="LV15_23">
          <l s="H518">וְאִ֨ם</l>
          <l s="H5921">עַֽל</l>־<l s="H4904">הַמִּשְׁכָּ֜ב</l>
          <l s="H1931">ה֗וּא</l>
          <l s="H176">א֧וֹ</l>
          <l s="H5921">עַֽל</l>־<l s="H3627">הַכְּלִ֛י</l>
          <l s="H834">אֲשֶׁר</l>־<l s="H1931">הִ֥וא</l>
          <l s="H3427">יֹשֶֽׁבֶת</l>־<l s="H5921">עָלָ֖יו</l>
          <l s="H5060">בְּנָגְעוֹ</l>־<l s="H">ב֑וֹ</l>
          <l s="H2930">יִטְמָ֖א</l>
          <l s="H5704">עַד</l>־<l s="H6153">הָעָֽרֶב</l>׃
        </span>
<span class="v-num v-24">24</span><span class="v LV15_24" data-id="LV15_24">
          <l s="H518">וְאִ֡ם</l>
          <l s="H7901">שָׁכֹב֩</l>
          <l s="H7901">יִשְׁכַּ֨ב</l>
          <l s="H376">אִ֜ישׁ</l>
          <l s="H854">אֹתָ֗הּ</l>
          <l s="H1961">וּתְהִ֤י</l>
          <l s="H5079">נִדָּתָהּ֙</l>
          <l s="H5921">עָלָ֔יו</l>
          <l s="H2930">וְטָמֵ֖א</l>
          <l s="H7651">שִׁבְעַ֣ת</l>
          <l s="H3117">יָמִ֑ים</l>
          <l s="H3605">וְכָל</l>־<l s="H4904">הַמִּשְׁכָּ֛ב</l>
          <l s="H834">אֲשֶׁר</l>־<l s="H7901">יִשְׁכַּ֥ב</l>
          <l s="H5921">עָלָ֖יו</l>
          <l s="H2930">יִטְמָֽא</l>׃
          פ
        </span>
<span class="v-num v-25">25</span><span class="v LV15_25" data-id="LV15_25">
          <l s="H802">וְאִשָּׁ֡ה</l>
          <l s="H3588">כִּֽי</l>־<l s="H2100">יָזוּב֩</l>
          <l s="H2101">ז֨וֹב</l>
          <l s="H1818">דָּמָ֜הּ</l>
          <l s="H3117">יָמִ֣ים</l>
          <l s="H7227">רַבִּ֗ים</l>
          <l s="H3808">בְּלֹא֙</l>
          <l s="H6256">עֶת</l>־<l s="H5079">נִדָּתָ֔הּ</l>
          <l s="H176">א֥וֹ</l>
          <l s="H3588">כִֽי</l>־<l s="H2100">תָז֖וּב</l>
          <l s="H5921">עַל</l>־<l s="H5079">נִדָּתָ֑הּ</l>
          <l s="H3605">כָּל</l>־<l s="H3117">יְמֵ֞י</l>
          <l s="H2101">ז֣וֹב</l>
          <l s="H2932">טֻמְאָתָ֗הּ</l>
          <l s="H3117">כִּימֵ֧י</l>
          <l s="H5079">נִדָּתָ֛הּ</l>
          <l s="H1961">תִּהְיֶ֖ה</l>
          <l s="H2931">טְמֵאָ֥ה</l>
          <l s="H1931">הִֽוא</l>׃
        </span>
<span class="v-num v-26">26</span><span class="v LV15_26" data-id="LV15_26">
          <l s="H3605">כָּל</l>־<l s="H4904">הַמִּשְׁכָּ֞ב</l>
          <l s="H834">אֲשֶׁר</l>־<l s="H7901">תִּשְׁכַּ֤ב</l>
          <l s="H5921">עָלָיו֙</l>
          <l s="H3605">כָּל</l>־<l s="H3117">יְמֵ֣י</l>
          <l s="H2101">זוֹבָ֔הּ</l>
          <l s="H4904">כְּמִשְׁכַּ֥ב</l>
          <l s="H5079">נִדָּתָ֖הּ</l>
          <l s="H1961">יִֽהְיֶה</l>־<l s="H">לָּ֑הּ</l>
          <l s="H3605">וְכָֽל</l>־<l s="H3627">הַכְּלִי֙</l>
          <l s="H834">אֲשֶׁ֣ר</l>
          <l s="H3427">תֵּשֵׁ֣ב</l>
          <l s="H5921">עָלָ֔יו</l>
          <l s="H2931">טָמֵ֣א</l>
          <l s="H1961">יִהְיֶ֔ה</l>
          <l s="H2932">כְּטֻמְאַ֖ת</l>
          <l s="H5079">נִדָּתָֽהּ</l>׃
        </span>
<span class="v-num v-27">27</span><span class="v LV15_27" data-id="LV15_27">
          <l s="H3605">וְכָל</l>־<l s="H5060">הַנּוֹגֵ֥עַ</l>
          <l s="H">בָּ֖ם</l>
          <l s="H2930">יִטְמָ֑א</l>
          <l s="H3526">וְכִבֶּ֧ס</l>
          <l s="H899">בְּגָדָ֛יו</l>
          <l s="H7364">וְרָחַ֥ץ</l>
          <l s="H4325">בַּמַּ֖יִם</l>
          <l s="H2930">וְטָמֵ֥א</l>
          <l s="H5704">עַד</l>־<l s="H6153">הָעָֽרֶב</l>׃
        </span>
<span class="v-num v-28">28</span><span class="v LV15_28" data-id="LV15_28">
          <l s="H518">וְאִֽם</l>־<l s="H2891">טָהֲרָ֖ה</l>
          <l s="H2101">מִזּוֹבָ֑הּ</l>
          <l s="H5608">וְסָ֥פְרָה</l>
          <l s="H">לָּ֛הּ</l>
          <l s="H7651">שִׁבְעַ֥ת</l>
          <l s="H3117">יָמִ֖ים</l>
          <l s="H310">וְאַחַ֥ר</l>
          <l s="H2891">תִּטְהָֽר</l>׃
        </span>
<span class="v-num v-29">29</span><span class="v LV15_29" data-id="LV15_29">
          <l s="H3117">וּבַיּ֣וֹם</l>
          <l s="H8066">הַשְּׁמִינִ֗י</l>
          <l s="H3947">תִּֽקַּֽח</l>־<l s="H">לָהּ֙</l>
          <l s="H8147">שְׁתֵּ֣י</l>
          <l s="H8449">תֹרִ֔ים</l>
          <l s="H176">א֥וֹ</l>
          <l s="H8147">שְׁנֵ֖י</l>
          <l s="H1121">בְּנֵ֣י</l>
          <l s="H3123">יוֹנָ֑ה</l>
          <l s="H935">וְהֵבִיאָ֤ה</l>
          <l s="H853">אוֹתָם֙</l>
          <l s="H413">אֶל</l>־<l s="H3548">הַכֹּהֵ֔ן</l>
          <l s="H413">אֶל</l>־<l s="H6607">פֶּ֖תַח</l>
          <l s="H168">אֹ֥הֶל</l>
          <l s="H4150">מוֹעֵֽד</l>׃
        </span>
<span class="v-num v-30">30</span><span class="v LV15_30" data-id="LV15_30">
          <l s="H6213">וְעָשָׂ֤ה</l>
          <l s="H3548">הַכֹּהֵן֙</l>
          <l s="H853">אֶת</l>־<l s="H259">הָאֶחָ֣ד</l>
          <l s="H2403">חַטָּ֔את</l>
          <l s="H853">וְאֶת</l>־<l s="H259">הָאֶחָ֖ד</l>
          <l s="H5930">עֹלָ֑ה</l>
          <l s="H3722">וְכִפֶּ֨ר</l>
          <l s="H5921">עָלֶ֤יהָ</l>
          <l s="H3548">הַכֹּהֵן֙</l>
          <l s="H6440">לִפְנֵ֣י</l>
          <l s="H3068">יְהוָ֔ה</l>
          <l s="H2101">מִזּ֖וֹב</l>
          <l s="H2932">טֻמְאָתָֽהּ</l>׃
        </span>
<span class="v-num v-31">31</span><span class="v LV15_31" data-id="LV15_31">
          <l s="H5144">וְהִזַּרְתֶּ֥ם</l>
          <l s="H853">אֶת</l>־<l s="H1121">בְּנֵי</l>־<l s="H3478">יִשְׂרָאֵ֖ל</l>
          <l s="H2932">מִטֻּמְאָתָ֑ם</l>
          <l s="H3808">וְלֹ֤א</l>
          <l s="H4191">יָמֻ֙תוּ֙</l>
          <l s="H2932">בְּטֻמְאָתָ֔ם</l>
          <l s="H2930">בְּטַמְּאָ֥ם</l>
          <l s="H853">אֶת</l>־<l s="H4908">מִשְׁכָּנִ֖י</l>
          <l s="H834">אֲשֶׁ֥ר</l>
          <l s="H8432">בְּתוֹכָֽם</l>׃
        </span>
<span class="v-num v-32">32</span><span class="v LV15_32" data-id="LV15_32">
          <l s="H2063">זֹ֥את</l>
          <l s="H8451">תּוֹרַ֖ת</l>
          <l s="H2100">הַזָּ֑ב</l>
          <l s="H834">וַאֲשֶׁ֨ר</l>
          <l s="H3318">תֵּצֵ֥א</l>
          <l s="H4480">מִמֶּ֛נּוּ</l>
          <l s="H7902">שִׁכְבַת</l>־<l s="H2233">זֶ֖רַע</l>
          <l s="H2930">לְטָמְאָה</l>־<l s="H">בָֽהּ</l>׃
        </span>
<span class="v-num v-33">33</span><span class="v LV15_33" data-id="LV15_33">
          <l s="H1739">וְהַדָּוָה֙</l>
          <l s="H5079">בְּנִדָּתָ֔הּ</l>
          <l s="H2100">וְהַזָּב֙</l>
          <l s="H853">אֶת</l>־<l s="H2101">זוֹב֔וֹ</l>
          <l s="H2145">לַזָּכָ֖ר</l>
          <l s="H5347">וְלַנְּקֵבָ֑ה</l>
          <l s="H376">וּלְאִ֕ישׁ</l>
          <l s="H834">אֲשֶׁ֥ר</l>
          <l s="H7901">יִשְׁכַּ֖ב</l>
          <l s="H5973">עִם</l>־<l s="H2931">טְמֵאָֽה</l>׃
          פ
        </span>

</div>

</div><br>
<div class="footer"><div class="nav">
<a class="prev" href="LV14.html">&lt;</a>
<a class="home" href="index.html">=</a>
<a class="next" href="LV16.html">&gt;</a>
</div></div>
</body>
</html>