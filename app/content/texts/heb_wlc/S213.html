<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>שמואל ב 13 (WLC)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="rtl" class="section-document">
<div class="header"><div class="nav">
<a class="name" href="S2.html">Westminster Leningrad Codex</a><a class="location" href="S2.html">שמואל ב 13</a><a class="prev" href="S212.html">&lt;</a>
<a class="home" href="index.html">=</a>
<a class="next" href="S214.html">&gt;</a>
</div></div>
<div class="section chapter S2 S213 heb_wlc heb " dir="rtl" lang="he" data-id="S213" data-nextid="S214" data-previd="S212"><br>
<br><div class="c">13</div>
<div class="p">
<span class="v-num v-1">1</span><span class="v S213_1" data-id="S213_1">
          <l s="H1961">וַיְהִ֣י</l>
          <l s="H310">אַֽחֲרֵי</l>־<l s="H3651">כֵ֗ן</l>
          <l s="H53">וּלְאַבְשָׁל֧וֹם</l>
          <l s="H1121">בֶּן</l>־<l s="H1732">דָּוִ֛ד</l>
          <l s="H269">אָח֥וֹת</l>
          <l s="H3303">יָפָ֖ה</l>
          <l s="H8034">וּשְׁמָ֣הּ</l>
          <l s="H8559">תָּמָ֑ר</l>
          <l s="H157">וַיֶּאֱהָבֶ֖הָ</l>
          <l s="H550">אַמְנ֥וֹן</l>
          <l s="H1121">בֶּן</l>־<l s="H1732">דָּוִֽד</l>׃
        </span>
<span class="v-num v-2">2</span><span class="v S213_2" data-id="S213_2">
          <l s="H3334">וַיֵּ֨צֶר</l>
          <l s="H550">לְאַמְנ֜וֹן</l>
          <l s="H2470">לְהִתְחַלּ֗וֹת</l>
          <l s="H5668">בַּֽעֲבוּר֙</l>
          <l s="H8559">תָּמָ֣ר</l>
          <l s="H269">אֲחֹת֔וֹ</l>
          <l s="H3588">כִּ֥י</l>
          <l s="H1330">בְתוּלָ֖ה</l>
          <l s="H1931">הִ֑יא</l>
          <l s="H6381">וַיִּפָּלֵא֙</l>
          <l s="H5869">בְּעֵינֵ֣י</l>
          <l s="H550">אַמְנ֔וֹן</l>
          <l s="H6213">לַעֲשׂ֥וֹת</l>
          <l s="H">לָ֖הּ</l>
          <l s="H3972">מְאֽוּמָה</l>׃
        </span>
<span class="v-num v-3">3</span><span class="v S213_3" data-id="S213_3">
          <l s="H550">וּלְאַמְנ֣וֹן</l>
          <l s="H7453">רֵ֗עַ</l>
          <l s="H8034">וּשְׁמוֹ֙</l>
          <l s="H3122">יֽוֹנָדָ֔ב</l>
          <l s="H1121">בֶּן</l>־<l s="H8093">שִׁמְעָ֖ה</l>
          <l s="H251">אֲחִ֣י</l>
          <l s="H1732">דָוִ֑ד</l>
          <l s="H3122">וְי֣וֹנָדָ֔ב</l>
          <l s="H376">אִ֥ישׁ</l>
          <l s="H2450">חָכָ֖ם</l>
          <l s="H3966">מְאֹֽד</l>׃
        </span>
<span class="v-num v-4">4</span><span class="v S213_4" data-id="S213_4">
          <l s="H559">וַיֹּ֣אמֶר</l>
          <l s="H">ל֗וֹ</l>
          <l s="H4069">מַדּ֣וּעַ</l>
          <l s="H859">אַ֠תָּה</l>
          <l s="H3602">כָּ֣כָה</l>
          <l s="H1800">דַּ֤ל</l>
          <l s="H1121">בֶּן</l>־<l s="H4428">הַמֶּ֙לֶךְ֙</l>
          <l s="H1242">בַּבֹּ֣קֶר</l>
          <l s="H1242">בַּבֹּ֔קֶר</l>
          <l s="H3808">הֲל֖וֹא</l>
          <l s="H5046">תַּגִּ֣יד</l>
          <l s="H">לִ֑י</l>
          <l s="H559">וַיֹּ֤אמֶר</l>
          <l s="H">לוֹ֙</l>
          <l s="H550">אַמְנ֔וֹן</l>
          <l s="H853">אֶת</l>־<l s="H8559">תָּמָ֗ר</l>
          <l s="H269">אֲח֛וֹת</l>
          <l s="H53">אַבְשָׁלֹ֥ם</l>
          <l s="H251">אָחִ֖י</l>
          <l s="H589">אֲנִ֥י</l>
          <l s="H157">אֹהֵֽב</l>׃
        </span>
<span class="v-num v-5">5</span><span class="v S213_5" data-id="S213_5">
          <l s="H559">וַיֹּ֤אמֶר</l>
          <l s="H">לוֹ֙</l>
          <l s="H3082">יְה֣וֹנָדָ֔ב</l>
          <l s="H7901">שְׁכַ֥ב</l>
          <l s="H5921">עַל</l>־<l s="H4904">מִשְׁכָּבְךָ֖</l>
          <l s="H2470">וְהִתְחָ֑ל</l>
          <l s="H935">וּבָ֧א</l>
          <l s="H1">אָבִ֣יךָ</l>
          <l s="H7200">לִרְאוֹתֶ֗ךָ</l>
          <l s="H559">וְאָמַרְתָּ֣</l>
          <l s="H413">אֵלָ֡יו</l>
          <l s="H935">תָּ֣בֹא</l>
          <l s="H4994">נָא֩</l>
          <l s="H8559">תָמָ֨ר</l>
          <l s="H269">אֲחוֹתִ֜י</l>
          <l s="H1262">וְתַבְרֵ֣נִי</l>
          <l s="H3899">לֶ֗חֶם</l>
          <l s="H6213">וְעָשְׂתָ֤ה</l>
          <l s="H5869">לְעֵינַי֙</l>
          <l s="H853">אֶת</l>־<l s="H1279">הַבִּרְיָ֔ה</l>
          <l s="H4616">לְמַ֙עַן֙</l>
          <l s="H834">אֲשֶׁ֣ר</l>
          <l s="H7200">אֶרְאֶ֔ה</l>
          <l s="H398">וְאָכַלְתִּ֖י</l>
          <l s="H3027">מִיָּדָֽהּ</l>׃
        </span>
<span class="v-num v-6">6</span><span class="v S213_6" data-id="S213_6">
          <l s="H7901">וַיִּשְׁכַּ֥ב</l>
          <l s="H550">אַמְנ֖וֹן</l>
          <l s="H2470">וַיִּתְחָ֑ל</l>
          <l s="H935">וַיָּבֹ֨א</l>
          <l s="H4428">הַמֶּ֜לֶךְ</l>
          <l s="H7200">לִרְאֹת֗וֹ</l>
          <l s="H559">וַיֹּ֨אמֶר</l>
          <l s="H550">אַמְנ֤וֹן</l>
          <l s="H413">אֶל</l>־<l s="H4428">הַמֶּ֙לֶךְ֙</l>
          <l s="H935">תָּֽבוֹא</l>־<l s="H4994">נָ֞א</l>
          <l s="H8559">תָּמָ֣ר</l>
          <l s="H269">אֲחֹתִ֗י</l>
          <l s="H3823">וּתְלַבֵּ֤ב</l>
          <l s="H5869">לְעֵינַי֙</l>
          <l s="H8147">שְׁתֵּ֣י</l>
          <l s="H3834">לְבִב֔וֹת</l>
          <l s="H1262">וְאֶבְרֶ֖ה</l>
          <l s="H3027">מִיָּדָֽהּ</l>׃
        </span>
<span class="v-num v-7">7</span><span class="v S213_7" data-id="S213_7">
          <l s="H7971">וַיִּשְׁלַ֥ח</l>
          <l s="H1732">דָּוִ֛ד</l>
          <l s="H413">אֶל</l>־<l s="H8559">תָּמָ֖ר</l>
          <l s="H1004">הַבַּ֣יְתָה</l>
          <l s="H559">לֵאמֹ֑ר</l>
          <l s="H3212">לְכִ֣י</l>
          <l s="H4994">נָ֗א</l>
          <l s="H1004">בֵּ֚ית</l>
          <l s="H550">אַמְנ֣וֹן</l>
          <l s="H251">אָחִ֔יךְ</l>
          <l s="H6213">וַעֲשִׂי</l>־<l s="H">ל֖וֹ</l>
          <l s="H1279">הַבִּרְיָֽה</l>׃
        </span>
<span class="v-num v-8">8</span><span class="v S213_8" data-id="S213_8">
          <l s="H3212">וַתֵּ֣לֶךְ</l>
          <l s="H8559">תָּמָ֗ר</l>
          <l s="H1004">בֵּ֛ית</l>
          <l s="H550">אַמְנ֥וֹן</l>
          <l s="H251">אָחִ֖יהָ</l>
          <l s="H1931">וְה֣וּא</l>
          <l s="H7901">שֹׁכֵ֑ב</l>
          <l s="H3947">וַתִּקַּ֨ח</l>
          <l s="H853">אֶת</l>־<l s="H1217">הַבָּצֵ֤ק</l>
          <l s="H3888">ותלוש</l>
          <l s="H3823">וַתְּלַבֵּ֣ב</l>
          <l s="H5869">לְעֵינָ֔יו</l>
          <l s="H1310">וַתְּבַשֵּׁ֖ל</l>
          <l s="H853">אֶת</l>־<l s="H3834">הַלְּבִבֽוֹת</l>׃
        </span>
<span class="v-num v-9">9</span><span class="v S213_9" data-id="S213_9">
          <l s="H3947">וַתִּקַּ֤ח</l>
          <l s="H853">אֶת</l>־<l s="H4958">הַמַּשְׂרֵת֙</l>
          <l s="H3332">וַתִּצֹ֣ק</l>
          <l s="H6440">לְפָנָ֔יו</l>
          <l s="H3985">וַיְמָאֵ֖ן</l>
          <l s="H398">לֶאֱכ֑וֹל</l>
          <l s="H559">וַיֹּ֣אמֶר</l>
          <l s="H550">אַמְנ֗וֹן</l>
          <l s="H3318">הוֹצִ֤יאוּ</l>
          <l s="H3605">כָל</l>־<l s="H376">אִישׁ֙</l>
          <l s="H5921">מֵֽעָלַ֔י</l>
          <l s="H3318">וַיֵּצְא֥וּ</l>
          <l s="H3605">כָל</l>־<l s="H376">אִ֖ישׁ</l>
          <l s="H5921">מֵעָלָֽיו</l>׃
        </span>
<span class="v-num v-10">10</span><span class="v S213_10" data-id="S213_10">
          <l s="H559">וַיֹּ֨אמֶר</l>
          <l s="H550">אַמְנ֜וֹן</l>
          <l s="H413">אֶל</l>־<l s="H8559">תָּמָ֗ר</l>
          <l s="H935">הָבִ֤יאִי</l>
          <l s="H1279">הַבִּרְיָה֙</l>
          <l s="H2315">הַחֶ֔דֶר</l>
          <l s="H1262">וְאֶבְרֶ֖ה</l>
          <l s="H3027">מִיָּדֵ֑ךְ</l>
          <l s="H3947">וַתִּקַּ֣ח</l>
          <l s="H8559">תָּמָ֗ר</l>
          <l s="H853">אֶת</l>־<l s="H3834">הַלְּבִבוֹת֙</l>
          <l s="H834">אֲשֶׁ֣ר</l>
          <l s="H6213">עָשָׂ֔תָה</l>
          <l s="H935">וַתָּבֵ֛א</l>
          <l s="H550">לְאַמְנ֥וֹן</l>
          <l s="H251">אָחִ֖יהָ</l>
          <l s="H2315">הֶחָֽדְרָה</l>׃
        </span>
<span class="v-num v-11">11</span><span class="v S213_11" data-id="S213_11">
          <l s="H5066">וַתַּגֵּ֥שׁ</l>
          <l s="H413">אֵלָ֖יו</l>
          <l s="H398">לֶֽאֱכֹ֑ל</l>
          <l s="H2388">וַיַּֽחֲזֶק</l>־<l s="H">בָּהּ֙</l>
          <l s="H559">וַיֹּ֣אמֶר</l>
          <l s="H">לָ֔הּ</l>
          <l s="H935">בּ֛וֹאִי</l>
          <l s="H7901">שִׁכְבִ֥י</l>
          <l s="H5973">עִמִּ֖י</l>
          <l s="H269">אֲחוֹתִֽי</l>׃
        </span>
<span class="v-num v-12">12</span><span class="v S213_12" data-id="S213_12">
          <l s="H559">וַתֹּ֣אמֶר</l>
          <l s="H">ל֗וֹ</l>
          <l s="H408">אַל</l>־<l s="H251">אָחִי֙</l>
          <l s="H408">אַל</l>־<l s="H6031">תְּעַנֵּ֔נִי</l>
          <l s="H3588">כִּ֛י</l>
          <l s="H3808">לֹא</l>־<l s="H6213">יֵֽעָשֶׂ֥ה</l>
          <l s="H3651">כֵ֖ן</l>
          <l s="H3478">בְּיִשְׂרָאֵ֑ל</l>
          <l s="H408">אַֽל</l>־<l s="H6213">תַּעֲשֵׂ֖ה</l>
          <l s="H853">אֶת</l>־<l s="H5039">הַנְּבָלָ֥ה</l>
          <l s="H2063">הַזֹּֽאת</l>׃
        </span>
<span class="v-num v-13">13</span><span class="v S213_13" data-id="S213_13">
          <l s="H589">וַאֲנִ֗י</l>
          <l s="H575">אָ֤נָה</l>
          <l s="H3212">אוֹלִיךְ֙</l>
          <l s="H853">אֶת</l>־<l s="H2781">חֶרְפָּתִ֔י</l>
          <l s="H859">וְאַתָּ֗ה</l>
          <l s="H1961">תִּהְיֶ֛ה</l>
          <l s="H259">כְּאַחַ֥ד</l>
          <l s="H5036">הַנְּבָלִ֖ים</l>
          <l s="H3478">בְּיִשְׂרָאֵ֑ל</l>
          <l s="H6258">וְעַתָּה֙</l>
          <l s="H1696">דַּבֶּר</l>־<l s="H4994">נָ֣א</l>
          <l s="H413">אֶל</l>־<l s="H4428">הַמֶּ֔לֶךְ</l>
          <l s="H3588">כִּ֛י</l>
          <l s="H3808">לֹ֥א</l>
          <l s="H4513">יִמְנָעֵ֖נִי</l>
          <l s="H4480">מִמֶּֽךָּ</l>׃
        </span>
<span class="v-num v-14">14</span><span class="v S213_14" data-id="S213_14">
          <l s="H3808">וְלֹ֥א</l>
          <l s="H14">אָבָ֖ה</l>
          <l s="H8085">לִשְׁמֹ֣עַ</l>
          <l s="H6963">בְּקוֹלָ֑הּ</l>
          <l s="H2388">וַיֶּחֱזַ֤ק</l>
          <l s="H4480">מִמֶּ֙נָּה֙</l>
          <l s="H6031">וַיְעַנֶּ֔הָ</l>
          <l s="H7901">וַיִּשְׁכַּ֖ב</l>
          <l s="H854">אֹתָֽהּ</l>׃
        </span>
<span class="v-num v-15">15</span><span class="v S213_15" data-id="S213_15">
          <l s="H8130">וַיִּשְׂנָאֶ֣הָ</l>
          <l s="H550">אַמְנ֗וֹן</l>
          <l s="H8135">שִׂנְאָה֙</l>
          <l s="H1419">גְּדוֹלָ֣ה</l>
          <l s="H3966">מְאֹ֔ד</l>
          <l s="H3588">כִּ֣י</l>
          <l s="H1419">גְדוֹלָ֗ה</l>
          <l s="H8135">הַשִּׂנְאָה֙</l>
          <l s="H834">אֲשֶׁ֣ר</l>
          <l s="H8130">שְׂנֵאָ֔הּ</l>
          <l s="H160">מֵאַהֲבָ֖ה</l>
          <l s="H834">אֲשֶׁ֣ר</l>
          <l s="H157">אֲהֵבָ֑הּ</l>
          <l s="H559">וַֽיֹּאמֶר</l>־<l s="H">לָ֥הּ</l>
          <l s="H550">אַמְנ֖וֹן</l>
          <l s="H6965">ק֥וּמִי</l>
          <l s="H3212">לֵֽכִי</l>׃
        </span>
<span class="v-num v-16">16</span><span class="v S213_16" data-id="S213_16">
          <l s="H559">וַתֹּ֣אמֶר</l>
          <l s="H">ל֗וֹ</l>
          <l s="H408">אַל</l>־<l s="H182">אוֹדֹ֞ת</l>
          <l s="H7451">הָרָעָ֤ה</l>
          <l s="H1419">הַגְּדוֹלָה֙</l>
          <l s="H2063">הַזֹּ֔את</l>
          <l s="H312">מֵאַחֶ֛רֶת</l>
          <l s="H834">אֲשֶׁר</l>־<l s="H6213">עָשִׂ֥יתָ</l>
          <l s="H5973">עִמִּ֖י</l>
          <l s="H7971">לְשַׁלְּחֵ֑נִי</l>
          <l s="H3808">וְלֹ֥א</l>
          <l s="H14">אָבָ֖ה</l>
          <l s="H8085">לִשְׁמֹ֥עַֽ</l>
          <l s="H">לָֽהּ</l>׃
        </span>
<span class="v-num v-17">17</span><span class="v S213_17" data-id="S213_17">
          <l s="H7121">וַיִּקְרָ֗א</l>
          <l s="H853">אֶֽת</l>־<l s="H5288">נַעֲרוֹ֙</l>
          <l s="H8334">מְשָׁ֣רְת֔וֹ</l>
          <l s="H559">וַיֹּ֕אמֶר</l>
          <l s="H7971">שִׁלְחוּ</l>־<l s="H4994">נָ֥א</l>
          <l s="H853">אֶת</l>־<l s="H2063">זֹ֛את</l>
          <l s="H5921">מֵעָלַ֖י</l>
          <l s="H2351">הַח֑וּצָה</l>
          <l s="H5274">וּנְעֹ֥ל</l>
          <l s="H1817">הַדֶּ֖לֶת</l>
          <l s="H310">אַחֲרֶֽיהָ</l>׃
        </span>
<span class="v-num v-18">18</span><span class="v S213_18" data-id="S213_18">
          <l s="H5921">וְעָלֶ֙יהָ֙</l>
          <l s="H3801">כְּתֹ֣נֶת</l>
          <l s="H6446">פַּסִּ֔ים</l>
          <l s="H3588">כִּי֩</l>
          <l s="H3651">כֵ֨ן</l>
          <l s="H3847">תִּלְבַּ֧שְׁןָ</l>
          <l s="H1323">בְנוֹת</l>־<l s="H4428">הַמֶּ֛לֶךְ</l>
          <l s="H1330">הַבְּתוּלֹ֖ת</l>
          <l s="H4598">מְעִילִ֑ים</l>
          <l s="H3318">וַיֹּצֵ֨א</l>
          <l s="H853">אוֹתָ֤הּ</l>
          <l s="H8334">מְשָֽׁרְתוֹ֙</l>
          <l s="H2351">הַח֔וּץ</l>
          <l s="H5274">וְנָעַ֥ל</l>
          <l s="H1817">הַדֶּ֖לֶת</l>
          <l s="H310">אַחֲרֶֽיהָ</l>׃
        </span>
<span class="v-num v-19">19</span><span class="v S213_19" data-id="S213_19">
          <l s="H3947">וַתִּקַּ֨ח</l>
          <l s="H8559">תָּמָ֥ר</l>
          <l s="H665">אֵ֙פֶר֙</l>
          <l s="H5921">עַל</l>־<l s="H7218">רֹאשָׁ֔הּ</l>
          <l s="H3801">וּכְתֹ֧נֶת</l>
          <l s="H6446">הַפַּסִּ֛ים</l>
          <l s="H834">אֲשֶׁ֥ר</l>
          <l s="H5921">עָלֶ֖יהָ</l>
          <l s="H7167">קָרָ֑עָה</l>
          <l s="H7760">וַתָּ֤שֶׂם</l>
          <l s="H3027">יָדָהּ֙</l>
          <l s="H5921">עַל</l>־<l s="H7218">רֹאשָׁ֔הּ</l>
          <l s="H3212">וַתֵּ֥לֶךְ</l>
          <l s="H1980">הָל֖וֹךְ</l>
          <l s="H2199">וְזָעָֽקָה</l>׃
        </span>
<span class="v-num v-20">20</span><span class="v S213_20" data-id="S213_20">
          <l s="H559">וַיֹּ֨אמֶר</l>
          <l s="H413">אֵלֶ֜יהָ</l>
          <l s="H53">אַבְשָׁל֣וֹם</l>
          <l s="H251">אָחִ֗יהָ</l>
          <l s="H550">הַאֲמִינ֣וֹן</l>
          <l s="H251">אָחִיךְ֮</l>
          <l s="H1961">הָיָ֣ה</l>
          <l s="H5973">עִמָּךְ֒</l>
          <l s="H6258">וְעַתָּ֞ה</l>
          <l s="H269">אֲחוֹתִ֤י</l>
          <l s="H2790">הַחֲרִ֙ישִׁי֙</l>
          <l s="H251">אָחִ֣יךְ</l>
          <l s="H1931">ה֔וּא</l>
          <l s="H408">אַל</l>־<l s="H7896">תָּשִׁ֥יתִי</l>
          <l s="H853">אֶת</l>־<l s="H3820">לִבֵּ֖ךְ</l>
          <l s="H1697">לַדָּבָ֣ר</l>
          <l s="H2088">הַזֶּ֑ה</l>
          <l s="H3427">וַתֵּ֤שֶׁב</l>
          <l s="H8559">תָּמָר֙</l>
          <l s="H8076">וְשֹׁ֣מֵמָ֔ה</l>
          <l s="H1004">בֵּ֖ית</l>
          <l s="H53">אַבְשָׁל֥וֹם</l>
          <l s="H251">אָחִֽיהָ</l>׃
        </span>
<span class="v-num v-21">21</span><span class="v S213_21" data-id="S213_21">
          <l s="H4428">וְהַמֶּ֣לֶךְ</l>
          <l s="H1732">דָּוִ֔ד</l>
          <l s="H8085">שָׁמַ֕ע</l>
          <l s="H853">אֵ֥ת</l>
          <l s="H3605">כָּל</l>־<l s="H1697">הַדְּבָרִ֖ים</l>
          <l s="H428">הָאֵ֑לֶּה</l>
          <l s="H2734">וַיִּ֥חַר</l>
          <l s="H">ל֖וֹ</l>
          <l s="H3966">מְאֹֽד</l>׃
        </span>
<span class="v-num v-22">22</span><span class="v S213_22" data-id="S213_22">
          <l s="H3808">וְלֹֽא</l>־<l s="H1696">דִבֶּ֧ר</l>
          <l s="H53">אַבְשָׁל֛וֹם</l>
          <l s="H5973">עִם</l>־<l s="H550">אַמְנ֖וֹן</l>
          <l s="H7451">לְמֵרָ֣ע</l>
          <l s="H5704">וְעַד</l>־<l s="H2896">ט֑וֹב</l>
          <l s="H3588">כִּֽי</l>־<l s="H8130">שָׂנֵ֤א</l>
          <l s="H53">אַבְשָׁלוֹם֙</l>
          <l s="H853">אֶת</l>־<l s="H550">אַמְנ֔וֹן</l>
          <l s="H5921">עַל</l>־<l s="H1697">דְּבַר֙</l>
          <l s="H834">אֲשֶׁ֣ר</l>
          <l s="H6031">עִנָּ֔ה</l>
          <l s="H853">אֵ֖ת</l>
          <l s="H8559">תָּמָ֥ר</l>
          <l s="H269">אֲחֹתֽוֹ</l>׃
          פ
        </span>
<span class="v-num v-23">23</span><span class="v S213_23" data-id="S213_23">
          <l s="H1961">וַֽיְהִי֙</l>
          <l s="H8141">לִשְׁנָתַ֣יִם</l>
          <l s="H3117">יָמִ֔ים</l>
          <l s="H1961">וַיִּהְי֤וּ</l>
          <l s="H1494">גֹֽזְזִים֙</l>
          <l s="H53">לְאַבְשָׁל֔וֹם</l>
          <l s="H1178">בְּבַ֥עַל</l>
          <l s="H1178">חָצ֖וֹר</l>
          <l s="H834">אֲשֶׁ֣ר</l>
          <l s="H5973">עִם</l>־<l s="H669">אֶפְרָ֑יִם</l>
          <l s="H7121">וַיִּקְרָ֥א</l>
          <l s="H53">אַבְשָׁל֖וֹם</l>
          <l s="H3605">לְכָל</l>־<l s="H1121">בְּנֵ֥י</l>
          <l s="H4428">הַמֶּֽלֶךְ</l>׃
        </span>
<span class="v-num v-24">24</span><span class="v S213_24" data-id="S213_24">
          <l s="H935">וַיָּבֹ֤א</l>
          <l s="H53">אַבְשָׁלוֹם֙</l>
          <l s="H413">אֶל</l>־<l s="H4428">הַמֶּ֔לֶךְ</l>
          <l s="H559">וַיֹּ֕אמֶר</l>
          <l s="H2009">הִנֵּה</l>־<l s="H4994">נָ֥א</l>
          <l s="H1494">גֹזְזִ֖ים</l>
          <l s="H5650">לְעַבְדֶּ֑ךָ</l>
          <l s="H3212">יֵֽלֶךְ</l>־<l s="H4994">נָ֥א</l>
          <l s="H4428">הַמֶּ֛לֶךְ</l>
          <l s="H5650">וַעֲבָדָ֖יו</l>
          <l s="H5973">עִם</l>־<l s="H5650">עַבְדֶּֽךָ</l>׃
        </span>
<span class="v-num v-25">25</span><span class="v S213_25" data-id="S213_25">
          <l s="H559">וַיֹּ֨אמֶר</l>
          <l s="H4428">הַמֶּ֜לֶךְ</l>
          <l s="H413">אֶל</l>־<l s="H53">אַבְשָׁל֗וֹם</l>
          <l s="H408">אַל</l>־<l s="H1121">בְּנִי֙</l>
          <l s="H408">אַל</l>־<l s="H4994">נָ֤א</l>
          <l s="H3212">נֵלֵךְ֙</l>
          <l s="H3605">כֻּלָּ֔נוּ</l>
          <l s="H3808">וְלֹ֥א</l>
          <l s="H3513">נִכְבַּ֖ד</l>
          <l s="H5921">עָלֶ֑יךָ</l>
          <l s="H6555">וַיִּפְרָץ</l>־<l s="H">בּ֛וֹ</l>
          <l s="H3808">וְלֹֽא</l>־<l s="H14">אָבָ֥ה</l>
          <l s="H3212">לָלֶ֖כֶת</l>
          <l s="H1288">וַֽיְבָרֲכֵֽהוּ</l>׃
        </span>
<span class="v-num v-26">26</span><span class="v S213_26" data-id="S213_26">
          <l s="H559">וַיֹּ֙אמֶר֙</l>
          <l s="H53">אַבְשָׁל֔וֹם</l>
          <l s="H3808">וָלֹ֕א</l>
          <l s="H3212">יֵֽלֶךְ</l>־<l s="H4994">נָ֥א</l>
          <l s="H854">אִתָּ֖נוּ</l>
          <l s="H550">אַמְנ֣וֹן</l>
          <l s="H251">אָחִ֑י</l>
          <l s="H559">וַיֹּ֤אמֶר</l>
          <l s="H">לוֹ֙</l>
          <l s="H4428">הַמֶּ֔לֶךְ</l>
          <l s="H4100">לָ֥מָּה</l>
          <l s="H3212">יֵלֵ֖ךְ</l>
          <l s="H5973">עִמָּֽךְ</l>׃
        </span>
<span class="v-num v-27">27</span><span class="v S213_27" data-id="S213_27">
          <l s="H6555">וַיִּפְרָץ</l>־<l s="H">בּ֖וֹ</l>
          <l s="H53">אַבְשָׁל֑וֹם</l>
          <l s="H7971">וַיִּשְׁלַ֤ח</l>
          <l s="H854">אִתּוֹ֙</l>
          <l s="H853">אֶת</l>־<l s="H550">אַמְנ֔וֹן</l>
          <l s="H853">וְאֵ֖ת</l>
          <l s="H3605">כָּל</l>־<l s="H1121">בְּנֵ֥י</l>
          <l s="H4428">הַמֶּֽלֶךְ</l>׃
          ס
        </span>
<span class="v-num v-28">28</span><span class="v S213_28" data-id="S213_28">
          <l s="H6680">וַיְצַו֩</l>
          <l s="H53">אַבְשָׁל֨וֹם</l>
          <l s="H853">אֶת</l>־<l s="H5288">נְעָרָ֜יו</l>
          <l s="H559">לֵאמֹ֗ר</l>
          <l s="H7200">רְא֣וּ</l>
          <l s="H4994">נָ֠א</l>
          <l s="H2896">כְּט֨וֹב</l>
          <l s="H3820">לֵב</l>־<l s="H550">אַמְנ֤וֹן</l>
          <l s="H3196">בַּיַּ֙יִן֙</l>
          <l s="H559">וְאָמַרְתִּ֣י</l>
          <l s="H413">אֲלֵיכֶ֔ם</l>
          <l s="H5221">הַכּ֧וּ</l>
          <l s="H853">אֶת</l>־<l s="H550">אַמְנ֛וֹן</l>
          <l s="H4191">וַהֲמִתֶּ֥ם</l>
          <l s="H853">אֹת֖וֹ</l>
          <l s="H408">אַל</l>־<l s="H3372">תִּירָ֑אוּ</l>
          <l s="H3808">הֲל֗וֹא</l>
          <l s="H3588">כִּ֤י</l>
          <l s="H595">אָֽנֹכִי֙</l>
          <l s="H6680">צִוִּ֣יתִי</l>
          <l s="H853">אֶתְכֶ֔ם</l>
          <l s="H2388">חִזְק֖וּ</l>
          <l s="H1961">וִהְי֥וּ</l>
          <l s="H1121">לִבְנֵי</l>־<l s="H2428">חָֽיִל</l>׃
        </span>
<span class="v-num v-29">29</span><span class="v S213_29" data-id="S213_29">
          <l s="H6213">וַֽיַּעֲשׂ֞וּ</l>
          <l s="H5288">נַעֲרֵ֤י</l>
          <l s="H53">אַבְשָׁלוֹם֙</l>
          <l s="H550">לְאַמְנ֔וֹן</l>
          <l s="H834">כַּאֲשֶׁ֥ר</l>
          <l s="H6680">צִוָּ֖ה</l>
          <l s="H53">אַבְשָׁל֑וֹם</l>
          <l s="H6965">וַיָּקֻ֣מוּ</l>
          ׀
          <l s="H3605">כָּל</l>־<l s="H1121">בְּנֵ֣י</l>
          <l s="H4428">הַמֶּ֗לֶךְ</l>
          <l s="H7392">וַֽיִּרְכְּב֛וּ</l>
          <l s="H376">אִ֥ישׁ</l>
          <l s="H5921">עַל</l>־<l s="H6505">פִּרְדּ֖וֹ</l>
          <l s="H5127">וַיָּנֻֽסוּ</l>׃
        </span>
<span class="v-num v-30">30</span><span class="v S213_30" data-id="S213_30">
          <l s="H1961">וַֽיְהִי֙</l>
          <l s="H1992">הֵ֣מָּה</l>
          <l s="H1870">בַדֶּ֔רֶךְ</l>
          <l s="H8052">וְהַשְּׁמֻעָ֣ה</l>
          <l s="H935">בָ֔אָה</l>
          <l s="H413">אֶל</l>־<l s="H1732">דָּוִ֖ד</l>
          <l s="H559">לֵאמֹ֑ר</l>
          <l s="H5221">הִכָּ֤ה</l>
          <l s="H53">אַבְשָׁלוֹם֙</l>
          <l s="H853">אֶת</l>־<l s="H3605">כָּל</l>־<l s="H1121">בְּנֵ֣י</l>
          <l s="H4428">הַמֶּ֔לֶךְ</l>
          <l s="H3808">וְלֹֽא</l>־<l s="H3498">נוֹתַ֥ר</l>
          <l s="H1992">מֵהֶ֖ם</l>
          <l s="H259">אֶחָֽד</l>׃
          ס
        </span>
<span class="v-num v-31">31</span><span class="v S213_31" data-id="S213_31">
          <l s="H6965">וַיָּ֧קָם</l>
          <l s="H4428">הַמֶּ֛לֶךְ</l>
          <l s="H7167">וַיִּקְרַ֥ע</l>
          <l s="H853">אֶת</l>־<l s="H899">בְּגָדָ֖יו</l>
          <l s="H7901">וַיִּשְׁכַּ֣ב</l>
          <l s="H776">אָ֑רְצָה</l>
          <l s="H3605">וְכָל</l>־<l s="H5650">עֲבָדָ֥יו</l>
          <l s="H5324">נִצָּבִ֖ים</l>
          <l s="H7167">קְרֻעֵ֥י</l>
          <l s="H899">בְגָדִֽים</l>׃
          ס
        </span>
<span class="v-num v-32">32</span><span class="v S213_32" data-id="S213_32">
          <l s="H6030">וַיַּ֡עַן</l>
          <l s="H3122">יוֹנָדָ֣ב</l>
          ׀
          <l s="H1121">בֶּן</l>־<l s="H8093">שִׁמְעָ֨ה</l>
          <l s="H251">אֲחִֽי</l>־<l s="H1732">דָוִ֜ד</l>
          <l s="H559">וַיֹּ֗אמֶר</l>
          <l s="H408">אַל</l>־<l s="H559">יֹאמַ֤ר</l>
          <l s="H113">אֲדֹנִי֙</l>
          <l s="H853">אֵ֣ת</l>
          <l s="H3605">כָּל</l>־<l s="H5288">הַנְּעָרִ֤ים</l>
          <l s="H1121">בְּנֵֽי</l>־<l s="H4428">הַמֶּ֙לֶךְ֙</l>
          <l s="H4191">הֵמִ֔יתוּ</l>
          <l s="H3588">כִּֽי</l>־<l s="H550">אַמְנ֥וֹן</l>
          <l s="H905">לְבַדּ֖וֹ</l>
          <l s="H4191">מֵ֑ת</l>
          <l s="H3588">כִּֽי</l>־<l s="H5921">עַל</l>־<l s="H6310">פִּ֤י</l>
          <l s="H53">אַבְשָׁלוֹם֙</l>
          <l s="H1961">הָיְתָ֣ה</l>
          <l s="H7760">שׂוּמָ֔ה</l>
          <l s="H3117">מִיּוֹם֙</l>
          <l s="H6031">עַנֹּת֔וֹ</l>
          <l s="H853">אֵ֖ת</l>
          <l s="H8559">תָּמָ֥ר</l>
          <l s="H269">אֲחֹתֽוֹ</l>׃
        </span>
<span class="v-num v-33">33</span><span class="v S213_33" data-id="S213_33">
          <l s="H6258">וְעַתָּ֡ה</l>
          <l s="H408">אַל</l>־<l s="H7760">יָשֵׂם֩</l>
          <l s="H113">אֲדֹנִ֨י</l>
          <l s="H4428">הַמֶּ֤לֶךְ</l>
          <l s="H413">אֶל</l>־<l s="H3820">לִבּוֹ֙</l>
          <l s="H1697">דָּבָ֣ר</l>
          <l s="H559">לֵאמֹ֔ר</l>
          <l s="H3605">כָּל</l>־<l s="H1121">בְּנֵ֥י</l>
          <l s="H4428">הַמֶּ֖לֶךְ</l>
          <l s="H4191">מֵ֑תוּ</l>
          <l s="H3588">כִּֽי</l>־<l s="H518">אִם</l>־<l s="H550">אַמְנ֥וֹן</l>
          <l s="H905">לְבַדּ֖וֹ</l>
          <l s="H4191">מֵֽת</l>׃
          פ
        </span>
<span class="v-num v-34">34</span><span class="v S213_34" data-id="S213_34">
          <l s="H1272">וַיִּבְרַ֖ח</l>
          <l s="H53">אַבְשָׁל֑וֹם</l>
          <l s="H5375">וַיִּשָּׂ֞א</l>
          <l s="H5288">הַנַּ֤עַר</l>
          <l s="H6822">הַצֹּפֶה֙</l>
          <l s="H853">אֶת</l>־<l s="H5869">עינו</l>
          <l s="H7200">וַיַּ֗רְא</l>
          <l s="H2009">וְהִנֵּ֨ה</l>
          <l s="H5971">עַם</l>־<l s="H7227">רַ֜ב</l>
          <l s="H1980">הֹלְכִ֥ים</l>
          <l s="H1870">מִדֶּ֛רֶךְ</l>
          <l s="H310">אַחֲרָ֖יו</l>
          <l s="H6654">מִצַּ֥ד</l>
          <l s="H2022">הָהָֽר</l>׃
        </span>
<span class="v-num v-35">35</span><span class="v S213_35" data-id="S213_35">
          <l s="H559">וַיֹּ֤אמֶר</l>
          <l s="H3122">יֽוֹנָדָב֙</l>
          <l s="H413">אֶל</l>־<l s="H4428">הַמֶּ֔לֶךְ</l>
          <l s="H2009">הִנֵּ֥ה</l>
          <l s="H1121">בְנֵֽי</l>־<l s="H4428">הַמֶּ֖לֶךְ</l>
          <l s="H935">בָּ֑אוּ</l>
          <l s="H1697">כִּדְבַ֥ר</l>
          <l s="H5650">עַבְדְּךָ֖</l>
          <l s="H3651">כֵּ֥ן</l>
          <l s="H1961">הָיָֽה</l>׃
        </span>
<span class="v-num v-36">36</span><span class="v S213_36" data-id="S213_36">
          <l s="H1961">וַיְהִ֣י</l>
          ׀
          <l s="H3615">כְּכַלֹּת֣וֹ</l>
          <l s="H1696">לְדַבֵּ֗ר</l>
          <l s="H2009">וְהִנֵּ֤ה</l>
          <l s="H1121">בְנֵֽי</l>־<l s="H4428">הַמֶּ֙לֶךְ֙</l>
          <l s="H935">בָּ֔אוּ</l>
          <l s="H5375">וַיִּשְׂא֥וּ</l>
          <l s="H6963">קוֹלָ֖ם</l>
          <l s="H1058">וַיִּבְכּ֑וּ</l>
          <l s="H1571">וְגַם</l>־<l s="H4428">הַמֶּ֙לֶךְ֙</l>
          <l s="H3605">וְכָל</l>־<l s="H5650">עֲבָדָ֔יו</l>
          <l s="H1058">בָּכ֕וּ</l>
          <l s="H1065">בְּכִ֖י</l>
          <l s="H1419">גָּד֥וֹל</l>
          <l s="H3966">מְאֹֽד</l>׃
        </span>
<span class="v-num v-37">37</span><span class="v S213_37" data-id="S213_37">
          <l s="H53">וְאַבְשָׁל֣וֹם</l>
          <l s="H1272">בָּרַ֔ח</l>
          <l s="H3212">וַיֵּ֛לֶךְ</l>
          <l s="H413">אֶל</l>־<l s="H8526">תַּלְמַ֥י</l>
          <l s="H1121">בֶּן</l>־<l s="H5991">עמיחור</l>
          <l s="H4428">מֶ֣לֶךְ</l>
          <l s="H1650">גְּשׁ֑וּר</l>
          <l s="H56">וַיִּתְאַבֵּ֥ל</l>
          <l s="H5921">עַל</l>־<l s="H1121">בְּנ֖וֹ</l>
          <l s="H3605">כָּל</l>־<l s="H3117">הַיָּמִֽים</l>׃
        </span>
<span class="v-num v-38">38</span><span class="v S213_38" data-id="S213_38">
          <l s="H53">וְאַבְשָׁל֥וֹם</l>
          <l s="H1272">בָּרַ֖ח</l>
          <l s="H3212">וַיֵּ֣לֶךְ</l>
          <l s="H1650">גְּשׁ֑וּר</l>
          <l s="H1961">וַיְהִי</l>־<l s="H8033">שָׁ֖ם</l>
          <l s="H7969">שָׁלֹ֥שׁ</l>
          <l s="H8141">שָׁנִֽים</l>׃
        </span>
<span class="v-num v-39">39</span><span class="v S213_39" data-id="S213_39">
          <l s="H3615">וַתְּכַל֙</l>
          <l s="H1732">דָּוִ֣ד</l>
          <l s="H4428">הַמֶּ֔לֶךְ</l>
          <l s="H3318">לָצֵ֖את</l>
          <l s="H413">אֶל</l>־<l s="H53">אַבְשָׁל֑וֹם</l>
          <l s="H3588">כִּֽי</l>־<l s="H5162">נִחַ֥ם</l>
          <l s="H5921">עַל</l>־<l s="H550">אַמְנ֖וֹן</l>
          <l s="H3588">כִּֽי</l>־<l s="H4191">מֵֽת</l>׃
          ס
        </span>

</div>

</div><br>
<div class="footer"><div class="nav">
<a class="prev" href="S212.html">&lt;</a>
<a class="home" href="index.html">=</a>
<a class="next" href="S214.html">&gt;</a>
</div></div>
</body>
</html>