<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>מיכה 2 (WLC)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="rtl" class="section-document">
<div class="header"><div class="nav">
<a class="name" href="MC.html">Westminster Leningrad Codex</a><a class="location" href="MC.html">מיכה 2</a><a class="prev" href="MC1.html">&lt;</a>
<a class="home" href="index.html">=</a>
<a class="next" href="MC3.html">&gt;</a>
</div></div>
<div class="section chapter MC MC2 heb_wlc heb " dir="rtl" lang="he" data-id="MC2" data-nextid="MC3" data-previd="MC1"><br>
<div class="c">2</div>
<div class="p">
<span class="v-num v-1">1</span><span class="v MC2_1" data-id="MC2_1">
          <l s="H1945">ה֧וֹי</l>
          <l s="H2803">חֹֽשְׁבֵי</l>־<l s="H205">אָ֛וֶן</l>
          <l s="H6466">וּפֹ֥עֲלֵי</l>
          <l s="H7451">רָ֖ע</l>
          <l s="H5921">עַל</l>־<l s="H4904">מִשְׁכְּבוֹתָ֑ם</l>
          <l s="H216">בְּא֤וֹר</l>
          <l s="H1242">הַבֹּ֙קֶר֙</l>
          <l s="H6213">יַעֲשׂ֔וּהָ</l>
          <l s="H3588">כִּ֥י</l>
          <l s="H3426">יֶשׁ</l>־<l s="H410">לְאֵ֖ל</l>
          <l s="H3027">יָדָֽם</l>׃
        </span>
<span class="v-num v-2">2</span><span class="v MC2_2" data-id="MC2_2">
          <l s="H2530">וְחָמְד֤וּ</l>
          <l s="H7704">שָׂדוֹת֙</l>
          <l s="H1497">וְגָזָ֔לוּ</l>
          <l s="H1004">וּבָתִּ֖ים</l>
          <l s="H5375">וְנָשָׂ֑אוּ</l>
          <l s="H6231">וְעָֽשְׁקוּ֙</l>
          <l s="H1397">גֶּ֣בֶר</l>
          <l s="H1004">וּבֵית֔וֹ</l>
          <l s="H376">וְאִ֖ישׁ</l>
          <l s="H5159">וְנַחֲלָתֽוֹ</l>׃
          פ
        </span>
<span class="v-num v-3">3</span><span class="v MC2_3" data-id="MC2_3">
          <l s="H3651">לָכֵ֗ן</l>
          <l s="H3541">כֹּ֚ה</l>
          <l s="H559">אָמַ֣ר</l>
          <l s="H3068">יְהוָ֔ה</l>
          <l s="H2005">הִנְנִ֥י</l>
          <l s="H2803">חֹשֵׁ֛ב</l>
          <l s="H5921">עַל</l>־<l s="H4940">הַמִּשְׁפָּחָ֥ה</l>
          <l s="H2063">הַזֹּ֖את</l>
          <l s="H7451">רָעָ֑ה</l>
          <l s="H834">אֲ֠שֶׁר</l>
          <l s="H3808">לֹֽא</l>־<l s="H4185">תָמִ֨ישׁוּ</l>
          <l s="H8033">מִשָּׁ֜ם</l>
          <l s="H6677">צַוְּארֹֽתֵיכֶ֗ם</l>
          <l s="H3808">וְלֹ֤א</l>
          <l s="H3212">תֵֽלְכוּ֙</l>
          <l s="H7317">רוֹמָ֔ה</l>
          <l s="H3588">כִּ֛י</l>
          <l s="H6256">עֵ֥ת</l>
          <l s="H7451">רָעָ֖ה</l>
          <l s="H1931">הִֽיא</l>׃
        </span>
<span class="v-num v-4">4</span><span class="v MC2_4" data-id="MC2_4">
          <l s="H3117">בַּיּ֨וֹם</l>
          <l s="H1931">הַה֜וּא</l>
          <l s="H5375">יִשָּׂ֧א</l>
          <l s="H5921">עֲלֵיכֶ֣ם</l>
          <l s="H4912">מָשָׁ֗ל</l>
          <l s="H5091">וְנָהָ֨ה</l>
          <l s="H5092">נְהִ֤י</l>
          <l s="H5093">נִֽהְיָה֙</l>
          <l s="H559">אָמַר֙</l>
          <l s="H7703">שָׁד֣וֹד</l>
          <l s="H7703">נְשַׁדֻּ֔נוּ</l>
          <l s="H2506">חֵ֥לֶק</l>
          <l s="H5971">עַמִּ֖י</l>
          <l s="H4171">יָמִ֑יר</l>
          <l s="H349">אֵ֚יךְ</l>
          <l s="H4185">יָמִ֣ישׁ</l>
          <l s="H">לִ֔י</l>
          <l s="H7728">לְשׁוֹבֵ֥ב</l>
          <l s="H7704">שָׂדֵ֖ינוּ</l>
          <l s="H2505">יְחַלֵּֽק</l>׃
        </span>
<span class="v-num v-5">5</span><span class="v MC2_5" data-id="MC2_5">
          <l s="H3651">לָכֵן֙</l>
          <l s="H3808">לֹֽא</l>־<l s="H1961">יִֽהְיֶ֣ה</l>
          <l s="H">לְךָ֔</l>
          <l s="H7993">מַשְׁלִ֥יךְ</l>
          <l s="H2256">חֶ֖בֶל</l>
          <l s="H1486">בְּגוֹרָ֑ל</l>
          <l s="H6951">בִּקְהַ֖ל</l>
          <l s="H3068">יְהוָֽה</l>׃
        </span>
<span class="v-num v-6">6</span><span class="v MC2_6" data-id="MC2_6">
          <l s="H408">אַל</l>־<l s="H5197">תַּטִּ֖פוּ</l>
          <l s="H5197">יַטִּיפ֑וּן</l>
          <l s="H3808">לֹֽא</l>־<l s="H5197">יַטִּ֣פוּ</l>
          <l s="H428">לָאֵ֔לֶּה</l>
          <l s="H3808">לֹ֥א</l>
          <l s="H5253">יִסַּ֖ג</l>
          <l s="H3639">כְּלִמּֽוֹת</l>׃
        </span>
<span class="v-num v-7">7</span><span class="v MC2_7" data-id="MC2_7">
          <l s="H559">הֶאָמ֣וּר</l>
          <l s="H1004">בֵּֽית</l>־<l s="H3290">יַעֲקֹ֗ב</l>
          <l s="H7114">הֲקָצַר֙</l>
          <l s="H7307">ר֣וּחַ</l>
          <l s="H3068">יְהוָ֔ה</l>
          <l s="H518">אִם</l>־<l s="H428">אֵ֖לֶּה</l>
          <l s="H4611">מַעֲלָלָ֑יו</l>
          <l s="H3808">הֲל֤וֹא</l>
          <l s="H1697">דְבָרַ֨י</l>
          <l s="H3190">יֵיטִ֔יבוּ</l>
          <l s="H5973">עִ֖ם</l>
          <l s="H3477">הַיָּשָׁ֥ר</l>
          <l s="H1980">הוֹלֵֽךְ</l>׃
        </span>
<span class="v-num v-8">8</span><span class="v MC2_8" data-id="MC2_8">
          <l s="H865">וְאֶתְמ֗וּל</l>
          <l s="H5971">עַמִּי֙</l>
          <l s="H341">לְאוֹיֵ֣ב</l>
          <l s="H6965">יְקוֹמֵ֔ם</l>
          <l s="H4136">מִמּ֣וּל</l>
          <l s="H8008">שַׂלְמָ֔ה</l>
          <l s="H145">אֶ֖דֶר</l>
          <l s="H6584">תַּפְשִׁט֑וּן</l>
          <l s="H5674">מֵעֹבְרִ֣ים</l>
          <l s="H983">בֶּ֔טַח</l>
          <l s="H7725">שׁוּבֵ֖י</l>
          <l s="H4421">מִלְחָמָֽה</l>׃
        </span>
<span class="v-num v-9">9</span><span class="v MC2_9" data-id="MC2_9">
          <l s="H802">נְשֵׁ֤י</l>
          <l s="H5971">עַמִּי֙</l>
          <l s="H1644">תְּגָ֣רְשׁ֔וּן</l>
          <l s="H1004">מִבֵּ֖ית</l>
          <l s="H8588">תַּֽעֲנֻגֶ֑יהָ</l>
          <l s="H5921">מֵעַל֙</l>
          <l s="H5768">עֹֽלָלֶ֔יהָ</l>
          <l s="H3947">תִּקְח֥וּ</l>
          <l s="H1926">הֲדָרִ֖י</l>
          <l s="H5769">לְעוֹלָֽם</l>׃
        </span>
<span class="v-num v-10">10</span><span class="v MC2_10" data-id="MC2_10">
          <l s="H6965">ק֣וּמוּ</l>
          <l s="H3212">וּלְכ֔וּ</l>
          <l s="H3588">כִּ֥י</l>
          <l s="H3808">לֹא</l>־<l s="H2063">זֹ֖את</l>
          <l s="H4496">הַמְּנוּחָ֑ה</l>
          <l s="H5668">בַּעֲב֥וּר</l>
          <l s="H2930">טָמְאָ֛ה</l>
          <l s="H2254">תְּחַבֵּ֖ל</l>
          <l s="H2256">וְחֶ֥בֶל</l>
          <l s="H4834">נִמְרָֽץ</l>׃
        </span>
<span class="v-num v-11">11</span><span class="v MC2_11" data-id="MC2_11">
          <l s="H3863">לוּ</l>־<l s="H376">אִ֞ישׁ</l>
          <l s="H1980">הֹלֵ֥ךְ</l>
          <l s="H7307">ר֙וּחַ֙</l>
          <l s="H8267">וָשֶׁ֣קֶר</l>
          <l s="H3576">כִּזֵּ֔ב</l>
          <l s="H5197">אַטִּ֣ף</l>
          <l s="H">לְךָ֔</l>
          <l s="H3196">לַיַּ֖יִן</l>
          <l s="H7941">וְלַשֵּׁכָ֑ר</l>
          <l s="H1961">וְהָיָ֥ה</l>
          <l s="H5197">מַטִּ֖יף</l>
          <l s="H5971">הָעָ֥ם</l>
          <l s="H2088">הַזֶּֽה</l>׃
        </span>
<span class="v-num v-12">12</span><span class="v MC2_12" data-id="MC2_12">
          <l s="H622">אָסֹ֨ף</l>
          <l s="H622">אֶאֱסֹ֜ף</l>
          <l s="H3290">יַעֲקֹ֣ב</l>
          <l s="H3605">כֻּלָּ֗ךְ</l>
          <l s="H6908">קַבֵּ֤ץ</l>
          <l s="H6908">אֲקַבֵּץ֙</l>
          <l s="H7611">שְׁאֵרִ֣ית</l>
          <l s="H3478">יִשְׂרָאֵ֔ל</l>
          <l s="H3162">יַ֥חַד</l>
          <l s="H7760">אֲשִׂימֶ֖נּוּ</l>
          <l s="H6629">כְּצֹ֣אן</l>
          <l s="H1223">בָּצְרָ֑ה</l>
          <l s="H5739">כְּעֵ֙דֶר֙</l>
          <l s="H8432">בְּת֣וֹךְ</l>
          <l s="H1699">הַדָּֽבְר֔וֹ</l>
          <l s="H1949">תְּהִימֶ֖נָה</l>
          <l s="H120">מֵאָדָֽם</l>׃
        </span>
<span class="v-num v-13">13</span><span class="v MC2_13" data-id="MC2_13">
          <l s="H5927">עָלָ֤ה</l>
          <l s="H6555">הַפֹּרֵץ֙</l>
          <l s="H6440">לִפְנֵיהֶ֔ם</l>
          <l s="H6555">פָּֽרְצוּ֙</l>
          <l s="H5674">וַֽיַּעֲבֹ֔רוּ</l>
          <l s="H8179">שַׁ֖עַר</l>
          <l s="H3318">וַיֵּ֣צְאוּ</l>
          <l s="H">ב֑וֹ</l>
          <l s="H5674">וַיַּעֲבֹ֤ר</l>
          <l s="H4428">מַלְכָּם֙</l>
          <l s="H6440">לִפְנֵיהֶ֔ם</l>
          <l s="H3068">וַיהוָ֖ה</l>
          <l s="H7218">בְּרֹאשָֽׁם</l>׃
          פ
        </span>

</div>

</div><br>
<div class="footer"><div class="nav">
<a class="prev" href="MC1.html">&lt;</a>
<a class="home" href="index.html">=</a>
<a class="next" href="MC3.html">&gt;</a>
</div></div>
</body>
</html>