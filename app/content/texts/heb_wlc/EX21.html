<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>שמות 21 (WLC)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="rtl" class="section-document">
<div class="header"><div class="nav">
<a class="name" href="EX.html">Westminster Leningrad Codex</a><a class="location" href="EX.html">שמות 21</a><a class="prev" href="EX20.html">&lt;</a>
<a class="home" href="index.html">=</a>
<a class="next" href="EX22.html">&gt;</a>
</div></div>
<div class="section chapter EX EX21 heb_wlc heb " dir="rtl" lang="he" data-id="EX21" data-nextid="EX22" data-previd="EX20"><br>
<br><div class="c">21</div>
<div class="p">
<span class="v-num v-1">1</span><span class="v EX21_1" data-id="EX21_1">
          <l s="H428">וְאֵ֙לֶּה֙</l>
          <l s="H4941">הַמִּשְׁפָּטִ֔ים</l>
          <l s="H834">אֲשֶׁ֥ר</l>
          <l s="H7760">תָּשִׂ֖ים</l>
          <l s="H6440">לִפְנֵיהֶֽם</l>׃
        </span>
<span class="v-num v-2">2</span><span class="v EX21_2" data-id="EX21_2">
          <l s="H3588">כִּ֤י</l>
          <l s="H7069">תִקְנֶה֙</l>
          <l s="H5650">עֶ֣בֶד</l>
          <l s="H5680">עִבְרִ֔י</l>
          <l s="H8337">שֵׁ֥שׁ</l>
          <l s="H8141">שָׁנִ֖ים</l>
          <l s="H5647">יַעֲבֹ֑ד</l>
          <l s="H7637">וּבַ֨שְּׁבִעִ֔ת</l>
          <l s="H3318">יֵצֵ֥א</l>
          <l s="H2670">לַֽחָפְשִׁ֖י</l>
          <l s="H2600">חִנָּֽם</l>׃
        </span>
<span class="v-num v-3">3</span><span class="v EX21_3" data-id="EX21_3">
          <l s="H518">אִם</l>־<l s="H1610">בְּגַפּ֥וֹ</l>
          <l s="H935">יָבֹ֖א</l>
          <l s="H1610">בְּגַפּ֣וֹ</l>
          <l s="H3318">יֵצֵ֑א</l>
          <l s="H518">אִם</l>־<l s="H1167">בַּ֤עַל</l>
          <l s="H802">אִשָּׁה֙</l>
          <l s="H1931">ה֔וּא</l>
          <l s="H3318">וְיָצְאָ֥ה</l>
          <l s="H802">אִשְׁתּ֖וֹ</l>
          <l s="H5973">עִמּֽוֹ</l>׃
        </span>
<span class="v-num v-4">4</span><span class="v EX21_4" data-id="EX21_4">
          <l s="H518">אִם</l>־<l s="H113">אֲדֹנָיו֙</l>
          <l s="H5414">יִתֶּן</l>־<l s="H">ל֣וֹ</l>
          <l s="H802">אִשָּׁ֔ה</l>
          <l s="H3205">וְיָלְדָה</l>־<l s="H">ל֥וֹ</l>
          <l s="H1121">בָנִ֖ים</l>
          <l s="H176">א֣וֹ</l>
          <l s="H1323">בָנ֑וֹת</l>
          <l s="H802">הָאִשָּׁ֣ה</l>
          <l s="H3206">וִילָדֶ֗יהָ</l>
          <l s="H1961">תִּהְיֶה֙</l>
          <l s="H113">לַֽאדֹנֶ֔יהָ</l>
          <l s="H1931">וְה֖וּא</l>
          <l s="H3318">יֵצֵ֥א</l>
          <l s="H1610">בְגַפּֽוֹ</l>׃
        </span>
<span class="v-num v-5">5</span><span class="v EX21_5" data-id="EX21_5">
          <l s="H518">וְאִם</l>־<l s="H559">אָמֹ֤ר</l>
          <l s="H559">יֹאמַר֙</l>
          <l s="H5650">הָעֶ֔בֶד</l>
          <l s="H157">אָהַ֙בְתִּי֙</l>
          <l s="H853">אֶת</l>־<l s="H113">אֲדֹנִ֔י</l>
          <l s="H853">אֶת</l>־<l s="H802">אִשְׁתִּ֖י</l>
          <l s="H853">וְאֶת</l>־<l s="H1121">בָּנָ֑י</l>
          <l s="H3808">לֹ֥א</l>
          <l s="H3318">אֵצֵ֖א</l>
          <l s="H2670">חָפְשִֽׁי</l>׃
        </span>
<span class="v-num v-6">6</span><span class="v EX21_6" data-id="EX21_6">
          <l s="H5066">וְהִגִּישׁ֤וֹ</l>
          <l s="H113">אֲדֹנָיו֙</l>
          <l s="H413">אֶל</l>־<l s="H430">הָ֣אֱלֹהִ֔ים</l>
          <l s="H5066">וְהִגִּישׁוֹ֙</l>
          <l s="H413">אֶל</l>־<l s="H1817">הַדֶּ֔לֶת</l>
          <l s="H176">א֖וֹ</l>
          <l s="H413">אֶל</l>־<l s="H4201">הַמְּזוּזָ֑ה</l>
          <l s="H7527">וְרָצַ֨ע</l>
          <l s="H113">אֲדֹנָ֤יו</l>
          <l s="H853">אֶת</l>־<l s="H241">אָזְנוֹ֙</l>
          <l s="H4836">בַּמַּרְצֵ֔עַ</l>
          <l s="H5647">וַעֲבָד֖וֹ</l>
          <l s="H5769">לְעֹלָֽם</l>׃
          ס
        </span>
<span class="v-num v-7">7</span><span class="v EX21_7" data-id="EX21_7">
          <l s="H3588">וְכִֽי</l>־<l s="H4376">יִמְכֹּ֥ר</l>
          <l s="H376">אִ֛ישׁ</l>
          <l s="H853">אֶת</l>־<l s="H1323">בִּתּ֖וֹ</l>
          <l s="H519">לְאָמָ֑ה</l>
          <l s="H3808">לֹ֥א</l>
          <l s="H3318">תֵצֵ֖א</l>
          <l s="H3318">כְּצֵ֥את</l>
          <l s="H5650">הָעֲבָדִֽים</l>׃
        </span>
<span class="v-num v-8">8</span><span class="v EX21_8" data-id="EX21_8">
          <l s="H518">אִם</l>־<l s="H7451">רָעָ֞ה</l>
          <l s="H5869">בְּעֵינֵ֧י</l>
          <l s="H113">אֲדֹנֶ֛יהָ</l>
          <l s="H834">אֲשֶׁר</l>־<l s="H3808">לא</l>
          <l s="H3259">יְעָדָ֖הּ</l>
          <l s="H6299">וְהֶפְדָּ֑הּ</l>
          <l s="H5971">לְעַ֥ם</l>
          <l s="H5237">נָכְרִ֛י</l>
          <l s="H3808">לֹא</l>־<l s="H4910">יִמְשֹׁ֥ל</l>
          <l s="H4376">לְמָכְרָ֖הּ</l>
          <l s="H898">בְּבִגְדוֹ</l>־<l s="H">בָֽהּ</l>׃
        </span>
<span class="v-num v-9">9</span><span class="v EX21_9" data-id="EX21_9">
          <l s="H518">וְאִם</l>־<l s="H1121">לִבְנ֖וֹ</l>
          <l s="H3259">יִֽיעָדֶ֑נָּה</l>
          <l s="H4941">כְּמִשְׁפַּ֥ט</l>
          <l s="H1323">הַבָּנ֖וֹת</l>
          <l s="H6213">יַעֲשֶׂה</l>־<l s="H">לָּֽהּ</l>׃
        </span>
<span class="v-num v-10">10</span><span class="v EX21_10" data-id="EX21_10">
          <l s="H518">אִם</l>־<l s="H312">אַחֶ֖רֶת</l>
          <l s="H3947">יִֽקַּֽח</l>־<l s="H">ל֑וֹ</l>
          <l s="H7607">שְׁאֵרָ֛הּ</l>
          <l s="H3682">כְּסוּתָ֥הּ</l>
          <l s="H5772">וְעֹנָתָ֖הּ</l>
          <l s="H3808">לֹ֥א</l>
          <l s="H1639">יִגְרָֽע</l>׃
        </span>
<span class="v-num v-11">11</span><span class="v EX21_11" data-id="EX21_11">
          <l s="H518">וְאִם</l>־<l s="H7969">שְׁלָ֨שׁ</l>־<l s="H428">אֵ֔לֶּה</l>
          <l s="H3808">לֹ֥א</l>
          <l s="H6213">יַעֲשֶׂ֖ה</l>
          <l s="H">לָ֑הּ</l>
          <l s="H3318">וְיָצְאָ֥ה</l>
          <l s="H2600">חִנָּ֖ם</l>
          <l s="H369">אֵ֥ין</l>
          <l s="H3701">כָּֽסֶף</l>׃
          ס
        </span>
<span class="v-num v-12">12</span><span class="v EX21_12" data-id="EX21_12">
          <l s="H5221">מַכֵּ֥ה</l>
          <l s="H376">אִ֛ישׁ</l>
          <l s="H4191">וָמֵ֖ת</l>
          <l s="H4191">מ֥וֹת</l>
          <l s="H4191">יוּמָֽת</l>׃
        </span>
<span class="v-num v-13">13</span><span class="v EX21_13" data-id="EX21_13">
          <l s="H834">וַאֲשֶׁר֙</l>
          <l s="H3808">לֹ֣א</l>
          <l s="H6658">צָדָ֔ה</l>
          <l s="H430">וְהָאֱלֹהִ֖ים</l>
          <l s="H579">אִנָּ֣ה</l>
          <l s="H3027">לְיָד֑וֹ</l>
          <l s="H7760">וְשַׂמְתִּ֤י</l>
          <l s="H">לְךָ֙</l>
          <l s="H4725">מָק֔וֹם</l>
          <l s="H834">אֲשֶׁ֥ר</l>
          <l s="H5127">יָנ֖וּס</l>
          <l s="H8033">שָֽׁמָּה</l>׃
          ס
        </span>
<span class="v-num v-14">14</span><span class="v EX21_14" data-id="EX21_14">
          <l s="H3588">וְכִֽי</l>־<l s="H2102">יָזִ֥ד</l>
          <l s="H376">אִ֛ישׁ</l>
          <l s="H5921">עַל</l>־<l s="H7453">רֵעֵ֖הוּ</l>
          <l s="H2026">לְהָרְג֣וֹ</l>
          <l s="H6195">בְעָרְמָ֑ה</l>
          <l s="H5973">מֵעִ֣ם</l>
          <l s="H4196">מִזְבְּחִ֔י</l>
          <l s="H3947">תִּקָּחֶ֖נּוּ</l>
          <l s="H4191">לָמֽוּת</l>׃
          ס
        </span>
<span class="v-num v-15">15</span><span class="v EX21_15" data-id="EX21_15">
          <l s="H5221">וּמַכֵּ֥ה</l>
          <l s="H1">אָבִ֛יו</l>
          <l s="H517">וְאִמּ֖וֹ</l>
          <l s="H4191">מ֥וֹת</l>
          <l s="H4191">יוּמָֽת</l>׃
        </span>
<span class="v-num v-16">16</span><span class="v EX21_16" data-id="EX21_16">
          <l s="H1589">וְגֹנֵ֨ב</l>
          <l s="H376">אִ֧ישׁ</l>
          <l s="H4376">וּמְכָר֛וֹ</l>
          <l s="H4672">וְנִמְצָ֥א</l>
          <l s="H3027">בְיָד֖וֹ</l>
          <l s="H4191">מ֥וֹת</l>
          <l s="H4191">יוּמָֽת</l>׃
          ס
        </span>
<span class="v-num v-17">17</span><span class="v EX21_17" data-id="EX21_17">
          <l s="H7043">וּמְקַלֵּ֥ל</l>
          <l s="H1">אָבִ֛יו</l>
          <l s="H517">וְאִמּ֖וֹ</l>
          <l s="H4191">מ֥וֹת</l>
          <l s="H4191">יוּמָֽת</l>׃
          ס
        </span>
<span class="v-num v-18">18</span><span class="v EX21_18" data-id="EX21_18">
          <l s="H3588">וְכִֽי</l>־<l s="H7378">יְרִיבֻ֣ן</l>
          <l s="H376">אֲנָשִׁ֔ים</l>
          <l s="H5221">וְהִכָּה</l>־<l s="H376">אִישׁ֙</l>
          <l s="H853">אֶת</l>־<l s="H7453">רֵעֵ֔הוּ</l>
          <l s="H68">בְּאֶ֖בֶן</l>
          <l s="H176">א֣וֹ</l>
          <l s="H106">בְאֶגְרֹ֑ף</l>
          <l s="H3808">וְלֹ֥א</l>
          <l s="H4191">יָמ֖וּת</l>
          <l s="H5307">וְנָפַ֥ל</l>
          <l s="H4904">לְמִשְׁכָּֽב</l>׃
        </span>
<span class="v-num v-19">19</span><span class="v EX21_19" data-id="EX21_19">
          <l s="H518">אִם</l>־<l s="H6965">יָק֞וּם</l>
          <l s="H1980">וְהִתְהַלֵּ֥ךְ</l>
          <l s="H2351">בַּח֛וּץ</l>
          <l s="H5921">עַל</l>־<l s="H4938">מִשְׁעַנְתּ֖וֹ</l>
          <l s="H5352">וְנִקָּ֣ה</l>
          <l s="H5221">הַמַּכֶּ֑ה</l>
          <l s="H7535">רַ֥ק</l>
          <l s="H7674">שִׁבְתּ֛וֹ</l>
          <l s="H5414">יִתֵּ֖ן</l>
          <l s="H7495">וְרַפֹּ֥א</l>
          <l s="H7495">יְרַפֵּֽא</l>׃
          ס
        </span>
<span class="v-num v-20">20</span><span class="v EX21_20" data-id="EX21_20">
          <l s="H3588">וְכִֽי</l>־<l s="H5221">יַכֶּה֩</l>
          <l s="H376">אִ֨ישׁ</l>
          <l s="H853">אֶת</l>־<l s="H5650">עַבְדּ֜וֹ</l>
          <l s="H176">א֤וֹ</l>
          <l s="H853">אֶת</l>־<l s="H519">אֲמָתוֹ֙</l>
          <l s="H7626">בַּשֵּׁ֔בֶט</l>
          <l s="H4191">וּמֵ֖ת</l>
          <l s="H8478">תַּ֣חַת</l>
          <l s="H3027">יָד֑וֹ</l>
          <l s="H5358">נָקֹ֖ם</l>
          <l s="H5358">יִנָּקֵֽם</l>׃
        </span>
<span class="v-num v-21">21</span><span class="v EX21_21" data-id="EX21_21">
          <l s="H389">אַ֥ךְ</l>
          <l s="H518">אִם</l>־<l s="H3117">י֛וֹם</l>
          <l s="H176">א֥וֹ</l>
          <l s="H3117">יוֹמַ֖יִם</l>
          <l s="H5975">יַעֲמֹ֑ד</l>
          <l s="H3808">לֹ֣א</l>
          <l s="H5358">יֻקַּ֔ם</l>
          <l s="H3588">כִּ֥י</l>
          <l s="H3701">כַסְפּ֖וֹ</l>
          <l s="H1931">הֽוּא</l>׃
          ס
        </span>
<span class="v-num v-22">22</span><span class="v EX21_22" data-id="EX21_22">
          <l s="H3588">וְכִֽי</l>־<l s="H5327">יִנָּצ֣וּ</l>
          <l s="H376">אֲנָשִׁ֗ים</l>
          <l s="H5062">וְנָ֨גְפ֜וּ</l>
          <l s="H802">אִשָּׁ֤ה</l>
          <l s="H2030">הָרָה֙</l>
          <l s="H3318">וְיָצְא֣וּ</l>
          <l s="H3206">יְלָדֶ֔יהָ</l>
          <l s="H3808">וְלֹ֥א</l>
          <l s="H1961">יִהְיֶ֖ה</l>
          <l s="H611">אָס֑וֹן</l>
          <l s="H6064">עָנ֣וֹשׁ</l>
          <l s="H6064">יֵעָנֵ֗שׁ</l>
          <l s="H834">כַּֽאֲשֶׁ֨ר</l>
          <l s="H7896">יָשִׁ֤ית</l>
          <l s="H5921">עָלָיו֙</l>
          <l s="H1167">בַּ֣עַל</l>
          <l s="H802">הָֽאִשָּׁ֔ה</l>
          <l s="H5414">וְנָתַ֖ן</l>
          <l s="H6414">בִּפְלִלִֽים</l>׃
        </span>
<span class="v-num v-23">23</span><span class="v EX21_23" data-id="EX21_23">
          <l s="H518">וְאִם</l>־<l s="H611">אָס֖וֹן</l>
          <l s="H1961">יִהְיֶ֑ה</l>
          <l s="H5414">וְנָתַתָּ֥ה</l>
          <l s="H5315">נֶ֖פֶשׁ</l>
          <l s="H8478">תַּ֥חַת</l>
          <l s="H5315">נָֽפֶשׁ</l>׃
        </span>
<span class="v-num v-24">24</span><span class="v EX21_24" data-id="EX21_24">
          <l s="H5869">עַ֚יִן</l>
          <l s="H8478">תַּ֣חַת</l>
          <l s="H5869">עַ֔יִן</l>
          <l s="H8127">שֵׁ֖ן</l>
          <l s="H8478">תַּ֣חַת</l>
          <l s="H8127">שֵׁ֑ן</l>
          <l s="H3027">יָ֚ד</l>
          <l s="H8478">תַּ֣חַת</l>
          <l s="H3027">יָ֔ד</l>
          <l s="H7272">רֶ֖גֶל</l>
          <l s="H8478">תַּ֥חַת</l>
          <l s="H7272">רָֽגֶל</l>׃
        </span>
<span class="v-num v-25">25</span><span class="v EX21_25" data-id="EX21_25">
          <l s="H3555">כְּוִיָּה֙</l>
          <l s="H8478">תַּ֣חַת</l>
          <l s="H3555">כְּוִיָּ֔ה</l>
          <l s="H6482">פֶּ֖צַע</l>
          <l s="H8478">תַּ֣חַת</l>
          <l s="H6482">פָּ֑צַע</l>
          <l s="H2250">חַבּוּרָ֕ה</l>
          <l s="H8478">תַּ֖חַת</l>
          <l s="H2250">חַבּוּרָֽה</l>׃
          ס
        </span>
<span class="v-num v-26">26</span><span class="v EX21_26" data-id="EX21_26">
          <l s="H3588">וְכִֽי</l>־<l s="H5221">יַכֶּ֨ה</l>
          <l s="H376">אִ֜ישׁ</l>
          <l s="H853">אֶת</l>־<l s="H5869">עֵ֥ין</l>
          <l s="H5650">עַבְדּ֛וֹ</l>
          <l s="H176">אֽוֹ</l>־<l s="H853">אֶת</l>־<l s="H5869">עֵ֥ין</l>
          <l s="H519">אֲמָת֖וֹ</l>
          <l s="H7843">וְשִֽׁחֲתָ֑הּ</l>
          <l s="H2670">לַֽחָפְשִׁ֥י</l>
          <l s="H7971">יְשַׁלְּחֶ֖נּוּ</l>
          <l s="H8478">תַּ֥חַת</l>
          <l s="H5869">עֵינֽוֹ</l>׃
          ס
        </span>
<span class="v-num v-27">27</span><span class="v EX21_27" data-id="EX21_27">
          <l s="H518">וְאִם</l>־<l s="H8127">שֵׁ֥ן</l>
          <l s="H5650">עַבְדּ֛וֹ</l>
          <l s="H176">אֽוֹ</l>־<l s="H8127">שֵׁ֥ן</l>
          <l s="H519">אֲמָת֖וֹ</l>
          <l s="H5307">יַפִּ֑יל</l>
          <l s="H2670">לַֽחָפְשִׁ֥י</l>
          <l s="H7971">יְשַׁלְּחֶ֖נּוּ</l>
          <l s="H8478">תַּ֥חַת</l>
          <l s="H8127">שִׁנּֽוֹ</l>׃
          פ
        </span>
<span class="v-num v-28">28</span><span class="v EX21_28" data-id="EX21_28">
          <l s="H3588">וְכִֽי</l>־<l s="H5055">יִגַּ֨ח</l>
          <l s="H7794">שׁ֥וֹר</l>
          <l s="H853">אֶת</l>־<l s="H376">אִ֛ישׁ</l>
          <l s="H176">א֥וֹ</l>
          <l s="H853">אֶת</l>־<l s="H802">אִשָּׁ֖ה</l>
          <l s="H4191">וָמֵ֑ת</l>
          <l s="H5619">סָק֨וֹל</l>
          <l s="H5619">יִסָּקֵ֜ל</l>
          <l s="H7794">הַשּׁ֗וֹר</l>
          <l s="H3808">וְלֹ֤א</l>
          <l s="H398">יֵאָכֵל֙</l>
          <l s="H853">אֶת</l>־<l s="H1320">בְּשָׂר֔וֹ</l>
          <l s="H1167">וּבַ֥עַל</l>
          <l s="H7794">הַשּׁ֖וֹר</l>
          <l s="H5355">נָקִֽי</l>׃
        </span>
<span class="v-num v-29">29</span><span class="v EX21_29" data-id="EX21_29">
          <l s="H518">וְאִ֡ם</l>
          <l s="H7794">שׁוֹר֩</l>
          <l s="H5056">נַגָּ֨ח</l>
          <l s="H1931">ה֜וּא</l>
          <l s="H8543">מִתְּמֹ֣ל</l>
          <l s="H8032">שִׁלְשֹׁ֗ם</l>
          <l s="H5749">וְהוּעַ֤ד</l>
          <l s="H1167">בִּבְעָלָיו֙</l>
          <l s="H3808">וְלֹ֣א</l>
          <l s="H8104">יִשְׁמְרֶ֔נּוּ</l>
          <l s="H4191">וְהֵמִ֥ית</l>
          <l s="H376">אִ֖ישׁ</l>
          <l s="H176">א֣וֹ</l>
          <l s="H802">אִשָּׁ֑ה</l>
          <l s="H7794">הַשּׁוֹר֙</l>
          <l s="H5619">יִסָּקֵ֔ל</l>
          <l s="H1571">וְגַם</l>־<l s="H1167">בְּעָלָ֖יו</l>
          <l s="H4191">יוּמָֽת</l>׃
        </span>
<span class="v-num v-30">30</span><span class="v EX21_30" data-id="EX21_30">
          <l s="H518">אִם</l>־<l s="H3724">כֹּ֖פֶר</l>
          <l s="H7896">יוּשַׁ֣ת</l>
          <l s="H5921">עָלָ֑יו</l>
          <l s="H5414">וְנָתַן֙</l>
          <l s="H6306">פִּדְיֹ֣ן</l>
          <l s="H5315">נַפְשׁ֔וֹ</l>
          <l s="H3605">כְּכֹ֥ל</l>
          <l s="H834">אֲשֶׁר</l>־<l s="H7896">יוּשַׁ֖ת</l>
          <l s="H5921">עָלָֽיו</l>׃
        </span>
<span class="v-num v-31">31</span><span class="v EX21_31" data-id="EX21_31">
          <l s="H176">אוֹ</l>־<l s="H1121">בֵ֥ן</l>
          <l s="H5055">יִגָּ֖ח</l>
          <l s="H176">אוֹ</l>־<l s="H1323">בַ֣ת</l>
          <l s="H5055">יִגָּ֑ח</l>
          <l s="H4941">כַּמִּשְׁפָּ֥ט</l>
          <l s="H2088">הַזֶּ֖ה</l>
          <l s="H6213">יֵעָ֥שֶׂה</l>
          <l s="H">לּֽוֹ</l>׃
        </span>
<span class="v-num v-32">32</span><span class="v EX21_32" data-id="EX21_32">
          <l s="H518">אִם</l>־<l s="H5650">עֶ֛בֶד</l>
          <l s="H5055">יִגַּ֥ח</l>
          <l s="H7794">הַשּׁ֖וֹר</l>
          <l s="H176">א֣וֹ</l>
          <l s="H519">אָמָ֑ה</l>
          <l s="H3701">כֶּ֣סֶף</l>
          ׀
          <l s="H7970">שְׁלֹשִׁ֣ים</l>
          <l s="H8255">שְׁקָלִ֗ים</l>
          <l s="H5414">יִתֵּן֙</l>
          <l s="H113">לַֽאדֹנָ֔יו</l>
          <l s="H7794">וְהַשּׁ֖וֹר</l>
          <l s="H5619">יִסָּקֵֽל</l>׃
          ס
        </span>
<span class="v-num v-33">33</span><span class="v EX21_33" data-id="EX21_33">
          <l s="H3588">וְכִֽי</l>־<l s="H6605">יִפְתַּ֨ח</l>
          <l s="H376">אִ֜ישׁ</l>
          <l s="H953">בּ֗וֹר</l>
          <l s="H176">א֠וֹ</l>
          <l s="H3588">כִּֽי</l>־<l s="H3738">יִכְרֶ֥ה</l>
          <l s="H376">אִ֛ישׁ</l>
          <l s="H953">בֹּ֖ר</l>
          <l s="H3808">וְלֹ֣א</l>
          <l s="H3680">יְכַסֶּ֑נּוּ</l>
          <l s="H5307">וְנָֽפַל</l>־<l s="H8033">שָׁ֥מָּה</l>
          <l s="H7794">שּׁ֖וֹר</l>
          <l s="H176">א֥וֹ</l>
          <l s="H2543">חֲמֽוֹר</l>׃
        </span>
<span class="v-num v-34">34</span><span class="v EX21_34" data-id="EX21_34">
          <l s="H1167">בַּ֤עַל</l>
          <l s="H953">הַבּוֹר֙</l>
          <l s="H7999">יְשַׁלֵּ֔ם</l>
          <l s="H3701">כֶּ֖סֶף</l>
          <l s="H7725">יָשִׁ֣יב</l>
          <l s="H1167">לִבְעָלָ֑יו</l>
          <l s="H4191">וְהַמֵּ֖ת</l>
          <l s="H1961">יִֽהְיֶה</l>־<l s="H">לּֽוֹ</l>׃
          ס
        </span>
<span class="v-num v-35">35</span><span class="v EX21_35" data-id="EX21_35">
          <l s="H3588">וְכִֽי</l>־<l s="H5062">יִגֹּ֧ף</l>
          <l s="H7794">שֽׁוֹר</l>־<l s="H376">אִ֛ישׁ</l>
          <l s="H853">אֶת</l>־<l s="H7794">שׁ֥וֹר</l>
          <l s="H7453">רֵעֵ֖הוּ</l>
          <l s="H4191">וָמֵ֑ת</l>
          <l s="H4376">וּמָ֨כְר֜וּ</l>
          <l s="H853">אֶת</l>־<l s="H7794">הַשּׁ֤וֹר</l>
          <l s="H2416">הַחַי֙</l>
          <l s="H2673">וְחָצ֣וּ</l>
          <l s="H853">אֶת</l>־<l s="H3701">כַּסְפּ֔וֹ</l>
          <l s="H1571">וְגַ֥ם</l>
          <l s="H853">אֶת</l>־<l s="H4191">הַמֵּ֖ת</l>
          <l s="H2673">יֶֽחֱצֽוּן</l>׃
        </span>
<span class="v-num v-36">36</span><span class="v EX21_36" data-id="EX21_36">
          <l s="H176">א֣וֹ</l>
          <l s="H3045">נוֹדַ֗ע</l>
          <l s="H3588">כִּ֠י</l>
          <l s="H7794">שׁ֣וֹר</l>
          <l s="H5056">נַגָּ֥ח</l>
          <l s="H1931">הוּא֙</l>
          <l s="H8543">מִתְּמ֣וֹל</l>
          <l s="H8032">שִׁלְשֹׁ֔ם</l>
          <l s="H3808">וְלֹ֥א</l>
          <l s="H8104">יִשְׁמְרֶ֖נּוּ</l>
          <l s="H1167">בְּעָלָ֑יו</l>
          <l s="H7999">שַׁלֵּ֨ם</l>
          <l s="H7999">יְשַׁלֵּ֥ם</l>
          <l s="H7794">שׁוֹר֙</l>
          <l s="H8478">תַּ֣חַת</l>
          <l s="H7794">הַשּׁ֔וֹר</l>
          <l s="H4191">וְהַמֵּ֖ת</l>
          <l s="H1961">יִֽהְיֶה</l>־<l s="H">לּֽוֹ</l>׃
          ס
        </span>
<span class="v-num v-37">37</span><span class="v EX21_37" data-id="EX21_37">
          
          <l s="H3588">כִּ֤י</l>
          <l s="H1589">יִגְנֹֽב</l>־<l s="H376">אִישׁ֙</l>
          <l s="H7794">שׁ֣וֹר</l>
          <l s="H176">אוֹ</l>־<l s="H7716">שֶׂ֔ה</l>
          <l s="H2873">וּטְבָח֖וֹ</l>
          <l s="H176">א֣וֹ</l>
          <l s="H4376">מְכָר֑וֹ</l>
          <l s="H2568">חֲמִשָּׁ֣ה</l>
          <l s="H1241">בָקָ֗ר</l>
          <l s="H7999">יְשַׁלֵּם֙</l>
          <l s="H8478">תַּ֣חַת</l>
          <l s="H7794">הַשּׁ֔וֹר</l>
          <l s="H702">וְאַרְבַּע</l>־<l s="H6629">צֹ֖אן</l>
          <l s="H8478">תַּ֥חַת</l>
          <l s="H7716">הַשֶּֽׂה</l>׃
        </span>

</div>

</div><br>
<div class="footer"><div class="nav">
<a class="prev" href="EX20.html">&lt;</a>
<a class="home" href="index.html">=</a>
<a class="next" href="EX22.html">&gt;</a>
</div></div>
</body>
</html>