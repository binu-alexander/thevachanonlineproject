<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>עזרא 1 (WLC)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="rtl" class="section-document">
<div class="header"><div class="nav">
<a class="name" href="ER.html">Westminster Leningrad Codex</a><a class="location" href="ER.html">עזרא 1</a><a class="prev" href="R236.html">&lt;</a>
<a class="home" href="index.html">=</a>
<a class="next" href="ER2.html">&gt;</a>
</div></div>
<div class="section chapter ER ER1 heb_wlc heb " dir="rtl" lang="he" data-id="ER1" data-nextid="ER2" data-previd="R236"><br>
<div class="mt">עזרא</div>
<br><div class="c">1</div>
<div class="p">
<span class="v-num v-1">1</span><span class="v ER1_1" data-id="ER1_1">
          <l s="H8141">וּבִשְׁנַ֣ת</l>
          <l s="H259">אַחַ֗ת</l>
          <l s="H3566">לְכ֙וֹרֶשׁ֙</l>
          <l s="H4428">מֶ֣לֶךְ</l>
          <l s="H6539">פָּרַ֔ס</l>
          <l s="H3615">לִכְל֥וֹת</l>
          <l s="H1697">דְּבַר</l>־<l s="H3068">יְהוָ֖ה</l>
          <l s="H6310">מִפִּ֣י</l>
          <l s="H3414">יִרְמְיָ֑ה</l>
          <l s="H5782">הֵעִ֣יר</l>
          <l s="H3068">יְהוָ֗ה</l>
          <l s="H853">אֶת</l>־<l s="H7307">ר֙וּחַ֙</l>
          <l s="H3566">כֹּ֣רֶשׁ</l>
          <l s="H4428">מֶֽלֶךְ</l>־<l s="H6539">פָּרַ֔ס</l>
          <l s="H5674">וַיַּֽעֲבֶר</l>־<l s="H6963">קוֹל֙</l>
          <l s="H3605">בְּכָל</l>־<l s="H4438">מַלְכוּת֔וֹ</l>
          <l s="H1571">וְגַם</l>־<l s="H4385">בְּמִכְתָּ֖ב</l>
          <l s="H559">לֵאמֹֽר</l>׃
        </span>
<span class="v-num v-2">2</span><span class="v ER1_2" data-id="ER1_2">
          <l s="H3541">כֹּ֣ה</l>
          <l s="H559">אָמַ֗ר</l>
          <l s="H3566">כֹּ֚רֶשׁ</l>
          <l s="H4428">מֶ֣לֶךְ</l>
          <l s="H6539">פָּרַ֔ס</l>
          <l s="H3605">כֹּ֚ל</l>
          <l s="H4467">מַמְלְכ֣וֹת</l>
          <l s="H776">הָאָ֔רֶץ</l>
          <l s="H5414">נָ֣תַן</l>
          <l s="H">לִ֔י</l>
          <l s="H3068">יְהוָ֖ה</l>
          <l s="H430">אֱלֹהֵ֣י</l>
          <l s="H8064">הַשָּׁמָ֑יִם</l>
          <l s="H1931">וְהֽוּא</l>־<l s="H6485">פָקַ֤ד</l>
          <l s="H5921">עָלַי֙</l>
          <l s="H1129">לִבְנֽוֹת</l>־<l s="H">ל֣וֹ</l>
          <l s="H1004">בַ֔יִת</l>
          <l s="H3389">בִּירוּשָׁלִַ֖ם</l>
          <l s="H834">אֲשֶׁ֥ר</l>
          <l s="H3063">בִּֽיהוּדָֽה</l>׃
        </span>
<span class="v-num v-3">3</span><span class="v ER1_3" data-id="ER1_3">
          <l s="H4310">מִֽי</l>־<l s="H">בָכֶ֣ם</l>
          <l s="H3605">מִכָּל</l>־<l s="H5971">עַמּ֗וֹ</l>
          <l s="H1961">יְהִ֤י</l>
          <l s="H430">אֱלֹהָיו֙</l>
          <l s="H5973">עִמּ֔וֹ</l>
          <l s="H5927">וְיַ֕עַל</l>
          <l s="H3389">לִירוּשָׁלִַ֖ם</l>
          <l s="H834">אֲשֶׁ֣ר</l>
          <l s="H3063">בִּיהוּדָ֑ה</l>
          <l s="H1129">וְיִ֗בֶן</l>
          <l s="H853">אֶת</l>־<l s="H1004">בֵּ֤ית</l>
          <l s="H3068">יְהוָה֙</l>
          <l s="H430">אֱלֹהֵ֣י</l>
          <l s="H3478">יִשְׂרָאֵ֔ל</l>
          <l s="H1931">ה֥וּא</l>
          <l s="H430">הָאֱלֹהִ֖ים</l>
          <l s="H834">אֲשֶׁ֥ר</l>
          <l s="H3389">בִּירוּשָׁלִָֽם</l>׃
        </span>
<span class="v-num v-4">4</span><span class="v ER1_4" data-id="ER1_4">
          <l s="H3605">וְכָל</l>־<l s="H7604">הַנִּשְׁאָ֗ר</l>
          <l s="H3605">מִֽכָּל</l>־<l s="H4725">הַמְּקֹמוֹת֮</l>
          <l s="H834">אֲשֶׁ֣ר</l>
          <l s="H1931">ה֣וּא</l>
          <l s="H1481">גָֽר</l>־<l s="H8033">שָׁם֒</l>
          <l s="H5375">יְנַשְּׂא֙וּהוּ֙</l>
          <l s="H376">אַנְשֵׁ֣י</l>
          <l s="H4725">מְקֹמ֔וֹ</l>
          <l s="H3701">בְּכֶ֥סֶף</l>
          <l s="H2091">וּבְזָהָ֖ב</l>
          <l s="H7399">וּבִרְכ֣וּשׁ</l>
          <l s="H929">וּבִבְהֵמָ֑ה</l>
          <l s="H5973">עִם</l>־<l s="H5071">הַ֨נְּדָבָ֔ה</l>
          <l s="H1004">לְבֵ֥ית</l>
          <l s="H430">הָאֱלֹהִ֖ים</l>
          <l s="H834">אֲשֶׁ֥ר</l>
          <l s="H3389">בִּירוּשָׁלִָֽם</l>׃
        </span>
<span class="v-num v-5">5</span><span class="v ER1_5" data-id="ER1_5">
          <l s="H6965">וַיָּק֜וּמוּ</l>
          <l s="H7218">רָאשֵׁ֣י</l>
          <l s="H1">הָאָב֗וֹת</l>
          <l s="H3063">לִֽיהוּדָה֙</l>
          <l s="H1144">וּבִנְיָמִ֔ן</l>
          <l s="H3548">וְהַכֹּהֲנִ֖ים</l>
          <l s="H3881">וְהַלְוִיִּ֑ם</l>
          <l s="H3605">לְכֹ֨ל</l>
          <l s="H5782">הֵעִ֤יר</l>
          <l s="H430">הָאֱלֹהִים֙</l>
          <l s="H853">אֶת</l>־<l s="H7307">רוּח֔וֹ</l>
          <l s="H5927">לַעֲל֣וֹת</l>
          <l s="H1129">לִבְנ֔וֹת</l>
          <l s="H853">אֶת</l>־<l s="H1004">בֵּ֥ית</l>
          <l s="H3068">יְהוָ֖ה</l>
          <l s="H834">אֲשֶׁ֥ר</l>
          <l s="H3389">בִּירוּשָׁלִָֽם</l>׃
        </span>
<span class="v-num v-6">6</span><span class="v ER1_6" data-id="ER1_6">
          <l s="H3605">וְכָל</l>־<l s="H5439">סְבִיבֹֽתֵיהֶם֙</l>
          <l s="H2388">חִזְּק֣וּ</l>
          <l s="H3027">בִֽידֵיהֶ֔ם</l>
          <l s="H3627">בִּכְלֵי</l>־<l s="H3701">כֶ֧סֶף</l>
          <l s="H2091">בַּזָּהָ֛ב</l>
          <l s="H7399">בָּרְכ֥וּשׁ</l>
          <l s="H929">וּבַבְּהֵמָ֖ה</l>
          <l s="H4030">וּבַמִּגְדָּנ֑וֹת</l>
          <l s="H905">לְבַ֖ד</l>
          <l s="H5921">עַל</l>־<l s="H3605">כָּל</l>־<l s="H5068">הִתְנַדֵּֽב</l>׃
          ס
        </span>
<span class="v-num v-7">7</span><span class="v ER1_7" data-id="ER1_7">
          <l s="H4428">וְהַמֶּ֣לֶךְ</l>
          <l s="H3566">כּ֔וֹרֶשׁ</l>
          <l s="H3318">הוֹצִ֖יא</l>
          <l s="H853">אֶת</l>־<l s="H3627">כְּלֵ֣י</l>
          <l s="H1004">בֵית</l>־<l s="H3068">יְהוָ֑ה</l>
          <l s="H834">אֲשֶׁ֨ר</l>
          <l s="H3318">הוֹצִ֤יא</l>
          <l s="H5019">נְבֽוּכַדְנֶצַּר֙</l>
          <l s="H3389">מִיר֣וּשָׁלִַ֔ם</l>
          <l s="H5414">וַֽיִּתְּנֵ֖ם</l>
          <l s="H1004">בְּבֵ֥ית</l>
          <l s="H430">אֱלֹהָֽיו</l>׃
        </span>
<span class="v-num v-8">8</span><span class="v ER1_8" data-id="ER1_8">
          <l s="H3318">וַיּֽוֹצִיאֵ֗ם</l>
          
          
          <l s="H3566">כּ֚וֹרֶשׁ</l>
          <l s="H4428">מֶ֣לֶךְ</l>
          <l s="H6539">פָּרַ֔ס</l>
          <l s="H5921">עַל</l>־<l s="H3027">יַ֖ד</l>
          <l s="H4990">מִתְרְדָ֣ת</l>
          <l s="H1489">הַגִּזְבָּ֑ר</l>
          <l s="H5608">וַֽיִּסְפְּרֵם֙</l>
          <l s="H8339">לְשֵׁשְׁבַּצַּ֔ר</l>
          <l s="H5387">הַנָּשִׂ֖יא</l>
          <l s="H3063">לִיהוּדָֽה</l>׃
        </span>
<span class="v-num v-9">9</span><span class="v ER1_9" data-id="ER1_9">
          <l s="H428">וְאֵ֖לֶּה</l>
          <l s="H4557">מִסְפָּרָ֑ם</l>
          <l s="H105">אֲגַרְטְלֵ֨י</l>
          <l s="H2091">זָהָ֜ב</l>
          <l s="H7970">שְׁלֹשִׁ֗ים</l>
          <l s="H105">אֲגַרְטְלֵי</l>־<l s="H3701">כֶ֙סֶף֙</l>
          <l s="H505">אָ֔לֶף</l>
          <l s="H4252">מַחֲלָפִ֖ים</l>
          <l s="H8672">תִּשְׁעָ֥ה</l>
          <l s="H6242">וְעֶשְׂרִֽים</l>׃
          ס
        </span>
<span class="v-num v-10">10</span><span class="v ER1_10" data-id="ER1_10">
          <l s="H3713">כְּפוֹרֵ֤י</l>
          <l s="H2091">זָהָב֙</l>
          <l s="H7970">שְׁלֹשִׁ֔ים</l>
          <l s="H3713">כְּפ֤וֹרֵי</l>
          <l s="H3701">כֶ֙סֶף֙</l>
          <l s="H4932">מִשְׁנִ֔ים</l>
          <l s="H702">אַרְבַּ֥ע</l>
          <l s="H3967">מֵא֖וֹת</l>
          <l s="H6235">וַעֲשָׂרָ֑ה</l>
          <l s="H3627">כֵּלִ֥ים</l>
          <l s="H312">אֲחֵרִ֖ים</l>
          <l s="H505">אָֽלֶף</l>׃
          ס
        </span>
<span class="v-num v-11">11</span><span class="v ER1_11" data-id="ER1_11">
          <l s="H3605">כָּל</l>־<l s="H3627">כֵּלִים֙</l>
          <l s="H2091">לַזָּהָ֣ב</l>
          <l s="H3701">וְלַכֶּ֔סֶף</l>
          <l s="H2568">חֲמֵ֥שֶׁת</l>
          <l s="H505">אֲלָפִ֖ים</l>
          <l s="H702">וְאַרְבַּ֣ע</l>
          <l s="H3967">מֵא֑וֹת</l>
          <l s="H3605">הַכֹּ֞ל</l>
          <l s="H5927">הֶעֱלָ֣ה</l>
          <l s="H8339">שֵׁשְׁבַּצַּ֗ר</l>
          <l s="H5973">עִ֚ם</l>
          <l s="H5927">הֵעָל֣וֹת</l>
          <l s="H1473">הַגּוֹלָ֔ה</l>
          <l s="H894">מִבָּבֶ֖ל</l>
          <l s="H3389">לִירוּשָׁלִָֽם</l>׃
          פ
        </span>

</div>

</div><br>
<div class="footer"><div class="nav">
<a class="prev" href="R236.html">&lt;</a>
<a class="home" href="index.html">=</a>
<a class="next" href="ER2.html">&gt;</a>
</div></div>
</body>
</html>