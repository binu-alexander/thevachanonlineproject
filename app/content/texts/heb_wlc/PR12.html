<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>קהלת 12 (WLC)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="rtl" class="section-document">
<div class="header"><div class="nav">
<a class="name" href="PR.html">Westminster Leningrad Codex</a><a class="location" href="PR.html">קהלת 12</a><a class="prev" href="PR11.html">&lt;</a>
<a class="home" href="index.html">=</a>
<a class="next" href="PR13.html">&gt;</a>
</div></div>
<div class="section chapter PR PR12 heb_wlc heb " dir="rtl" lang="he" data-id="PR12" data-nextid="PR13" data-previd="PR11"><br>
<div class="c">12</div>
<div class="p">
<span class="v-num v-1">1</span><span class="v PR12_1" data-id="PR12_1">
          <l s="H157">אֹהֵ֣ב</l>
          <l s="H4148">מ֭וּסָר</l>
          
          
          <l s="H157">אֹ֣הֵֽב</l>
          <l s="H1847">דָּ֑עַת</l>
          <l s="H8130">וְשֹׂנֵ֖א</l>
          <l s="H8433">תוֹכַ֣חַת</l>
          <l s="H1198">בָּֽעַר</l>׃
        </span>
<span class="v-num v-2">2</span><span class="v PR12_2" data-id="PR12_2">
          <l s="H2896">ט֗וֹב</l>
          <l s="H6329">יָפִ֣יק</l>
          <l s="H7522">רָ֭צוֹן</l>
          <l s="H3068">מֵיְהוָ֑ה</l>
          <l s="H376">וְאִ֖ישׁ</l>
          <l s="H4209">מְזִמּ֣וֹת</l>
          <l s="H7561">יַרְשִֽׁיעַ</l>׃
        </span>
<span class="v-num v-3">3</span><span class="v PR12_3" data-id="PR12_3">
          <l s="H3808">לֹא</l>־<l s="H3559">יִכּ֣וֹן</l>
          <l s="H120">אָדָ֣ם</l>
          <l s="H7562">בְּרֶ֑שַׁע</l>
          <l s="H8328">וְשֹׁ֥רֶשׁ</l>
          <l s="H6662">צַ֝דִּיקִ֗ים</l>
          <l s="H1077">בַּל</l>־<l s="H4131">יִמּֽוֹט</l>׃
        </span>
<span class="v-num v-4">4</span><span class="v PR12_4" data-id="PR12_4">
          <l s="H802">אֵֽשֶׁת</l>־<l s="H2428">חַ֭יִל</l>
          <l s="H5850">עֲטֶ֣רֶת</l>
          <l s="H1167">בַּעְלָ֑הּ</l>
          <l s="H7538">וּכְרָקָ֖ב</l>
          <l s="H6106">בְּעַצְמוֹתָ֣יו</l>
          <l s="H954">מְבִישָֽׁה</l>׃
        </span>
<span class="v-num v-5">5</span><span class="v PR12_5" data-id="PR12_5">
          <l s="H4284">מַחְשְׁב֣וֹת</l>
          <l s="H6662">צַדִּיקִ֣ים</l>
          <l s="H4941">מִשְׁפָּ֑ט</l>
          <l s="H8458">תַּחְבֻּל֖וֹת</l>
          <l s="H7563">רְשָׁעִ֣ים</l>
          <l s="H4820">מִרְמָֽה</l>׃
        </span>
<span class="v-num v-6">6</span><span class="v PR12_6" data-id="PR12_6">
          <l s="H1697">דִּבְרֵ֣י</l>
          <l s="H7563">רְשָׁעִ֣ים</l>
          <l s="H693">אֱרָב</l>־<l s="H1818">דָּ֑ם</l>
          <l s="H6310">וּפִ֥י</l>
          <l s="H3477">יְ֝שָׁרִ֗ים</l>
          <l s="H5337">יַצִּילֵֽם</l>׃
        </span>
<span class="v-num v-7">7</span><span class="v PR12_7" data-id="PR12_7">
          <l s="H2015">הָפ֣וֹךְ</l>
          <l s="H7563">רְשָׁעִ֣ים</l>
          <l s="H369">וְאֵינָ֑ם</l>
          <l s="H1004">וּבֵ֖ית</l>
          <l s="H6662">צַדִּיקִ֣ים</l>
          <l s="H5975">יַעֲמֹֽד</l>׃
        </span>
<span class="v-num v-8">8</span><span class="v PR12_8" data-id="PR12_8">
          <l s="H6310">לְֽפִי</l>־<l s="H7922">שִׂ֭כְלוֹ</l>
          <l s="H1984">יְהֻלַּל</l>־<l s="H376">אִ֑ישׁ</l>
          <l s="H5753">וְנַעֲוֵה</l>־<l s="H3820">לֵ֝֗ב</l>
          <l s="H1961">יִהְיֶ֥ה</l>
          <l s="H937">לָבֽוּז</l>׃
        </span>
<span class="v-num v-9">9</span><span class="v PR12_9" data-id="PR12_9">
          <l s="H2896">ט֣וֹב</l>
          <l s="H7034">נִ֭קְלֶה</l>
          <l s="H5650">וְעֶ֣בֶד</l>
          <l s="H">ל֑וֹ</l>
          <l s="H3513">מִ֝מְּתַכַּבֵּ֗ד</l>
          <l s="H2638">וַחֲסַר</l>־<l s="H3899">לָֽחֶם</l>׃
        </span>
<span class="v-num v-10">10</span><span class="v PR12_10" data-id="PR12_10">
          <l s="H3045">יוֹדֵ֣עַ</l>
          <l s="H6662">צַ֭דִּיק</l>
          <l s="H5315">נֶ֣פֶשׁ</l>
          <l s="H929">בְּהֶמְתּ֑וֹ</l>
          <l s="H7356">וְֽרַחֲמֵ֥י</l>
          <l s="H7563">רְ֝שָׁעִ֗ים</l>
          <l s="H394">אַכְזָרִֽי</l>׃
        </span>
<span class="v-num v-11">11</span><span class="v PR12_11" data-id="PR12_11">
          <l s="H5647">עֹבֵ֣ד</l>
          <l s="H127">אַ֭דְמָתוֹ</l>
          <l s="H7646">יִֽשְׂבַּֽע</l>־<l s="H3899">לָ֑חֶם</l>
          <l s="H7291">וּמְרַדֵּ֖ף</l>
          <l s="H7386">רֵיקִ֣ים</l>
          <l s="H2638">חֲסַר</l>־<l s="H3820">לֵֽב</l>׃
        </span>
<span class="v-num v-12">12</span><span class="v PR12_12" data-id="PR12_12">
          <l s="H2530">חָמַ֣ד</l>
          <l s="H7563">רָ֭שָׁע</l>
          <l s="H4685">מְצ֣וֹד</l>
          <l s="H7451">רָעִ֑ים</l>
          <l s="H8328">וְשֹׁ֖רֶשׁ</l>
          <l s="H6662">צַדִּיקִ֣ים</l>
          <l s="H5414">יִתֵּֽן</l>׃
        </span>
<span class="v-num v-13">13</span><span class="v PR12_13" data-id="PR12_13">
          <l s="H6588">בְּפֶ֣שַׁע</l>
          <l s="H8193">שְׂ֭פָתַיִם</l>
          <l s="H4170">מוֹקֵ֣שׁ</l>
          <l s="H7451">רָ֑ע</l>
          <l s="H3318">וַיֵּצֵ֖א</l>
          <l s="H6869">מִצָּרָ֣ה</l>
          <l s="H6662">צַדִּֽיק</l>׃
        </span>
<span class="v-num v-14">14</span><span class="v PR12_14" data-id="PR12_14">
          <l s="H6529">מִפְּרִ֣י</l>
          <l s="H6310">פִי</l>־<l s="H376">אִ֭ישׁ</l>
          <l s="H7646">יִשְׂבַּע</l>־<l s="H2896">ט֑וֹב</l>
          <l s="H1576">וּגְמ֥וּל</l>
          <l s="H3027">יְדֵי</l>־<l s="H120">אָ֝דָ֗ם</l>
          <l s="H7725">ישוב</l>
          <l s="H">לֽוֹ</l>׃
        </span>
<span class="v-num v-15">15</span><span class="v PR12_15" data-id="PR12_15">
          <l s="H1870">דֶּ֣רֶךְ</l>
          <l s="H191">אֱ֭וִיל</l>
          <l s="H3477">יָשָׁ֣ר</l>
          <l s="H5869">בְּעֵינָ֑יו</l>
          <l s="H8085">וְשֹׁמֵ֖עַ</l>
          <l s="H6098">לְעֵצָ֣ה</l>
          <l s="H2450">חָכָֽם</l>׃
        </span>
<span class="v-num v-16">16</span><span class="v PR12_16" data-id="PR12_16">
          <l s="H191">אֱוִ֗יל</l>
          <l s="H3117">בַּ֭יּוֹם</l>
          <l s="H3045">יִוָּדַ֣ע</l>
          <l s="H3708">כַּעְס֑וֹ</l>
          <l s="H3680">וְכֹסֶ֖ה</l>
          <l s="H7036">קָל֣וֹן</l>
          <l s="H6175">עָרֽוּם</l>׃
        </span>
<span class="v-num v-17">17</span><span class="v PR12_17" data-id="PR12_17">
          <l s="H6315">יָפִ֣יחַ</l>
          <l s="H530">אֱ֭מוּנָה</l>
          <l s="H5046">יַגִּ֣יד</l>
          <l s="H6664">צֶ֑דֶק</l>
          <l s="H5707">וְעֵ֖ד</l>
          <l s="H8267">שְׁקָרִ֣ים</l>
          <l s="H4820">מִרְמָֽה</l>׃
        </span>
<span class="v-num v-18">18</span><span class="v PR12_18" data-id="PR12_18">
          <l s="H3426">יֵ֣שׁ</l>
          <l s="H981">בּ֭וֹטֶה</l>
          
          
          <l s="H4094">כְּמַדְקְר֣וֹת</l>
          <l s="H2719">חָ֑רֶב</l>
          <l s="H3956">וּלְשׁ֖וֹן</l>
          <l s="H2450">חֲכָמִ֣ים</l>
          <l s="H4832">מַרְפֵּֽא</l>׃
        </span>
<span class="v-num v-19">19</span><span class="v PR12_19" data-id="PR12_19">
          <l s="H8193">שְֽׂפַת</l>־<l s="H571">אֱ֭מֶת</l>
          <l s="H3559">תִּכּ֣וֹן</l>
          <l s="H5703">לָעַ֑ד</l>
          <l s="H5704">וְעַד</l>־<l s="H7280">אַ֝רְגִּ֗יעָה</l>
          <l s="H3956">לְשׁ֣וֹן</l>
          <l s="H8267">שָֽׁקֶר</l>׃
        </span>
<span class="v-num v-20">20</span><span class="v PR12_20" data-id="PR12_20">
          <l s="H4820">מִ֭רְמָה</l>
          <l s="H3820">בְּלֶב</l>־<l s="H2790">חֹ֣רְשֵׁי</l>
          <l s="H7451">רָ֑ע</l>
          <l s="H3289">וּֽלְיֹעֲצֵ֖י</l>
          <l s="H7965">שָׁל֣וֹם</l>
          <l s="H8057">שִׂמְחָֽה</l>׃
        </span>
<span class="v-num v-21">21</span><span class="v PR12_21" data-id="PR12_21">
          <l s="H3808">לֹא</l>־<l s="H579">יְאֻנֶּ֣ה</l>
          <l s="H6662">לַצַּדִּ֣יק</l>
          <l s="H3605">כָּל</l>־<l s="H205">אָ֑וֶן</l>
          <l s="H7563">וּ֝רְשָׁעִ֗ים</l>
          <l s="H4390">מָ֣לְאוּ</l>
          <l s="H7451">רָֽע</l>׃
        </span>
<span class="v-num v-22">22</span><span class="v PR12_22" data-id="PR12_22">
          <l s="H8441">תּוֹעֲבַ֣ת</l>
          <l s="H3068">יְ֭הוָה</l>
          <l s="H8193">שִׂפְתֵי</l>־<l s="H8267">שָׁ֑קֶר</l>
          <l s="H6213">וְעֹשֵׂ֖י</l>
          <l s="H530">אֱמוּנָ֣ה</l>
          <l s="H7522">רְצוֹנֽוֹ</l>׃
        </span>
<span class="v-num v-23">23</span><span class="v PR12_23" data-id="PR12_23">
          <l s="H120">אָדָ֣ם</l>
          <l s="H6175">עָ֭רוּם</l>
          <l s="H3680">כֹּ֣סֶה</l>
          <l s="H1847">דָּ֑עַת</l>
          <l s="H3820">וְלֵ֥ב</l>
          <l s="H3684">כְּ֝סִילִ֗ים</l>
          <l s="H7121">יִקְרָ֥א</l>
          <l s="H200">אִוֶּֽלֶת</l>׃
        </span>
<span class="v-num v-24">24</span><span class="v PR12_24" data-id="PR12_24">
          <l s="H3027">יַד</l>־<l s="H2742">חָרוּצִ֥ים</l>
          <l s="H4910">תִּמְשׁ֑וֹל</l>
          <l s="H7423">ו֝רְמִיָּ֗ה</l>
          
          
          
          <l s="H1961">תִּהְיֶ֥ה</l>
          <l s="H4522">לָמַֽס</l>׃
        </span>
<span class="v-num v-25">25</span><span class="v PR12_25" data-id="PR12_25">
          <l s="H1674">דְּאָגָ֣ה</l>
          <l s="H3820">בְלֶב</l>־<l s="H376">אִ֣ישׁ</l>
          <l s="H7812">יַשְׁחֶ֑נָּה</l>
          <l s="H1697">וְדָבָ֖ר</l>
          <l s="H2896">ט֣וֹב</l>
          <l s="H8055">יְשַׂמְּחֶֽנָּה</l>׃
        </span>
<span class="v-num v-26">26</span><span class="v PR12_26" data-id="PR12_26">
          <l s="H8446">יָתֵ֣ר</l>
          <l s="H7453">מֵרֵעֵ֣הוּ</l>
          <l s="H6662">צַדִּ֑יק</l>
          <l s="H1870">וְדֶ֖רֶךְ</l>
          <l s="H7563">רְשָׁעִ֣ים</l>
          <l s="H8582">תַּתְעֵֽם</l>׃
        </span>
<span class="v-num v-27">27</span><span class="v PR12_27" data-id="PR12_27">
          <l s="H3808">לֹא</l>־<l s="H2760">יַחֲרֹ֣ךְ</l>
          <l s="H7423">רְמִיָּ֣ה</l>
          <l s="H6718">צֵיד֑וֹ</l>
          <l s="H1952">וְהוֹן</l>־<l s="H120">אָדָ֖ם</l>
          <l s="H3368">יָקָ֣ר</l>
          <l s="H2742">חָרֽוּץ</l>׃
        </span>
<span class="v-num v-28">28</span><span class="v PR12_28" data-id="PR12_28">
          <l s="H734">בְּאֹֽרַח</l>־<l s="H6666">צְדָקָ֥ה</l>
          <l s="H2416">חַיִּ֑ים</l>
          <l s="H1870">וְדֶ֖רֶךְ</l>
          <l s="H5410">נְתִיבָ֣ה</l>
          <l s="H408">אַל</l>־<l s="H4194">מָֽוֶת</l>׃
        </span>

</div>

</div><br>
<div class="footer"><div class="nav">
<a class="prev" href="PR11.html">&lt;</a>
<a class="home" href="index.html">=</a>
<a class="next" href="PR13.html">&gt;</a>
</div></div>
</body>
</html>