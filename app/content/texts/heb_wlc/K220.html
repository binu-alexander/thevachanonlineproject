<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>מלכים ב 20 (WLC)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="rtl" class="section-document">
<div class="header"><div class="nav">
<a class="name" href="K2.html">Westminster Leningrad Codex</a><a class="location" href="K2.html">מלכים ב 20</a><a class="prev" href="K219.html">&lt;</a>
<a class="home" href="index.html">=</a>
<a class="next" href="K221.html">&gt;</a>
</div></div>
<div class="section chapter K2 K220 heb_wlc heb " dir="rtl" lang="he" data-id="K220" data-nextid="K221" data-previd="K219"><br>
<div class="c">20</div>
<div class="p">
<span class="v-num v-1">1</span><span class="v K220_1" data-id="K220_1">
          <l s="H3117">בַּיָּמִ֣ים</l>
          <l s="H1992">הָהֵ֔ם</l>
          <l s="H2470">חָלָ֥ה</l>
          <l s="H2396">חִזְקִיָּ֖הוּ</l>
          <l s="H4191">לָמ֑וּת</l>
          <l s="H935">וַיָּבֹ֣א</l>
          <l s="H413">אֵ֠לָיו</l>
          <l s="H3470">יְשַׁעְיָ֨הוּ</l>
          <l s="H1121">בֶן</l>־<l s="H531">אָמ֜וֹץ</l>
          <l s="H5030">הַנָּבִ֗יא</l>
          <l s="H559">וַיֹּ֨אמֶר</l>
          <l s="H413">אֵלָ֜יו</l>
          <l s="H3541">כֹּֽה</l>־<l s="H559">אָמַ֤ר</l>
          <l s="H3068">יְהוָה֙</l>
          <l s="H6680">צַ֣ו</l>
          <l s="H1004">לְבֵיתֶ֔ךָ</l>
          <l s="H3588">כִּ֛י</l>
          <l s="H4191">מֵ֥ת</l>
          <l s="H859">אַתָּ֖ה</l>
          <l s="H3808">וְלֹ֥א</l>
          <l s="H2421">תִֽחְיֶֽה</l>׃
        </span>
<span class="v-num v-2">2</span><span class="v K220_2" data-id="K220_2">
          <l s="H5437">וַיַּסֵּ֥ב</l>
          <l s="H853">אֶת</l>־<l s="H6440">פָּנָ֖יו</l>
          <l s="H413">אֶל</l>־<l s="H7023">הַקִּ֑יר</l>
          <l s="H6419">וַיִּ֨תְפַּלֵּ֔ל</l>
          <l s="H413">אֶל</l>־<l s="H3068">יְהוָ֖ה</l>
          <l s="H559">לֵאמֹֽר</l>׃
        </span>
<span class="v-num v-3">3</span><span class="v K220_3" data-id="K220_3">
          <l s="H577">אָנָּ֣ה</l>
          <l s="H3068">יְהוָ֗ה</l>
          <l s="H2142">זְכָר</l>־<l s="H4994">נָ֞א</l>
          <l s="H853">אֵ֣ת</l>
          <l s="H834">אֲשֶׁ֧ר</l>
          <l s="H1980">הִתְהַלַּ֣כְתִּי</l>
          <l s="H6440">לְפָנֶ֗יךָ</l>
          <l s="H571">בֶּֽאֱמֶת֙</l>
          <l s="H3824">וּבְלֵבָ֣ב</l>
          <l s="H8003">שָׁלֵ֔ם</l>
          <l s="H2896">וְהַטּ֥וֹב</l>
          <l s="H5869">בְּעֵינֶ֖יךָ</l>
          <l s="H6213">עָשִׂ֑יתִי</l>
          <l s="H1058">וַיֵּ֥בְךְּ</l>
          <l s="H2396">חִזְקִיָּ֖הוּ</l>
          <l s="H1058">בְּכִ֥י</l>
          <l s="H1419">גָדֽוֹל</l>׃
          ס
        </span>
<span class="v-num v-4">4</span><span class="v K220_4" data-id="K220_4">
          <l s="H1961">וַיְהִ֣י</l>
          <l s="H3470">יְשַׁעְיָ֔הוּ</l>
          <l s="H3808">לֹ֣א</l>
          <l s="H3318">יָצָ֔א</l>
          <l s="H5892">העיר</l>
          <l s="H8484">הַתִּֽיכֹנָ֑ה</l>
          <l s="H1697">וּדְבַר</l>־<l s="H3068">יְהוָ֔ה</l>
          <l s="H1961">הָיָ֥ה</l>
          <l s="H413">אֵלָ֖יו</l>
          <l s="H559">לֵאמֹֽר</l>׃
        </span>
<span class="v-num v-5">5</span><span class="v K220_5" data-id="K220_5">
          <l s="H7725">שׁ֣וּב</l>
          <l s="H559">וְאָמַרְתָּ֞</l>
          <l s="H413">אֶל</l>־<l s="H2396">חִזְקִיָּ֣הוּ</l>
          <l s="H5057">נְגִיד</l>־<l s="H5971">עַמִּ֗י</l>
          <l s="H3541">כֹּֽה</l>־<l s="H559">אָמַ֤ר</l>
          <l s="H3068">יְהוָה֙</l>
          <l s="H430">אֱלֹהֵי֙</l>
          <l s="H1732">דָּוִ֣ד</l>
          <l s="H1">אָבִ֔יךָ</l>
          <l s="H8085">שָׁמַ֙עְתִּי֙</l>
          <l s="H853">אֶת</l>־<l s="H8605">תְּפִלָּתֶ֔ךָ</l>
          <l s="H7200">רָאִ֖יתִי</l>
          <l s="H853">אֶת</l>־<l s="H1832">דִּמְעָתֶ֑ךָ</l>
          <l s="H2005">הִנְנִי֙</l>
          <l s="H7495">רֹ֣פֶא</l>
          <l s="H">לָ֔ךְ</l>
          <l s="H3117">בַּיּוֹם֙</l>
          <l s="H7992">הַשְּׁלִישִׁ֔י</l>
          <l s="H5927">תַּעֲלֶ֖ה</l>
          <l s="H1004">בֵּ֥ית</l>
          <l s="H3068">יְהוָֽה</l>׃
        </span>
<span class="v-num v-6">6</span><span class="v K220_6" data-id="K220_6">
          <l s="H3254">וְהֹסַפְתִּ֣י</l>
          <l s="H5921">עַל</l>־<l s="H3117">יָמֶ֗יךָ</l>
          <l s="H2568">חֲמֵ֤שׁ</l>
          <l s="H6240">עֶשְׂרֵה֙</l>
          <l s="H8141">שָׁנָ֔ה</l>
          <l s="H3709">וּמִכַּ֤ף</l>
          <l s="H4428">מֶֽלֶךְ</l>־<l s="H804">אַשּׁוּר֙</l>
          <l s="H5337">אַצִּ֣ילְךָ֔</l>
          <l s="H853">וְאֵ֖ת</l>
          <l s="H5892">הָעִ֣יר</l>
          <l s="H2063">הַזֹּ֑את</l>
          <l s="H1598">וְגַנּוֹתִי֙</l>
          <l s="H5921">עַל</l>־<l s="H5892">הָעִ֣יר</l>
          <l s="H2063">הַזֹּ֔את</l>
          <l s="H4616">לְמַֽעֲנִ֔י</l>
          <l s="H4616">וּלְמַ֖עַן</l>
          <l s="H1732">דָּוִ֥ד</l>
          <l s="H5650">עַבְדִּֽי</l>׃
        </span>
<span class="v-num v-7">7</span><span class="v K220_7" data-id="K220_7">
          <l s="H559">וַיֹּ֣אמֶר</l>
          <l s="H3470">יְשַֽׁעְיָ֔הוּ</l>
          <l s="H3947">קְח֖וּ</l>
          <l s="H1690">דְּבֶ֣לֶת</l>
          <l s="H8384">תְּאֵנִ֑ים</l>
          <l s="H3947">וַיִּקְח֛וּ</l>
          <l s="H7760">וַיָּשִׂ֥ימוּ</l>
          <l s="H5921">עַֽל</l>־<l s="H7822">הַשְּׁחִ֖ין</l>
          <l s="H2421">וַיֶּֽחִי</l>׃
        </span>
<span class="v-num v-8">8</span><span class="v K220_8" data-id="K220_8">
          <l s="H559">וַיֹּ֤אמֶר</l>
          <l s="H2396">חִזְקִיָּ֙הוּ֙</l>
          <l s="H413">אֶֽל</l>־<l s="H3470">יְשַׁעְיָ֔הוּ</l>
          <l s="H4100">מָ֣ה</l>
          <l s="H226">א֔וֹת</l>
          <l s="H3588">כִּֽי</l>־<l s="H7495">יִרְפָּ֥א</l>
          <l s="H3068">יְהוָ֖ה</l>
          <l s="H">לִ֑י</l>
          <l s="H5927">וְעָלִ֛יתִי</l>
          <l s="H3117">בַּיּ֥וֹם</l>
          <l s="H7992">הַשְּׁלִישִׁ֖י</l>
          <l s="H1004">בֵּ֥ית</l>
          <l s="H3068">יְהוָֽה</l>׃
        </span>
<span class="v-num v-9">9</span><span class="v K220_9" data-id="K220_9">
          <l s="H559">וַיֹּ֣אמֶר</l>
          <l s="H3470">יְשַׁעְיָ֗הוּ</l>
          <l s="H2088">זֶה</l>־<l s="H">לְּךָ֤</l>
          <l s="H226">הָאוֹת֙</l>
          <l s="H853">מֵאֵ֣ת</l>
          <l s="H3068">יְהוָ֔ה</l>
          <l s="H3588">כִּ֚י</l>
          <l s="H6213">יַעֲשֶׂ֣ה</l>
          <l s="H3068">יְהוָ֔ה</l>
          <l s="H853">אֶת</l>־<l s="H1697">הַדָּבָ֖ר</l>
          <l s="H834">אֲשֶׁ֣ר</l>
          <l s="H1696">דִּבֵּ֑ר</l>
          <l s="H1980">הָלַ֤ךְ</l>
          <l s="H6738">הַצֵּל֙</l>
          <l s="H6235">עֶ֣שֶׂר</l>
          <l s="H4609">מַֽעֲל֔וֹת</l>
          <l s="H518">אִם</l>־<l s="H7725">יָשׁ֖וּב</l>
          <l s="H6235">עֶ֥שֶׂר</l>
          <l s="H4609">מַעֲלֽוֹת</l>׃
        </span>
<span class="v-num v-10">10</span><span class="v K220_10" data-id="K220_10">
          <l s="H559">וַיֹּ֙אמֶר֙</l>
          <l s="H2396">יְחִזְקִיָּ֔הוּ</l>
          <l s="H7043">נָקֵ֣ל</l>
          <l s="H6738">לַצֵּ֔ל</l>
          <l s="H5186">לִנְט֖וֹת</l>
          <l s="H6235">עֶ֣שֶׂר</l>
          <l s="H4609">מַעֲל֑וֹת</l>
          <l s="H3808">לֹ֣א</l>
          <l s="H3588">כִ֔י</l>
          <l s="H7725">יָשׁ֥וּב</l>
          <l s="H6738">הַצֵּ֛ל</l>
          <l s="H322">אֲחֹרַנִּ֖ית</l>
          <l s="H6235">עֶ֥שֶׂר</l>
          <l s="H4609">מַעֲלֽוֹת</l>׃
        </span>
<span class="v-num v-11">11</span><span class="v K220_11" data-id="K220_11">
          <l s="H7121">וַיִּקְרָ֛א</l>
          <l s="H3470">יְשַׁעְיָ֥הוּ</l>
          <l s="H5030">הַנָּבִ֖יא</l>
          <l s="H413">אֶל</l>־<l s="H3068">יְהוָ֑ה</l>
          <l s="H7725">וַיָּ֣שֶׁב</l>
          <l s="H853">אֶת</l>־<l s="H6738">הַצֵּ֗ל</l>
          <l s="H4600">בַּֽ֠מַּעֲלוֹת</l>
          <l s="H834">אֲשֶׁ֨ר</l>
          <l s="H3381">יָרְדָ֜ה</l>
          <l s="H4609">בְּמַעֲל֥וֹת</l>
          <l s="H271">אָחָ֛ז</l>
          <l s="H322">אֲחֹֽרַנִּ֖ית</l>
          <l s="H6235">עֶ֥שֶׂר</l>
          <l s="H4609">מַעֲלֽוֹת</l>׃
          פ
        </span>
<span class="v-num v-12">12</span><span class="v K220_12" data-id="K220_12">
          <l s="H6256">בָּעֵ֣ת</l>
          <l s="H1931">הַהִ֡יא</l>
          <l s="H7971">שָׁלַ֡ח</l>
          <l s="H1255">בְּרֹאדַ֣ךְ</l>
          <l s="H1255">בַּ֠לְאֲדָן</l>
          <l s="H1121">בֶּֽן</l>־<l s="H1081">בַּלְאֲדָ֧ן</l>
          <l s="H4428">מֶֽלֶךְ</l>־<l s="H894">בָּבֶ֛ל</l>
          <l s="H5612">סְפָרִ֥ים</l>
          <l s="H4503">וּמִנְחָ֖ה</l>
          <l s="H413">אֶל</l>־<l s="H2396">חִזְקִיָּ֑הוּ</l>
          <l s="H3588">כִּ֣י</l>
          <l s="H8085">שָׁמַ֔ע</l>
          <l s="H3588">כִּ֥י</l>
          <l s="H2470">חָלָ֖ה</l>
          <l s="H2396">חִזְקִיָּֽהוּ</l>׃
        </span>
<span class="v-num v-13">13</span><span class="v K220_13" data-id="K220_13">
          <l s="H8085">וַיִּשְׁמַ֣ע</l>
          <l s="H5921">עֲלֵיהֶם֮</l>
          <l s="H2396">חִזְקִיָּהוּ֒</l>
          <l s="H7200">וַיַּרְאֵ֣ם</l>
          <l s="H853">אֶת</l>־<l s="H3605">כָּל</l>־<l s="H1004">בֵּ֣ית</l>
          <l s="H5238">נְכֹתֹ֡ה</l>
          
          <l s="H853">אֶת</l>־<l s="H3701">הַכֶּסֶף֩</l>
          <l s="H853">וְאֶת</l>־<l s="H2091">הַזָּהָ֨ב</l>
          <l s="H853">וְאֶת</l>־<l s="H1314">הַבְּשָׂמִ֜ים</l>
          <l s="H853">וְאֵ֣ת</l>
          ׀
          <l s="H8081">שֶׁ֣מֶן</l>
          <l s="H2896">הַטּ֗וֹב</l>
          <l s="H853">וְאֵת֙</l>
          <l s="H1004">בֵּ֣ית</l>
          <l s="H3627">כֵּלָ֔יו</l>
          <l s="H853">וְאֵ֛ת</l>
          <l s="H3605">כָּל</l>־<l s="H834">אֲשֶׁ֥ר</l>
          <l s="H4672">נִמְצָ֖א</l>
          <l s="H214">בְּאֽוֹצְרֹתָ֑יו</l>
          <l s="H3808">לֹֽא</l>־<l s="H1961">הָיָ֣ה</l>
          <l s="H1697">דָבָ֗ר</l>
          <l s="H834">אֲ֠שֶׁר</l>
          <l s="H3808">לֹֽא</l>־<l s="H7200">הֶרְאָ֧ם</l>
          <l s="H2396">חִזְקִיָּ֛הוּ</l>
          <l s="H1004">בְּבֵית֖וֹ</l>
          <l s="H3605">וּבְכָל</l>־<l s="H4474">מֶמְשַׁלְתּֽוֹ</l>׃
        </span>
<span class="v-num v-14">14</span><span class="v K220_14" data-id="K220_14">
          <l s="H935">וַיָּבֹא֙</l>
          <l s="H3470">יְשַֽׁעְיָ֣הוּ</l>
          <l s="H5030">הַנָּבִ֔יא</l>
          <l s="H413">אֶל</l>־<l s="H4428">הַמֶּ֖לֶךְ</l>
          <l s="H2396">חִזְקִיָּ֑הוּ</l>
          <l s="H559">וַיֹּ֨אמֶר</l>
          <l s="H413">אֵלָ֜יו</l>
          <l s="H4100">מָ֥ה</l>
          <l s="H559">אָמְר֣וּ</l>
          ׀
          <l s="H376">הָאֲנָשִׁ֣ים</l>
          <l s="H428">הָאֵ֗לֶּה</l>
          <l s="H370">וּמֵאַ֙יִן֙</l>
          <l s="H935">יָבֹ֣אוּ</l>
          <l s="H413">אֵלֶ֔יךָ</l>
          <l s="H559">וַיֹּ֙אמֶר֙</l>
          <l s="H2396">חִזְקִיָּ֔הוּ</l>
          <l s="H776">מֵאֶ֧רֶץ</l>
          <l s="H7350">רְחוֹקָ֛ה</l>
          <l s="H935">בָּ֖אוּ</l>
          <l s="H894">מִבָּבֶֽל</l>׃
        </span>
<span class="v-num v-15">15</span><span class="v K220_15" data-id="K220_15">
          <l s="H559">וַיֹּ֕אמֶר</l>
          <l s="H4100">מָ֥ה</l>
          <l s="H7200">רָא֖וּ</l>
          <l s="H1004">בְּבֵיתֶ֑ךָ</l>
          <l s="H559">וַיֹּ֣אמֶר</l>
          <l s="H2396">חִזְקִיָּ֗הוּ</l>
          <l s="H853">אֵ֣ת</l>
          <l s="H3605">כָּל</l>־<l s="H834">אֲשֶׁ֤ר</l>
          <l s="H1004">בְּבֵיתִי֙</l>
          <l s="H7200">רָא֔וּ</l>
          <l s="H3808">לֹא</l>־<l s="H1961">הָיָ֥ה</l>
          <l s="H1697">דָבָ֛ר</l>
          <l s="H834">אֲשֶׁ֥ר</l>
          <l s="H3808">לֹֽא</l>־<l s="H7200">הִרְאִיתִ֖ם</l>
          <l s="H214">בְּאֹצְרֹתָֽי</l>׃
        </span>
<span class="v-num v-16">16</span><span class="v K220_16" data-id="K220_16">
          <l s="H559">וַיֹּ֥אמֶר</l>
          <l s="H3470">יְשַׁעְיָ֖הוּ</l>
          <l s="H413">אֶל</l>־<l s="H2396">חִזְקִיָּ֑הוּ</l>
          <l s="H8085">שְׁמַ֖ע</l>
          <l s="H1697">דְּבַר</l>־<l s="H3068">יְהוָֽה</l>׃
        </span>
<span class="v-num v-17">17</span><span class="v K220_17" data-id="K220_17">
          <l s="H2009">הִנֵּה֮</l>
          <l s="H3117">יָמִ֣ים</l>
          <l s="H935">בָּאִים֒</l>
          <l s="H5375">וְנִשָּׂ֣א</l>
          ׀
          <l s="H3605">כָּל</l>־<l s="H834">אֲשֶׁ֣ר</l>
          <l s="H1004">בְּבֵיתֶ֗ךָ</l>
          <l s="H834">וַאֲשֶׁ֨ר</l>
          <l s="H686">אָצְר֧וּ</l>
          <l s="H1">אֲבֹתֶ֛יךָ</l>
          <l s="H5704">עַד</l>־<l s="H3117">הַיּ֥וֹם</l>
          <l s="H2088">הַזֶּ֖ה</l>
          <l s="H894">בָּבֶ֑לָה</l>
          <l s="H3808">לֹֽא</l>־<l s="H3498">יִוָּתֵ֥ר</l>
          <l s="H1697">דָּבָ֖ר</l>
          <l s="H559">אָמַ֥ר</l>
          <l s="H3068">יְהוָֽה</l>׃
        </span>
<span class="v-num v-18">18</span><span class="v K220_18" data-id="K220_18">
          <l s="H1121">וּמִבָּנֶ֜יךָ</l>
          <l s="H834">אֲשֶׁ֨ר</l>
          <l s="H3318">יֵצְא֧וּ</l>
          <l s="H4480">מִמְּךָ֛</l>
          <l s="H834">אֲשֶׁ֥ר</l>
          <l s="H3205">תּוֹלִ֖יד</l>
          <l s="H3947">יקח</l>
          <l s="H1961">וְהָיוּ֙</l>
          <l s="H5631">סָֽרִיסִ֔ים</l>
          <l s="H1964">בְּהֵיכַ֖ל</l>
          <l s="H4428">מֶ֥לֶךְ</l>
          <l s="H894">בָּבֶֽל</l>׃
        </span>
<span class="v-num v-19">19</span><span class="v K220_19" data-id="K220_19">
          <l s="H559">וַיֹּ֤אמֶר</l>
          <l s="H2396">חִזְקִיָּ֙הוּ֙</l>
          <l s="H413">אֶֽל</l>־<l s="H3470">יְשַֽׁעְיָ֔הוּ</l>
          <l s="H2896">ט֥וֹב</l>
          <l s="H1697">דְּבַר</l>־<l s="H3068">יְהוָ֖ה</l>
          <l s="H834">אֲשֶׁ֣ר</l>
          <l s="H1696">דִּבַּ֑רְתָּ</l>
          <l s="H559">וַיֹּ֕אמֶר</l>
          <l s="H3808">הֲל֛וֹא</l>
          <l s="H518">אִם</l>־<l s="H7965">שָׁל֥וֹם</l>
          <l s="H571">וֶאֱמֶ֖ת</l>
          <l s="H1961">יִהְיֶ֥ה</l>
          <l s="H3117">בְיָמָֽי</l>׃
        </span>
<span class="v-num v-20">20</span><span class="v K220_20" data-id="K220_20">
          <l s="H3499">וְיֶ֨תֶר</l>
          <l s="H1697">דִּבְרֵ֤י</l>
          <l s="H2396">חִזְקִיָּ֙הוּ֙</l>
          <l s="H3605">וְכָל</l>־<l s="H1369">גְּב֣וּרָת֔וֹ</l>
          <l s="H834">וַאֲשֶׁ֣ר</l>
          <l s="H6213">עָשָׂ֗ה</l>
          <l s="H853">אֶת</l>־<l s="H1295">הַבְּרֵכָה֙</l>
          <l s="H853">וְאֶת</l>־<l s="H8585">הַתְּעָלָ֔ה</l>
          <l s="H935">וַיָּבֵ֥א</l>
          <l s="H853">אֶת</l>־<l s="H4325">הַמַּ֖יִם</l>
          <l s="H5892">הָעִ֑ירָה</l>
          <l s="H3808">הֲלֹא</l>־<l s="H1992">הֵ֣ם</l>
          <l s="H3789">כְּתוּבִ֗ים</l>
          <l s="H5921">עַל</l>־<l s="H5612">סֵ֛פֶר</l>
          <l s="H1697">דִּבְרֵ֥י</l>
          <l s="H3117">הַיָּמִ֖ים</l>
          <l s="H4428">לְמַלְכֵ֥י</l>
          <l s="H3063">יְהוּדָֽה</l>׃
        </span>
<span class="v-num v-21">21</span><span class="v K220_21" data-id="K220_21">
          <l s="H7901">וַיִּשְׁכַּ֥ב</l>
          <l s="H2396">חִזְקִיָּ֖הוּ</l>
          <l s="H5973">עִם</l>־<l s="H1">אֲבֹתָ֑יו</l>
          <l s="H4427">וַיִּמְלֹ֛ךְ</l>
          <l s="H4519">מְנַשֶּׁ֥ה</l>
          <l s="H1121">בְנ֖וֹ</l>
          <l s="H8478">תַּחְתָּֽיו</l>׃
          פ
        </span>

</div>

</div><br>
<div class="footer"><div class="nav">
<a class="prev" href="K219.html">&lt;</a>
<a class="home" href="index.html">=</a>
<a class="next" href="K221.html">&gt;</a>
</div></div>
</body>
</html>