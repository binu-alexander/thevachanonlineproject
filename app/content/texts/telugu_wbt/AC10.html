<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ అపొస్తలుల కార్యములు 10</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location akshar_unicode' href='AC.html'> అపొస్తలుల కార్యములు 10 </a>
<a class='prev' href='AC9.html'> &#9664; </a>
<a class='next' href='AC11.html'> &#9654; </a>
</div></div>
<div class='chapter section AC10 tel2010 tel AC akshar_unicode' dir='ltr' data-id='AC10' data-nextid='AC11' data-previd='AC9' lang='te'> 

<div class='c'>10</div>
<div class='s'>కొర్నేలీ పేతురును పిలిపించటం </div>
<div class='p'>
<span class='v AC10_1' data-id='AC10_1'><span class='verse1 v-num v-1'>1&nbsp;</span>కైసరియ అనే పట్టణంలో కొర్నేలీ అనే పేరుగల ఒక వ్యక్తి ఉండేవాడు. అతడు, “ఇటలి” దళంలో శతాధిపతిగా<span class='note' id='footnote-1155'><a href='#note-1155' class='key'>*</a></span> పని చేస్తూ ఉండేవాడు. </span>
<span class='v AC10_2' data-id='AC10_2'><span class='v-num v-2'>2&nbsp;</span>అతనికి, అతని యింట్లోని వాళ్ళకందరికి దేవుడంటే భయభక్తులుండేవి. అతడు తన డబ్బును ధారాళంగా దానం చేసేవాడు. దేవుణ్ణి ఎల్లప్పుడు ప్రార్థించే వాడు. </span>
<span class='v AC10_3' data-id='AC10_3'><span class='v-num v-3'>3&nbsp;</span>ఒకరోజు మధ్యాహ్నం మూడు గంటలప్పుడు అతనికి ఒక దివ్య దర్శనంలో ఒక దేవదూత తన ముందు ప్రత్యక్షం కావటం స్పష్టంగా చూసాడు. ఆ దేవదూత అతణ్ణి సమీపించి, “కొర్నేలీ” అని పిలిచాడు. </span></div>
<div class='p'>
<span class='v AC10_4' data-id='AC10_4'><span class='v-num v-4'>4&nbsp;</span>కొర్నేలీ అతని వైపు చూసి భయంతో, “ఏమిటి ప్రభూ” అని అడిగాడు. </span></div>
<div class='p'>
<span class='v AC10_4' data-id='AC10_4'>ఆ దేవదూత కొర్నేలీతో, “నీ ప్రార్థనలు, పేదవాళ్ళకు నీవు చేస్తున్న దానాలు దేవుడు గుర్తించాడు. </span>
<span class='v AC10_5' data-id='AC10_5'><span class='v-num v-5'>5&nbsp;</span>ఇప్పుడు నీవు కొందర్ని సీమోను అని పిలువబడే పేతురును పిలుచుకొని రావటానికి యొప్పేకు పంపు. </span>
<span class='v AC10_6' data-id='AC10_6'><span class='v-num v-6'>6&nbsp;</span>అతడు ప్రస్తుతం సీమోను అనే చెప్పులు కుట్టే వాని యింట్లో అతిథిగా ఉంటున్నాడు. అతని యిల్లు సముద్రము తీరాన ఉంది” అని అన్నాడు. </span>
<span class='v AC10_7' data-id='AC10_7'><span class='v-num v-7'>7&nbsp;</span>ఇలా చెప్పి దేవదూత వెళ్ళిపోయాడు. ఆ తదుపరి కొర్నేలీ తన సేవకుల్లో యిద్దర్ని పిలిచాడు. ఇంటి పనులు చేసే భటుల్లో ఒకణ్ణి పిలిచాడు. ఈ భటుడు దైవ భక్తి కలవాడు. </span>
<span class='v AC10_8' data-id='AC10_8'><span class='v-num v-8'>8&nbsp;</span>జరిగినదంతా వాళ్ళకు చెప్పి వాళ్ళను యొప్పేకు పంపాడు. </span></div>
<div class='p'>
<span class='v AC10_9' data-id='AC10_9'><span class='v-num v-9'>9&nbsp;</span>మరుసటి రోజు వాళ్ళు యొప్పేను సమీపించారు. అప్పుడు మధ్యాహ్నం పన్నెండు గంటలు. అదే నమయంలో పేతురు ప్రార్థించటానికి మిద్దె మీదికి వెళ్ళినాడు. </span>
<span class='v AC10_10' data-id='AC10_10'><span class='v-num v-10'>10&nbsp;</span>పేతురుకు ఆకలి వేసింది. ఏదైనా తినాలనుకొన్నాడు. అతని కోసం వంట సిద్ధం చేస్తుండగా అతనికి దర్శనం కలిగింది. </span>
<span class='v AC10_11' data-id='AC10_11'><span class='v-num v-11'>11&nbsp;</span>ఆ దర్శనంలో ఆకాశం తెరుచుకొని ఏదో క్రిందికి దిగి రావటం చూశాడు. అది ఒక పెద్ద దుప్పటిలా ఉంది. ఎవరో దాని నాలుగు మూలలు పట్టుకొని క్రిందికి దింపుతున్నట్లు అది భూమ్మీదికి దిగింది. </span>
<span class='v AC10_12' data-id='AC10_12'><span class='v-num v-12'>12&nbsp;</span>అందులో నాలుగు కాళ్ళున్న అన్ని రకాల జంతువులు, ప్రాకే ప్రాణులు, గాలిలో ఎగిరే పక్షులు ఉన్నాయి. </span>
<span class='v AC10_13' data-id='AC10_13'><span class='v-num v-13'>13&nbsp;</span>ఒక స్వరం, “పేతురూ, లే! వాటిని చంపి తిను” అని అన్నది. </span></div>
<div class='p'>
<span class='v AC10_14' data-id='AC10_14'><span class='v-num v-14'>14&nbsp;</span>పేతురు, “ప్రభూ! నేనలా చెయ్యలేను. అధమమైన దాన్ని, పరిశుభ్రంగా లేనిదాన్ని నేను ఎన్నడూ తినలేదు” అని సమాధానం చెప్పాడు. </span></div>
<div class='p'>
<span class='v AC10_15' data-id='AC10_15'><span class='v-num v-15'>15&nbsp;</span>ఆ స్వరం రెండవసారి, “దేవుడు పవిత్రం చేసిన వాటిని అపవిత్రం అనకు” అని అన్నది. </span>
<span class='v AC10_16' data-id='AC10_16'><span class='v-num v-16'>16&nbsp;</span>ఇలా మూడు సార్లు జరిగిన వెంటనే అది ఆకాశానికి తీసుకు వెళ్ళబడింది. </span>
<span class='v AC10_17' data-id='AC10_17'><span class='v-num v-17'>17&nbsp;</span>పేతురు ఈ దివ్య దర్శనానికి అర్థం తెలియక దాన్ని గురించి ఆశ్చర్యంతో ఆలోచిస్తున్నాడు. </span></div>
<div class='p'>
<span class='v AC10_17' data-id='AC10_17'>ఇంతలో కొర్నేలీ పంపిన మనుష్యులు సీమోను యిల్లు ఎక్కడుందో కనుక్కొని అతని యింటి ముందు ఆగారు. </span>
<span class='v AC10_18' data-id='AC10_18'><span class='v-num v-18'>18&nbsp;</span>“పేతురు అని పిలుస్తారే ఆ సీమోను యిక్కడ అతిథిగా ఉంటున్నాడా?” అని యింటి వాళ్ళను అడిగారు. </span></div>
<div class='p'>
<span class='v AC10_19' data-id='AC10_19'><span class='v-num v-19'>19&nbsp;</span>దివ్య దర్శనాన్ని గురించి పేతురు యింకా ఆలోచిస్తుండగా దేవుని ఆత్మ అతనితో, “ఇదిగో! ముగ్గురు వ్యక్తులు నీ కోసం వెతుకుతున్నారు. </span>
<span class='v AC10_20' data-id='AC10_20'><span class='v-num v-20'>20&nbsp;</span>లేచి క్రిందికి వెళ్ళు. వాళ్ళను పంపింది నేనే. కనుక వాళ్ళ వెంట వెళ్ళటానికి కొంచెం కూడా సంకోచపడకు” అని చెప్పాడు. </span>
<span class='v AC10_21' data-id='AC10_21'><span class='v-num v-21'>21&nbsp;</span>పేతురు క్రిందికి వెళ్ళి వాళ్ళతో, “ఇదిగో! మీరు చూస్తున్నది నా కొరకే! ఎందుకొచ్చారు!” అని అడిగాడు. </span></div>
<div class='p'>
<span class='v AC10_22' data-id='AC10_22'><span class='v-num v-22'>22&nbsp;</span>వాళ్ళు, “మేము కొర్నేలీ అనే శతాధిపతి దగ్గర్నుండి వచ్చాము. అతడు మంచివాడు. దేవుని పట్ల భయభక్తులు కలవాడు. యూదులందరు అతణ్ణి గౌరవిస్తారు. మిమ్మల్ని తన యింటికి ఆహ్వానించి మీరు చెప్పింది వినవలెనని పవి త్రమైన దేవదూత అతనితో చెప్పాడు” అని సమాధానం చెప్పారు. పేతురు వాళ్ళను యింట్లోకి రమ్మని పిలిచి ఆ రాత్రికి అక్కడే ఉండమన్నాడు. </span>
<span class='v AC10_23' data-id='AC10_23'><span class='v-num v-23'>23&nbsp;</span>మరుసటి రోజు పేతురు వాళ్ళతో ప్రయాణమయ్యాడు. </span></div>
<div class='p'>
<span class='v AC10_23' data-id='AC10_23'>యొప్పేలోని కొందరు సోదరులు కూడా అతని వెంట వెళ్ళారు. </span>
<span class='v AC10_24' data-id='AC10_24'><span class='v-num v-24'>24&nbsp;</span>ఆ మరుసటి రోజు వాళ్ళు కైసరియ చేరుకొన్నారు. వీళ్ళు రానున్నారని తెలిసి కొర్నేలీ సన్నిహితులైన బంధువుల్ని తన యింటికి ఆహ్వానించాడు. </span></div>
<div class='p'>
<span class='v AC10_25' data-id='AC10_25'><span class='v-num v-25'>25&nbsp;</span>పేతురు యింట్లోకి అడుగు పెడ్తుండగానే కొర్నేలీ అతనికి ఎదురు వెళ్ళి అతని కాళ్ళ ముందు సాష్టాంగపడి నమస్కరించాడు. </span>
<span class='v AC10_26' data-id='AC10_26'><span class='v-num v-26'>26&nbsp;</span>పేతురు అతనిని లేపుతూ, “లెమ్ము! నేను కూడా ఒక మనిషినే”అని అన్నాడు. </span>
<span class='v AC10_27' data-id='AC10_27'><span class='v-num v-27'>27&nbsp;</span>పేతురు అతనితో మాట్లాడుతూ లోపలికి వెళ్ళాడు. అక్కడ చాలా మంది ప్రజలు సమావేశమై ఉండటం చూసాడు. </span></div>
<div class='p'>
<span class='v AC10_28' data-id='AC10_28'><span class='v-num v-28'>28&nbsp;</span>పేతురు వాళ్ళతో, “యూదుడు, యూదుడు కాని వానితో కలిసి ఉండరాదనీ, అతని యింటికి వెళ్ళరాదనీ యూదుల న్యాయశాస్త్రం అంటుంది. ఇది తప్పని మీకందరికి తెలుసు. కావున ఏ వ్యక్తినీ అధమంగా భావించరాదు. పరిశుభ్రత లేని వాడని అనకూడదు. ఇది నాకు దేవుడు తెలియజేసాడు. </span>
<span class='v AC10_29' data-id='AC10_29'><span class='v-num v-29'>29&nbsp;</span>కాబట్టి నా కోసం పిలవనంపగానే వచ్చాను. నన్నెందుకు పిలిచారో నేను యిప్పుడు కారణం అడగవచ్చా?” అని అన్నాడు. </span></div>
<div class='p'>
<span class='v AC10_30' data-id='AC10_30'><span class='v-num v-30'>30&nbsp;</span>కొర్నేలీ యిలా చెప్పాడు: “నాలుగు రోజుల క్రితం యిదే సమయంలో యింట్లో కూర్చొని దేవుణ్ణి ప్రార్థిస్తున్నాను. అప్పుడు పగలు మూడు గంటలు. అకస్మాత్తుగా తెల్లటి మెరిసే దుస్తులు వేసుకొని ఒక వ్యక్తి నా ముందు ప్రత్యక్షమయ్యాడు. </span>
<span class='v AC10_31' data-id='AC10_31'><span class='v-num v-31'>31&nbsp;</span>అతడు నాతో, ‘కొర్నేలీ! దేవుడు నీ ప్రార్థనల్ని విన్నాడు. నీవు పేదలకు చేస్తున్న దానాలను గుర్తించాడు. </span>
<span class='v AC10_32' data-id='AC10_32'><span class='v-num v-32'>32&nbsp;</span>పేతురు అని పిలువబడే సీమోన్ను పిలుచుకు రావటానికి కొందర్ని యొప్పేకు పంపు. అతడిప్పుడు సీమోను అనే చెప్పులు కుట్టే వాని యింట్లో అతిథిగా ఉన్నాడు. ఈ చెప్పులు కుట్టేవాని యిల్లు సముద్ర తీరాన ఉంది’ అని చెప్పాడు. </span>
<span class='v AC10_33' data-id='AC10_33'><span class='v-num v-33'>33&nbsp;</span>మిమ్మల్ని పిలుచుకు రావటానికి తక్షణం మనుష్యుల్ని పంపాను. మీరొచ్చి మంచి పని చేసారు. ఇప్పుడు మనమంతా దేవుని ముందున్నాము. మాకు చెప్పుమని ప్రభువు మీకాజ్ఞాపించిన వన్నీ వినటానికి సిద్ధంగా ఉన్నాము.” </span></div>
<div class='s'>పేతురు వాక్యోపదేశం </div>
<div class='p'>
<span class='v AC10_34 AC10_35' data-id='AC10_34'><span class='v-num v-34-35'>34-35&nbsp;</span>పేతురు ఇలా చెప్పటం మొదలు పెట్టాడు: “దేవుడు పక్షపాతం చూపడని, తానంటే భయభక్తులున్న వాళ్ళను, నిజాయితీ పరుల్ని వాళ్ళు ఏ దేశస్థులైనా అంగీకరిస్తాడని యిప్పుడు నాకు బాగా తెలిసింది. </span>
<span class='v AC10_36' data-id='AC10_36'><span class='v-num v-36'>36&nbsp;</span>ఈ సందేశాన్ని దేవుడు ఇశ్రాయేలు వంశీయులకు అందించాడు. దేవుడు మనకందరికి ప్రభువైన యేసు క్రీస్తు ద్వారా శాంతి లభిస్తుందనే శుభవార్తను ప్రకటించాడు. </span></div>
<div class='p'>
<span class='v AC10_37' data-id='AC10_37'><span class='v-num v-37'>37&nbsp;</span>“యోహాను బోధించిన బాప్తిస్మమును ప్రజలు పొందాక గలిలయలో ఒక సంగతి ప్రారంభమైంది. ఆ సంగతిని గురించిన ప్రకటనలు యూదయ ప్రాంతం అంతా వ్యాపించాయి. ఇది మీకంతా తెలుసు. </span>
<span class='v AC10_38' data-id='AC10_38'><span class='v-num v-38'>38&nbsp;</span>నజరేతు నివాసి యేసును దేవుడు పవిత్రాత్మతో అభిషేకించాడు. అద్భుతమైన శక్తి యిచ్చాడు. దేవుడు ఆయనతో ఉండటం వల్ల యేసు ప్రజలకు మేలు చేస్తూ అన్ని ప్రాంతాలు పర్యటించాడు. సైతాను పీడవలన బాధపడ్తున్న వాళ్ళకు నయం చేసాడు. ఈ విషయాలన్నీ మీకు తెలుసు. </span></div>
<div class='p'>
<span class='v AC10_39' data-id='AC10_39'><span class='v-num v-39'>39&nbsp;</span>“యెరూషలేము, యూదయ దేశంలో ఉన్న మిగతా ప్రాంతాల్లో ఆయన చేసిన ప్రతి పనిని మేము కళ్ళారా చూసాము. వాళ్ళు ఆయన్ని మ్రానుతో చేసిన సిలువకు మేకులు కొట్టి చంపారు. </span>
<span class='v AC10_40' data-id='AC10_40'><span class='v-num v-40'>40&nbsp;</span>కాని మూడవ రోజున దేవుడు ఆయన్ని బ్రతికించాడు. ఆయన ప్రజలకు కనిపించాలని దేవుని ఉద్దేశ్యం. </span>
<span class='v AC10_41' data-id='AC10_41'><span class='v-num v-41'>41&nbsp;</span>అందరూ ఆయన్ని చూడలేదు. ఇది వరకే దేవుడు ఎన్నుకొన్న కొందరు మాత్రం చూసారు. మేమే ఆ సాక్షులం. ఆయన బ్రతికి వచ్చాక మేమంతా ఆయనతో కలిసి భోజనం చేసాం. </span></div>
<div class='p'>
<span class='v AC10_42' data-id='AC10_42'><span class='v-num v-42'>42&nbsp;</span>“ఆయన అందరికి న్యాయాధిపతి. అంటే బ్రతికి ఉన్నవాళ్ళకు, పునర్జీవం పొందనున్న వాళ్ళకు. ఈ పదవిని దేవుడు ఆయనకిచ్చాడు. దీన్ని గురించి ప్రజల ముందు సాక్ష్యం చెప్పుమని, సువార్తను ప్రకటించుమని ఆయన మాకు ఆజ్ఞాపించాడు. </span>
<span class='v AC10_43' data-id='AC10_43'><span class='v-num v-43'>43&nbsp;</span>యేసును నమ్మిన వాళ్ళు తమ పాపాలకు ఆయన ద్వారా క్షమాపణ పొందుతారని ప్రవక్తలందరు చెప్పారు.” </span></div>
<div class='p'>
<span class='v AC10_44' data-id='AC10_44'><span class='v-num v-44'>44&nbsp;</span>పేతురు యింకా మాట్లాడుతుండగానే అతని సందేశాన్ని వింటున్న అక్కడి వాళ్ళందరి మీదికి పరిశుద్ధాత్మ వచ్చాడు. </span>
<span class='v AC10_45' data-id='AC10_45'><span class='v-num v-45'>45&nbsp;</span>పేతురుతో వచ్చిన వాళ్ళందరు యూదులు. </span>
<span class='v AC10_46' data-id='AC10_46'><span class='v-num v-46'>46&nbsp;</span>యేసునందు విశ్వసించినవారు. వీళ్ళు యూదులు కాని వాళ్ళు యితర భాషల్లో మాట్లాడటం, దేవుణ్ణి స్తుతించటం చూసారు. దేవుడు తన పరిశుద్ధాత్మను వరంగా యూదులు కాని వాళ్ళకు కూడా యిచ్చాడని గ్రహించి వాళ్ళకు ఆశ్చర్యం వేసింది. తదుపరి పేతురు యిలా అన్నాడు: </span>
<span class='v AC10_47' data-id='AC10_47'><span class='v-num v-47'>47&nbsp;</span>“వీళ్ళకు బాప్తిస్మము నివ్వటానికి అడ్డు చేప్పే ధైర్యం ఎవరికుంది? మనలాగే వీళ్ళు కూడా దేవుని పరిశుద్ధాత్మ పొందారు.” </span>
<span class='v AC10_48' data-id='AC10_48'><span class='v-num v-48'>48&nbsp;</span>యేసు పేరిట వాళ్ళు బాప్తిస్మం పొందాలని పేతురు ఆజ్ఞాపించాడు. ఇదంతా ముగిసాక వాళ్ళు పేతురును తమతో కొద్దిరోజులు ఉండుమని అడిగారు. </span></div></div>
<div class='footnotes'>

<span class='footnote' id='note-1155'><span class='key'>* </span><a href='#footnote-1155' class='backref'>10:1</a> <span class='text'> <span class="fk">శతాధిపతి </span><span class="ft">అనగా వంద సైనికులపై అధిపతి.</span></span></span>
</div>
<div class='footer'><div class='nav'>
<a class='prev' href='AC9.html'>&#9664;</a>
<a class='home' href='index.html'>&#9776;</a>
<a class='next' href='AC11.html'>&#9654;</a>
</div></div>
</body></html>
