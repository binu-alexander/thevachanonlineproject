<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ 2 దినవృత్తాంతములు 22</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location akshar_unicode' href='R2.html'> 2 దినవృత్తాంతములు 22 </a>
<a class='prev' href='R221.html'>  </a>
<a class='next' href='R223.html'>  </a>
</div></div>
<div class='chapter section R222 tel2010 tel R2 akshar_unicode' dir='ltr' data-id='R222' data-nextid='R223' data-previd='R221' lang='te'> 

<div class='c'>22</div>
<div class='s'>అహజ్యా యూదా రాజవటం </div>
<div class='p'>
<span class='v R222_1' data-id='R222_1'><span class='verse1 v-num v-1'>1&nbsp;</span>యెహోరాము స్థానంలో యెరూషలేము ప్రజలు అహజ్యాను<span class='note' id='footnote-478'><a href='#note-478' class='key'>*</a></span> కొత్త రాజునుగా చేసారు. అహజ్యా యెహోరాము యొక్క చిన్న కుమారుడు. అరబీయులతో యెహోరాము మీదికి వచ్చిన ప్రజలు యెహోరాము కుమారులందరినీ చంపివేశారుగాని, చిన్నవానిని మాత్రం వదిలారు. అందువల్ల అహజ్యా యూదాలో పరిపాలించగలిగాడు. </span>
<span class='v R222_2' data-id='R222_2'><span class='v-num v-2'>2&nbsp;</span>అహజ్యా పరిపాలన ఆరంభించే నాటికి ఇరువది రెండేండ్లవాడు.<span class='note' id='footnote-479'><a href='#note-479' class='key'>†</a></span> యెరూషలేములో అహజ్యా ఒక్క సంవత్సరం పాలించాడు. అతని తల్లి పేరు అతల్యా. అతల్యా తండ్రి పేరు ఒమ్రీ. </span>
<span class='v R222_3' data-id='R222_3'><span class='v-num v-3'>3&nbsp;</span>అహబు కుటుంబం నివసించిన తీరునే అహజ్యా నివసించాడు. అతడలా నివసించటానికి కారణం అతని తల్లి అతనిని దుష్టకార్యాలకు ప్రేరేపించటమే. </span>
<span class='v R222_4' data-id='R222_4'><span class='v-num v-4'>4&nbsp;</span>యెహోవా దృష్టిలో అహజ్యా పాపకార్యాలు చేశాడు. అహాబు కుటుంబం కూడా అదే చేసింది. అహజ్యా తండ్రి చనిపోయినపిమ్మట అతనికి అహాబు కుటుంబం వారు సలహాదారులయ్యారు. వారు అహజ్యాకు తప్పుడు సలహాలిచ్చారు. ఆ తప్పుడు సలహాలే అతని చావుకు దారితీశాయి. </span>
<span class='v R222_5' data-id='R222_5'><span class='v-num v-5'>5&nbsp;</span>అహాబు కుటుంబం అతని కిచ్చిన సలహనే అహజ్యా పాటించాడు. ఇశ్రాయేలు రాజైన యెరాముతో కలిసి అహజ్యా అరాము (సిరియా) రాజైన హజాయేలుపై యుద్ధానికి రామోత్గిలాదు పట్టణానికి వెళ్లాడు. యెహోరాము తండ్రి ఇశ్రాయేలు రాజైన అహాబు. కాని అరామీయులు (సిరియనులు) యుద్ధంలో యెహోరామును గాయపర్చారు. </span>
<span class='v R222_6' data-id='R222_6'><span class='v-num v-6'>6&nbsp;</span>యెహోరాము తన గాయాలను నయం చేసికోటానికి యెజ్రెయేలుకు తిరిగి వెళ్లాడు. అరాము రాజైన హజాయేలుతో రామోతు వద్ద పోరాడుతూండగా అతడు గాయపడ్డాడు. పిమ్మట యెహోరామును చూడటానికి అహజ్యా (యెహోయహాజు) యెజ్రెయేలు పట్టణానికి వెళ్లాడు. అహజ్యా తండ్రి పేరు యూదా రాజైన యెహోరాము. యెహోరాము తండ్రి పేరు అహాబు. యెహోరాము గాయపడటంతో అతడు యెజ్రెయేలు పట్టణానికి వెళ్లాడు. </span></div>
<div class='p'>
<span class='v R222_7' data-id='R222_7'><span class='v-num v-7'>7&nbsp;</span>యెహోరామును చూడటానికి అహజ్యా వెళ్లినప్పుడు దేవుడు అతనికి మరణం కలుగజేశాడు. అహజ్యా వెళ్లి యెహోరాముతో కలిసి యెహూను చూడటానికి వెళ్లాడు. యెహూ తండ్రి పేరు నింషీ. అహాబు వంశాన్ని నాశనం చేయటానికి దేవుడు యెహూను నియమించాడు. </span>
<span class='v R222_8' data-id='R222_8'><span class='v-num v-8'>8&nbsp;</span>అహాబు వంశాన్ని యెహూ నాశనం చేస్తూవున్నాడు. అప్పుడతడు యూదా పెద్దలను, అహజ్యా సేవలో వున్న అతని బంధువులను చూశాడు. యూదా పెద్దలను, అహజ్యా బంధువులను యెహూ చంపివేశాడు. </span>
<span class='v R222_9' data-id='R222_9'><span class='v-num v-9'>9&nbsp;</span>పిమ్మట అహజ్యా కొరకు యెహూ వెదికాడు. అతడు సమరయ (షోమ్రోను) పట్టణంలో దాగుకొనే ప్రయత్నం చేస్తూండగా యెహూ మనుష్యులు అతనిని పట్టుకున్నారు. వారు అహజ్యాను యెహూ వద్దకు తీసుకొని వచ్చారు. వారు అహజ్యాను చంపి, సమాధి చేశారు. “అహజ్యా యెహోషాపాతు వారసుడు. యెహోషాపాతు యెహోవాను నిండు హృదయంతో అనుసరించాడు” అని వారు అన్నారు. యూదా రాజ్యాన్ని సమైక్యంగా వుంచే శక్తి అహజ్యా కుటుంబానికి లేదు. </span></div>
<div class='s'>రాణి అతల్యా </div>
<div class='p'>
<span class='v R222_10' data-id='R222_10'><span class='v-num v-10'>10&nbsp;</span>అహజ్యా తల్లి పేరు అతల్యా. తన కుమారుడు చంపబడ్డాడని తెలుసుకోగానే ఆమె యూదాలో రాజ వంశస్తుల నందరినీ చంపివేసింది. </span>
<span class='v R222_11' data-id='R222_11'><span class='v-num v-11'>11&nbsp;</span>కాని యెహోషెబతు<span class='note' id='footnote-480'><a href='#note-480' class='key'>‡</a></span> అనే స్త్రీ అహజ్యా కుమారుడైన యోవాషును దాచివేసింది. యోవాషును, అతని దాదిని యెహోషెబతు లోపలి పడకగదిలో దాచింది. యెహోషెబతు రాజైన యెహోరాము కుమార్తె. ఆమె యెహోయాదా భర్యా. యెహోయాదా ఒక యాజకుడు. పైగా యెహోషెబతు అహజ్యాకు సోదరి. యెహోషెబతు దాచిన కారణంగా, యోవాషును అతల్యా చంపలేకపోయింది. </span>
<span class='v R222_12' data-id='R222_12'><span class='v-num v-12'>12&nbsp;</span>ఆలయంలో ఆరు సంవత్సరాల పాటు యోవాషు యాజకుల వద్ద దాచబడ్డాడు. ఆ సమయంలో అతల్యా పరిపాలన కొనసాగింది. </span></div></div>
<div class='footnotes'>

<span class='footnote' id='note-478'><span class='key'>* </span><a href='#footnote-478' class='backref'>22:1</a> <span class='text'> <span class="fk">అహజ్యా </span><span class="ft">యెహోయాహాజు అని పాఠాంతరము.</span></span></span>
<span class='footnote' id='note-479'><span class='key'>† </span><a href='#footnote-479' class='backref'>22:2</a> <span class='text'> <span class="fk">అహజ్యా … రెండేండ్లవాడు </span><span class="ft">కొన్ని వ్రాత ప్రతులలో నలబై రెండేండ్ల వాడనివుంది. రాజులు రెండవ గ్రంథం 8:26 వ వచనంలో అహజ్యా పరిపాలించే నాటికి ఇరవై రెండేండ్లవాడని వుంది.</span></span></span>
<span class='footnote' id='note-480'><span class='key'>‡ </span><a href='#footnote-480' class='backref'>22:11</a> <span class='text'> <span class="fk">యెహోషెబతు </span><span class="ft">యెహోషెబ అని పాఠాంతరం.</span></span></span>
</div>
<div class='footer'><div class='nav'>
<a class='prev' href='R221.html'></a>
<a class='home' href='index.html'></a>
<a class='next' href='R223.html'></a>
</div></div>
</body></html>
