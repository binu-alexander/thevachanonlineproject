<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ యెహోషువ 14</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location akshar_unicode' href='JS.html'> యెహోషువ 14 </a>
<a class='prev' href='JS13.html'> &#9664; </a>
<a class='next' href='JS15.html'> &#9654; </a>
</div></div>
<div class='chapter section JS14 tel2010 tel JS akshar_unicode' dir='ltr' data-id='JS14' data-nextid='JS15' data-previd='JS13' lang='te'> 

<div class='c'>14</div>
<div class='p'>
<span class='v JS14_1' data-id='JS14_1'><span class='verse1 v-num v-1'>1&nbsp;</span>యాజకుడైన ఎలీయాజరు, నూను కూమారుడైన యోహోషువ, ఇశ్రాయేలు వంశాలు అన్నింటీ నాయకులు కలిసి ప్రజలకు ఏ భూమి ఇవ్వాలి అనే విషయం నిర్ణయం చేసారు. </span>
<span class='v JS14_2' data-id='JS14_2'><span class='v-num v-2'>2&nbsp;</span>ప్రజలు ఏ విధంగా వారి భూమిని నిర్ణయించు కోవాల్సిందీ చాలకాలం క్రితమే మోషేకు యెహోవా ఆజ్ఞాపించాడు. తొమ్మిదిన్నర వంశాల వారు ఎవరికి ఏ భూమి అనే విషయం నిర్ణయించేందుకు చీట్లు వేసారు. </span>
<span class='v JS14_3' data-id='JS14_3'><span class='v-num v-3'>3&nbsp;</span>రెండున్నర వంశాల వారికి యోర్దాను నదికి తూర్పున వారి భూమి వారికి మోషే ఇదివరకే ఇచ్చాడు. అయితే మిగదా ప్రజల్లాలేవీ వంశానికి మాత్రం భూమి ఏమీ ఇవ్వబడలేడు. </span>
<span class='v JS14_4' data-id='JS14_4'><span class='v-num v-4'>4&nbsp;</span>(పన్నెండు వంశాలకు వారి స్వంత భూమి ఇవ్వబడింది) యోసేపు కుమారులు మనష్షే, ఎఫ్రాయిము రెండు వంశాలుగా విభజించబడ్డారు. (మరియు ఒక్కో వంశానికి కొంత భూమి దొరికింది) కానీ లేవీ వంశపు ప్రజలకు భూమి ఏమీ ఇవ్వబడలేదు. వారు నివసించేందుకు కొన్ని పట్టణాలు మాత్రం ఇవ్వబడ్డాయి. (ఈ పట్టణాలు ప్రతి వంశంవారి భూమిలోనూ ఉన్నాయి.) వారి జంతువులకోసం వారికి పొలాలు కూడ ఇవ్వబడ్డాయి. </span>
<span class='v JS14_5' data-id='JS14_5'><span class='v-num v-5'>5&nbsp;</span>ఇశ్రాయేలు వంశాలకు భూమిని ఇచ్చే విధానం మోషేకు యెహోవా చెప్పాడు. ఇశ్రాయేలు ప్రజలు యెహోవా ఆజ్ఞాపించినట్టే భూమిని పంచుకొన్నారు. </span></div>
<div class='s'>కాలేబుకు భూమి ఇవ్వబడటం </div>
<div class='p'>
<span class='v JS14_6' data-id='JS14_6'><span class='v-num v-6'>6&nbsp;</span>ఒకరోజు యూదా వంశపు మనుష్యులు కొందరు గిల్గాలులో యెహోషువ దగ్గరకు వెళ్లారు. కెనెజీవాడైన యెపున్నె కుమారుడు కాలేబు వారిలో ఒకడు. కాలేబు యెహోషువతో చెప్పాడు, “కాదేషు బర్నేయలో యెహోవా చెప్పిన సంగతులు నీకు జ్ఞాపకమే. యెహోవా తన సేవకుడు<span class='note' id='footnote-174'><a href='#note-174' class='key'>*</a></span> మోషేతో మాట్లాడుతూ నిన్ను, నన్ను గూర్చి చెప్పాడు. </span>
<span class='v JS14_7' data-id='JS14_7'><span class='v-num v-7'>7&nbsp;</span>మనం వెళ్లబోతున్న దేశాన్ని చూచి రమ్మని యెహోవా సేవకుడు మోషే నన్ను పంపాడు. అప్పుడు నా వయస్సు 40 సంవత్సరాలు. నేను తిరిగి వచ్చినప్పుడు ఆ దేశాన్ని గూర్చిన నా అభిప్రాయం నేను మోషేతో చెప్పాను. </span>
<span class='v JS14_8' data-id='JS14_8'><span class='v-num v-8'>8&nbsp;</span>అయితే నాతోబాటు వెళ్లిన ఇతర ప్రజలు భయపెట్టే విషయాలను వారితో చెప్పారు. కానీ నేను మాత్రం ఆ దేశాన్ని యెహోవా మన స్వాధీనం చేస్తాడని నిజంగా నమ్మాను. </span>
<span class='v JS14_9' data-id='JS14_9'><span class='v-num v-9'>9&nbsp;</span>కనుక ఆ రోజున మోషే నాకు వాగ్దానం చేసాడు: ‘నీవు వెళ్లిన ఆ భూమి నీదే అవుతుంది. శాశ్వతంగా ఆ భూమి నీ పిల్లలకు స్వంతం అవుతుంది. నా దేవుడైన యెహోవాను నీవు నిజంగా విశ్వసించావు గనుక ఆ భూమిని నేను నీకు ఇస్తాను.’ </span></div>
<div class='p'>
<span class='v JS14_10' data-id='JS14_10'><span class='v-num v-10'>10&nbsp;</span>“ఇదిగో చూడు, యెహోవా చేస్తానని చెప్పినట్టే, అప్పటినుండి 45 సంవత్సరాలు ఆయన నన్ను బతికించి ఉంచాడు. ఆ సమయంలో మనం అంతా అరణ్యంలో సంచారం చేసాము. ఇదిగో, ఇప్పుడు నా వయస్సు 85 సంవత్సరాలు. </span>
<span class='v JS14_11' data-id='JS14_11'><span class='v-num v-11'>11&nbsp;</span>మోషే నన్ను బయటకు పంపించిన నాడు నేను ఎంత బలంగా ఉన్నానో ఇప్పుడూ అంతే బలంగా ఉన్నాను. అప్పటిలాగే పోరాడేందుకు ఇప్పుడూ నేను సిద్ధంగా ఉన్నాను. </span>
<span class='v JS14_12' data-id='JS14_12'><span class='v-num v-12'>12&nbsp;</span>కనుక చాలకాలం క్రిందట యెహోవా నాకు వాగ్దానం చేసిన ఆ కొండ చరియను ఇప్పుడు నాకు ఇయ్యి. బలాఢ్యులైన అనాకీ ప్రజలు అక్కడ నివసించినట్టు అప్పట్లో నీవు విన్నావు. మరియు ఆ పట్టణాలు చాల పెద్దవి, మంచి కాపుదలలో ఉన్నవి. కానీ ఇప్పుడు, ఒకవేళ యెహోవా నాతో ఉన్నాడేమో, యెహోవా చెప్పినట్టు నేను ఆ భూమిని తీసుకుంటాను.” </span></div>
<div class='p'>
<span class='v JS14_13' data-id='JS14_13'><span class='v-num v-13'>13&nbsp;</span>యెపున్నె కుమారుడైన కాలేబును యెహోషువ ఆశీర్వదించాడు. యెహోషువ అతనికి హెబ్రోను పట్టణాన్ని స్వంతంగా ఇచ్చాడు. </span>
<span class='v JS14_14' data-id='JS14_14'><span class='v-num v-14'>14&nbsp;</span>ఇప్పటికీ ఆ హెబ్రోను పట్టణం కెనెజీవాడగు యెపున్నె కుమారుడు కాలేబుకు చెంది ఉంది. ఇశ్రాయేలీయుల యెహోవా దేవుణ్ణి అతుడు నమ్ముకొని విధేయుడైనందువల్ల ఇప్పటికీ ఆ భూమి అతని ప్రజలకే చెంది ఉంది. </span>
<span class='v JS14_15' data-id='JS14_15'><span class='v-num v-15'>15&nbsp;</span>గతంలో ఆ పట్టణం కిర్యత్ అర్బ అని పిలువబడింది. అనాకీ ప్రజల్లోకెల్లా మహా గొప్పవాడైన అర్బ పేరు ఆ పట్టణానికి పెట్టబడింది. </span></div>
<div class='p'>
<span class='v JS14_15' data-id='JS14_15'>ఆ తర్వాత దేశంలో శాంతి నెలకొంది. </span></div></div>
<div class='footnotes'>

<span class='footnote' id='note-174'><span class='key'>* </span><a href='#footnote-174' class='backref'>14:6</a> <span class='text'> <span class="fk">తన సేవకుడు </span><span class="ft">అక్షరార్థముగా “దేవుని మనుష్యుడు” అని అర్థం.</span></span></span>
</div>
<div class='footer'><div class='nav'>
<a class='prev' href='JS13.html'>&#9664;</a>
<a class='home' href='index.html'>&#9776;</a>
<a class='next' href='JS15.html'>&#9654;</a>
</div></div>
</body></html>
