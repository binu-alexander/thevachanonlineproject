<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ 1 సమూయేలు 4</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location akshar_unicode' href='S1.html'> 1 సమూయేలు 4 </a>
<a class='prev' href='S13.html'>  </a>
<a class='next' href='S15.html'>  </a>
</div></div>
<div class='chapter section S14 tel2010 tel S1 akshar_unicode' dir='ltr' data-id='S14' data-nextid='S15' data-previd='S13' lang='te'> 

<div class='c'>4</div>
<div class='p'>
<span class='v S14_1' data-id='S14_1'><span class='verse1 v-num v-1'>1&nbsp;</span>సమూయేలును గురించిన వార్త ఇశ్రాయేలు దేశమంతా వ్యాపించింది. ఏలీ పండుముసలి వాడయ్యాడు. ఏలీ కుమారులు యెహోవా ఎదుట దుష్ట కార్యాలు చేస్తూనే ఉన్నారు. </span></div>
<div class='s'>
<span class='v S14_1' data-id='S14_1'>ఫిలిష్తీయులు ఇశ్రాయేలు ప్రజలను ఓడించుట </span></div>
<div class='p'>
<span class='v S14_1' data-id='S14_1'>అదే సమయంలో ఫిలిష్తీయులంతా ఏకమై ఇశ్రాయేలు మీదికి యుద్ధానికి దిగారు. ఇశ్రాయేలు ప్రజలు కూడా ఈ దాడిని ఎదుర్కోవటానికి కదలి వెళ్లి ఎబెనెజరు అనే చోట కాచుకొని యుండిరి. ఆఫెకు అనే చోట ఫిలిష్తీయులు బసచేశారు. </span>
<span class='v S14_2' data-id='S14_2'><span class='v-num v-2'>2&nbsp;</span>ఫిలిష్తీయులు దాడికి బారులుతీరి నిలువగా యుద్ధం మొదలయింది. </span></div>
<div class='p'>
<span class='v S14_2' data-id='S14_2'>యుద్ధంలో ఫిలిష్తీయులు ఇశ్రాయేలు ప్రజలను ఓడించి ఇశ్రాయేలు సైన్యంలో సుమారు నాలుగు వేలమంది సైనికులను చంపివేశారు. </span>
<span class='v S14_3' data-id='S14_3'><span class='v-num v-3'>3&nbsp;</span>ఇశ్రాయేలు సైన్యం తమ స్థలాలకు వచ్చారు. వారి నాయకులు, “యెహోవా ఎందువల్ల తమకు ఫిలిష్తీయుల చేతుల్లో ఓటమి కలిగించాడని ఆలోచించారు. వారు తమ యెహోవా ఒడంబడిక పెట్టెను షిలోహునుండి తీసుకుని రావాలని నిర్ణయించారు. ఈ విధంగా యెహోవా మనతో యుద్ధ భూమికి వస్తాడు. ఆయన మన శత్రువు లబారినుండి మనల్ని రక్షిస్తాడు” అని అనుకొన్నారు. </span></div>
<div class='p'>
<span class='v S14_4' data-id='S14_4'><span class='v-num v-4'>4&nbsp;</span>ఆ విధంగా అనుకొని షిలోహుకు మనుష్యులను పంపారు. వారు సర్వశక్తిమంతుడైన యెహోవా ఒడంబడిక పెట్టెను తీసుకుని వచ్చారు. పెట్టెపైన కెరూబులు ఉన్నారు. మరియు యెహోవా కూర్చొనే సింహాసనంలా వారు ఉన్నారు. ఏలీ కుమారులు హొఫ్నీ మరియు ఫీనెహాసు ఆ పెట్టెతో వున్నారు. </span></div>
<div class='p'>
<span class='v S14_5' data-id='S14_5'><span class='v-num v-5'>5&nbsp;</span>యెహోవా ఒడంబడిక పెట్టె యుద్ధస్థలంలోనికి రాగానే ఇశ్రాయేలు సేనలు పొంగివచ్చే సంతోషంతో భూమి అదిరేలా కేరింతలు పెట్టారు. </span>
<span class='v S14_6' data-id='S14_6'><span class='v-num v-6'>6&nbsp;</span>ఫిలిష్తీయులు ఈ కేకలు విని, “హెబ్రీయుల స్థలములో ఎందుకీ కలకలం?” అని అనుకోసాగారు. </span></div>
<div class='p'>
<span class='v S14_6' data-id='S14_6'>అప్పుడు వారు యెహోవా పవిత్రపెట్టె హెబ్రీయుల శిబిరములోకి వచ్చినదని కనుగొన్నారు. </span>
<span class='v S14_7' data-id='S14_7'><span class='v-num v-7'>7&nbsp;</span>ఫిలిష్తీయులు భీతి చెందారు. “హెబ్రీ శిబిరములోకి దేవుడు వచ్చాడు. మనకు సంకట కాలం వచ్చింది. ఇలా ఇదివరకెన్నడూ జరుగలేదు! </span>
<span class='v S14_8' data-id='S14_8'><span class='v-num v-8'>8&nbsp;</span>మనం వ్యాకుల పాటు చెందియున్నాము. ఆ మహా దేవుని నుండి మనలను రక్షించేవారెవరు? ఈజిప్టువాళ్లను గతంలో అనేక రోగాలకు, దారుణ శిక్షలకు గురిచేసి వారిని అష్టకష్టాలపాలు చేసినవాడు ఈ దేవుడే. </span>
<span class='v S14_9' data-id='S14_9'><span class='v-num v-9'>9&nbsp;</span>అయినను ఫిలిష్తీయుసోదరులారా, ధైర్యంగా ఉండండి. లెండి. వీరకిశోరాలై పోరాడండి! గతంలో హెబ్రీయులు మన బానిసలు. కాబట్టి వీరాధివీరులై పోరాడండి. లేదా మీరు హెబ్రీయులకు బానిసలై పోయే ప్రమాదం వుంది” అంటూ ఫిలిష్తీయుల నాయకులు సైనికులను ఉత్తేజపరిచారు. </span></div>
<div class='p'>
<span class='v S14_10' data-id='S14_10'><span class='v-num v-10'>10&nbsp;</span>ఫిలిష్తీయులు వీరోచితంగా పోరాడి ఇశ్రాయేలు సైన్యాన్ని ఓడించారు. ఇశ్రాయేలీయులలో ప్రతి ఒక్కడూ తన గుడారానికి పారిపోయాడు. ఇది వారికి ఘోర పరాజయం. ముప్పది వేలమంది ఇశ్రాయేలు సైనికులు చనిపోయారు. </span>
<span class='v S14_11' data-id='S14_11'><span class='v-num v-11'>11&nbsp;</span>దేవుని పవిత్ర పెట్టెను ఫిలిష్తీయులు పట్టుకుపోయారు. ఏలీ యొక్క ఇద్దరు కుమారులు హొఫ్నీ మరియు ఫీనెహాసు చనిపోయారు. </span></div>
<div class='p'>
<span class='v S14_12' data-id='S14_12'><span class='v-num v-12'>12&nbsp;</span>అదేరోజు బెన్యామీను వాడొకడు యుద్ధ భూమినుండి పారిపోయాడు. సంభవించిన ఈ గొప్ప విషాదానికి సూచనగా తన బట్టలు చించుకొని, నెత్తిన దుమ్ము చల్లుకొని షిలోహుకు వెళ్లాడు. </span>
<span class='v S14_13' data-id='S14_13'><span class='v-num v-13'>13&nbsp;</span>ఈ బెన్యామీనీయుడు షిలోహు వెళ్లేసరికి ఏలీ నగర ద్వారం దగ్గర ఒక ఆసనం మీద కూర్చుని ఉన్నాడు. దేవుని పవిత్ర పెట్టె విషయంలో అతను కొంత గాభరాగా వున్నాడు. అందువల్ల అతనక్కడ కూర్చుని ఎదురు చూస్తూ ఉన్నాడు. బెన్నామీనీయుడు పట్టణంలోనికి వెళ్లి ఈ దుర్వార్తను వెల్లడిచేసాడు. షిలోహు పట్టణమంతా ఒక్కతీరున గగ్గోలుపడి ఏడ్చింది. </span>
<span class='v S14_14 S14_15' data-id='S14_14'><span class='v-num v-14-15'>14-15&nbsp;</span>ఏలీ 98 ఏండ్లు వయస్సుగల గుడ్డివానిగా ఉన్నాడు. కనుక అతడు ఏమీ చూడలేక పోయాడు. కాని, ఏడ్పుల ధ్వని ఏలీ విన్నాడు. “ఏమిటీ గొప్ప ఏడ్పుల ధ్వని?” అని ఏలీ అడిగాడు. </span></div>
<div class='p'>
<span class='v S14_14 S14_15' data-id='S14_14'>బెన్యామీనీయుడు ఏలీ దగ్గరకు పరుగెత్తుకు వెళ్లి, జరిగినది అతనితో చెప్పాడు. </span>
<span class='v S14_16' data-id='S14_16'><span class='v-num v-16'>16&nbsp;</span>బెన్యామీనీయుడు తాను ఆ రోజు యుద్ధంనుండి పారిపోయి వచ్చినట్లు చెప్పాడు. </span></div>
<div class='p'>
<span class='v S14_16' data-id='S14_16'>“ఏమి జరిగిందో చెప్పు” అన్నాడు ఏలీ. </span></div>
<div class='p'>
<span class='v S14_17' data-id='S14_17'><span class='v-num v-17'>17&nbsp;</span>ఈ వార్త తెచ్చిన బెన్యామీనీయుడు ఏలీతో ఇలా చెప్పాడు: “ఫిలిష్తీయుల చేతిలో ఇశ్రాయేలీయులు చిత్తుగా ఓడిపోయారు. వారిలో అనేకమంది సైనికులు చనిపోయారు. నీ ఇరువురు కుమారులూ చనిపోయారు. దేవుని పవిత్ర పెట్టెను ఫిలిష్తీయులు తీసుకునిపోయారు.” </span></div>
<div class='p'>
<span class='v S14_18' data-id='S14_18'><span class='v-num v-18'>18&nbsp;</span>ఏలీ వృద్ధుడు, స్థూలకాయుడు. బెన్యామీనీయుడు దేవుని పవిత్ర పెట్టెనుగూర్చి చెప్పగానే ఏలీ, ద్వారం దగ్గర ఉన్న తన ఆసనంనుండి వెనుకకుపడి, మెడవిరిగి, చనిపోయాడు. ఇశ్రాయేలీయులను 20 సంవత్సరాల<span class='note' id='footnote-223'><a href='#note-223' class='key'>*</a></span> పాటు ఏలీ నడిపించాడు. </span></div>
<div class='s'>మహిమ తొలగిపోయింది </div>
<div class='p'>
<span class='v S14_19' data-id='S14_19'><span class='v-num v-19'>19&nbsp;</span>ఏలీ కోడలు (ఫీనెహాసు భార్య) గర్భవతి. నెలలు బాగా నిండాయి. దేవుని పవిత్ర పెట్టె శత్రువుల చేత పడటం, తన మామ ఏలీ మరణం, తన భర్త ఫీనెహాసు మరణవార్తలు వినగానే ఆమెకు తీవ్రంగా పురుటినొప్పులు వచ్చాయి. ఆమె వంగిపోయి ప్రసవించేసింది. </span>
<span class='v S14_20' data-id='S14_20'><span class='v-num v-20'>20&nbsp;</span>ఆమె చావు ఘడియల్లో ఉండగా, “చింతపడకు, నీకు కొడుకు పుట్టాడు” అంటూ అక్కడ ఉన్న స్త్రీలు ఆమెను ఓదార్చారు. </span></div>
<div class='p'>
<span class='v S14_20' data-id='S14_20'>కానీ ఆమె ఏమీ పట్టించుకోకుండానే, “ఇశ్రాయేలు నుండి మహిమ తొలగిపోయింది!” అంటూ తన కుమారునికి ఈకాబోదు<span class='note' id='footnote-224'><a href='#note-224' class='key'>†</a></span> అని పేరు పెట్టింది. </span>
<span class='v S14_21' data-id='S14_21'><span class='v-num v-21'>21&nbsp;</span>తన కుమారునికి ఈకాబోదు అని పేరు పెట్టటానికి కారణం ఏమంటే, దేవుని పవిత్ర పెట్టె పరుల హస్తగతమయ్యింది; దానికి తోడు తన మామ, భర్త ఇద్దరూ చనిపోయారు. </span>
<span class='v S14_22' data-id='S14_22'><span class='v-num v-22'>22&nbsp;</span>ఫిలిష్తీయులు దేవుని పవిత్ర పెట్టెను తీసుకొని పోయారు గనుకనే “ఇశ్రాయేలు నుండి మహిమ తొలగిపోయింది” అని ఆమె వాపోయింది. </span></div></div>
<div class='footnotes'>

<span class='footnote' id='note-223'><span class='key'>* </span><a href='#footnote-223' class='backref'>4:18</a> <span class='text'> <span class="fk">20 సంవత్సరాలు </span><span class="ft">అని గ్రీకు భాషలో రాయబడింది. మరియు యోసేఫను చరిత్రలో రాయబడింది. హెబ్రీ ప్రామాణిక గ్రంథంలో 40 సంవత్సరాలు అని రాయబడింది.</span></span></span>
<span class='footnote' id='note-224'><span class='key'>† </span><a href='#footnote-224' class='backref'>4:20</a> <span class='text'> <span class="fk">ఈకాబోదు </span><span class="ft">మహిమలేదు అని అర్థం.</span></span></span>
</div>
<div class='footer'><div class='nav'>
<a class='prev' href='S13.html'></a>
<a class='home' href='index.html'></a>
<a class='next' href='S15.html'></a>
</div></div>
</body></html>
