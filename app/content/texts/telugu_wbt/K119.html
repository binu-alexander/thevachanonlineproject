<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ 1 రాజులు 19</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location akshar_unicode' href='K1.html'> 1 రాజులు 19 </a>
<a class='prev' href='K118.html'>  </a>
<a class='next' href='K120.html'>  </a>
</div></div>
<div class='chapter section K119 tel2010 tel K1 akshar_unicode' dir='ltr' data-id='K119' data-nextid='K120' data-previd='K118' lang='te'> 

<div class='c'>19</div>
<div class='s'>సీనాయి పర్వతంపై ఏలీయా </div>
<div class='p'>
<span class='v K119_1' data-id='K119_1'><span class='verse1 v-num v-1'>1&nbsp;</span>ఏలీయా చేసిన పనులన్నీ రాజైన అహాబు తన భార్యయగు రాణీ యెజెబెలుకు చెప్పాడు. కత్తి పట్టి ఎలా ప్రవక్తలందరినీ ఏలీయా చంపాడో అహాబు ఆమెకు వివరించాడు. </span>
<span class='v K119_2' data-id='K119_2'><span class='v-num v-2'>2&nbsp;</span>అది విన్న యెజెబెలు ఒక దూతను ఏలీయా వద్దకు పంపింది. ఆమె వర్తమానం ఇలా వుంది: “రేపు ఈ పాటికి నీవు ప్రవక్తలను చంపిన విధంగా నిన్ను నేను చంపుతానని ప్రమాణం చేస్తున్నాను. నేనా పనిలో విజయం సాధించలేని పక్షంలో దేవతలు నన్ను చంపుగాక!” </span></div>
<div class='p'>
<span class='v K119_3' data-id='K119_3'><span class='v-num v-3'>3&nbsp;</span>ఇది విన్న ఏలీయా భయపడ్డాడు. తన ప్రాణం కాపాడుకొనేందుకు పారిపోయాడు. అతనితో తన నౌకరును తీసుకుని వెళ్లాడు. వారు యూదాలోని బెయేర్షెబాకు వెళ్లారు. బెయేర్షెబాలో తన నౌకరును ఏలీయా వదిలాడు. </span>
<span class='v K119_4' data-id='K119_4'><span class='v-num v-4'>4&nbsp;</span>తరువాత ఒక రోజంతా ప్రయాణం చేసి ఏలీయా ఎడారిలోకి వెళ్లాడు. ఏలీయా ఒక పొదకింద కూర్చున్నాడు. అతడు చని పోవాలని కోరుకున్నాడు. ఏలీయా యెహోవానిలా ప్రార్థించాడు: “ప్రభువా, నాకిది చాలు. ఇక నన్ను చనిపోనియ్యండి. నా పూర్వికుల కంటె నేను ఉన్నతమైనవాడిని కాను.” </span></div>
<div class='p'>
<span class='v K119_5' data-id='K119_5'><span class='v-num v-5'>5&nbsp;</span>ఏలీయా తరువాత చెట్టు కింద పడుకొని నిద్ర పోయాడు. యెహోవా దూత వచ్చి ఏలీయాను తట్టాడు. “నిద్ర లేచి, అహారం తీసుకో!” అన్నాడు దేవదూత. </span>
<span class='v K119_6' data-id='K119_6'><span class='v-num v-6'>6&nbsp;</span>ఏలీయా తన వద్ద నిప్పుల మీద కాల్చిన రొట్టె, ఒక కూజాలో నీరు వున్నట్లు చూశాడు. ఏలీయా ఆ రొట్టెను తిని, నీరు తాగాడు. అతను మరల నిద్రపోయాడు. </span></div>
<div class='p'>
<span class='v K119_7' data-id='K119_7'><span class='v-num v-7'>7&nbsp;</span>యెహోవా దేవదూత మళ్లీ అతని వద్దకు వచ్చి, “లేచి ఆహారం తీసుకో, నీవు భోజనం చేయకపోతే నీవు చేయవలసిన వ్రయాణం నీవు నడవలేనంతగా వుంటుంది” అని అన్నాడు. </span>
<span class='v K119_8' data-id='K119_8'><span class='v-num v-8'>8&nbsp;</span>అందుచేత ఏలీయా లేచి అన్న పానాదులు స్వీకరించాడు. ఏలీయా తిన్న ఆహారం అతనికి నలభై రోజులు రాత్రింబగళ్లు నడవగలిగే శక్తి నిచ్చింది. అతడు దేవుని పర్వతం అనబడే హోరేబు పర్వతం వద్దకు వచ్చాడు. </span>
<span class='v K119_9' data-id='K119_9'><span class='v-num v-9'>9&nbsp;</span>అక్కడ ఏలీయా ఒక గుహలోకి వెళ్లి ఆ రాత్రి తలదాచుకున్నాడు. </span></div>
<div class='p'>
<span class='v K119_9' data-id='K119_9'>అక్కడ యెహోవా ఏలీయాతో మాట్లాడి, “ఏలీయా! నీవిక్కడెందుకున్నావు!” అని అడిగాడు. </span></div>
<div class='p'>
<span class='v K119_10' data-id='K119_10'><span class='v-num v-10'>10&nbsp;</span>ఏలీయా ఇలా సమాధానం చెప్పాడు: “సర్వశక్తిమంతుడవైన యెహోవా, నేను నిన్ను సదా సేవిస్తూ వచ్చాను. నా శక్తికొలదీ నేను నిన్ను ఆరాధించాను. కాని ఇశ్రాయేలు ప్రజలు నీతో చేసుకున్న ఒడంబడికను భంగపర్చారు. నీ బలిపీఠాలను వారు నాశనం చేశారు. వారు నీ ప్రవక్తలను చంపేశారు. నేనొక్కడినే ప్రవక్తగా ఇంకా జీవించి వున్నాను. ఇప్పుడు వారు నన్నూ చంప జూస్తున్నారు!” </span></div>
<div class='p'>
<span class='v K119_11' data-id='K119_11'><span class='v-num v-11'>11&nbsp;</span>అందుకు యెహోవా ఏలీయాతో: “నీవు వెళ్లి పర్వతం మీద నా ముందు నిలబడు. నేను నీ పక్కగా వెళతాను” అని అన్నాడు. యెహోవా అలా చేయగా, ఒక పెనుగాలి వీచింది. ఆ గాలి కొండలను రెండుగా చీల్చివేసింది. యెహోవా ముందు ఆ గాలి పెద్దగుట్టలను పిండి చేసింది. కాని ఆ పెనుగాలి యెహోవా మాత్రం కాదు! గాలి తగ్గిన పిమ్మట ఒక భూకంపం వచ్చింది. ఆ భూకంపం కూడా యెహోవా కాదు. </span>
<span class='v K119_12' data-id='K119_12'><span class='v-num v-12'>12&nbsp;</span>ఆ భూకంపం పోయిన పిమ్మట అగ్ని పుట్టింది. ఆ అగ్నికూడా యెహోవా కాదు. అగ్ని తరువాత ప్రశాంతత నెలకొనగా, ఒక మృదువైన శబ్దం వినవచ్చింది. </span></div>
<div class='p'>
<span class='v K119_13' data-id='K119_13'><span class='v-num v-13'>13&nbsp;</span>ఏలీయా ఆ శబ్దాన్ని విన్నప్పుడు తన అంగీతో తన ముఖం కప్పుకున్నాడు. అతను గుహ ద్వారం వద్దకు వెళ్లి నిలబడ్డాడు. ఇంతలో “ఏలీయా, ఇక్కడెందుకున్నావు?” అంటున్న ఒక కంఠ స్వరం విన్నాడు. </span></div>
<div class='p'>
<span class='v K119_14' data-id='K119_14'><span class='v-num v-14'>14&nbsp;</span>ఏలీయా ఇలా అన్నాడు: “సర్వశక్తిమంతుడవైన యెహోవా దేవా, శక్తి వంచన లేకుండా నేను నిన్ను సదా సేవిస్తూవచ్చాను. కాని ఇశ్రాయేలు ప్రజలు వారు నీతో చేసుకున్న ఒప్పుందానికి విఘాతం కలుగజేశారు. నీకై నిర్మించిన బలిపీఠాలను నాశనం చేశారు. నీ ప్రవక్తలను చంపేశారు. జీవించియున్న ప్రవక్తలు మరెవ్వరూ లేరు నేను మినహా. వారిప్పుడు నన్ను చంపజూస్తున్నారు.” </span></div>
<div class='p'>
<span class='v K119_15' data-id='K119_15'><span class='v-num v-15'>15&nbsp;</span>యెహోవా ఇలా అన్నాడు: “నీవు వచ్చిన దారిలోనే తిరిగి దమస్కు ఎడారికి వెళ్లు. నగరంలో ప్రవేశించి హజాయేలును అరాము దేశానికి (సిరియా) రాజుగా అభిషేకించు. </span>
<span class='v K119_16' data-id='K119_16'><span class='v-num v-16'>16&nbsp;</span>పిమ్మట నింషీ కుమారుడైన యెహూను ఇశ్రాయేలుపై రాజుగా అభిషిక్తుని చేయి. తరువాత, ఆబేల్మె హోలావాడైన షాపాతు కుమారుడైన ఎలీషాకు నీ తర్వాత ప్రవక్తగా అభిషేకంచేయి. </span>
<span class='v K119_17' data-id='K119_17'><span class='v-num v-17'>17&nbsp;</span>హజాయేలు ఖడ్గమునుండి తప్పించుకున్న ప్రతివాడినీ యెహూసంహరిస్తాడు. యెహూ కత్తి పోటునుంచి తప్పించుకున్న ప్రతివాడినీ హజాయేలు చంపేస్తాడు. </span>
<span class='v K119_18' data-id='K119_18'><span class='v-num v-18'>18&nbsp;</span>ఇశ్రాయేలులో ఏడువేల మందిని నేను వదిలి పెడతాను. ఈ ఏడువేల మంది బయలు ముందు ఎన్నడూవంగి నమస్కరించ లేదు. బయలు విగ్రహాల నెన్నడూ వారు ముద్దు పెట్టు కోలేదు.” </span></div>
<div class='s'>ఎలీషా ప్రవక్త అవటం </div>
<div class='p'>
<span class='v K119_19' data-id='K119_19'><span class='v-num v-19'>19&nbsp;</span>కావున ఏలీయా ఆ ప్రదేశాన్ని వదిలి వెళ్లాడు షాపాతు కుమారుడైన ఎలీషాను చూశాడు. ఎలీషా ఎద్దులను కట్టి 12 ఎకరాల పొలం దున్నుతున్నాడు. ఏలీయా వచ్చినప్పుడు ఎలీషా చివరి ఎకరాన్ని దున్నుచుండెను. ఏలీయా సరాసరి ఎలీషా వద్దకు వచ్చాడు. ఏలీయా తన అంగీని తీసి ఎలీషా మీద కప్పాడు. </span>
<span class='v K119_20' data-id='K119_20'><span class='v-num v-20'>20&nbsp;</span>అప్పుడు ఎలీషా పొలంలోవున్న తన ఎద్దులను వదిలి పెట్టాడు. అతడు పరుగెత్తి ఏలీయా వద్దకు వెళ్లి, “నన్ను వెళ్లి నా తల్లిదండ్రులను ముద్దు పెట్టుకొని వారి వద్ద వీడ్కోలు తీసుకోనీయండి. తరువాత నేను మీతో వస్తాను” అని అన్నాడు. </span></div>
<div class='p'>
<span class='v K119_20' data-id='K119_20'>“అది చాలా మంచిది. వెళ్లు. నిన్ను నేనాపను” <span class='note' id='footnote-378'><a href='#note-378' class='key'>*</a></span> అని ఏలీయా అన్నాడు. </span></div>
<div class='p'>
<span class='v K119_21' data-id='K119_21'><span class='v-num v-21'>21&nbsp;</span>ఎలీషా వెళ్లి తన ఇంటి వారితో ఒక ప్రత్యేకమైన విందారగించాడు. ఎలీషా వెళ్లి తన ఎద్దులను చంపాడు. ఎడ్లకు కట్టిన కాడి కర్రతో నిప్పుచేసి, ఎడ్ల మాంసాన్ని ఉడకబెట్టాడు. ఆ మాంసాన్ని అందరికీ ఇచ్చాడు. వారంతా ఆ మాంసాన్ని తిన్నారు. ఎలీషా తరువాత ఏలీయాను అనుసరించి వెళ్లాడు. ఎలీషా ఏలీయాకు సహాయకుడయ్యాడు. </span></div></div>
<div class='footnotes'>

<span class='footnote' id='note-378'><span class='key'>* </span><a href='#footnote-378' class='backref'>19:20</a> <span class='text'> <span class="fk">నిన్ను నేనాపను </span><span class="ft">“నీకు నేను ఏమి చేశానని?” లేక “నిన్ను ఏమి చేస్తాను?” అని శబ్దార్థం.</span></span></span>
</div>
<div class='footer'><div class='nav'>
<a class='prev' href='K118.html'></a>
<a class='home' href='index.html'></a>
<a class='next' href='K120.html'></a>
</div></div>
</body></html>
