<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ యూదా 1</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location akshar_unicode' href='JD.html'> యూదా 1 </a>
<a class='prev' href='J31.html'>  </a>
<a class='next' href='RV1.html'>  </a>
</div></div>
<div class='chapter section JD1 tel2010 tel JD akshar_unicode' dir='ltr' data-id='JD1' data-nextid='RV1' data-previd='J31' lang='te'><div class='mt'>యూదా </div><div class='mt2'>వ్రాసిన లేఖ  
</div>
<div class='c'>1</div>
<div class='p'>
<span class='v JD1_1' data-id='JD1_1'><span class='verse1 v-num v-1'>1&nbsp;</span>యేసు క్రీస్తు సేవకుడు, యాకోబు సోదరుడు అయినటువంటి యూదా, తండ్రియైన దేవుని ద్వారా పిలువబడి, ప్రేమింపబడి, యేసు క్రీస్తులో భద్రం చేయబడిన వారికి వ్రాయునదేమనగా: </span></div>
<div class='p'>
<span class='v JD1_2' data-id='JD1_2'><span class='v-num v-2'>2&nbsp;</span>దేవుని అనుగ్రహం, శాంతి, ప్రేమ మీకు సమృద్ధిగా లభించునుగాక! </span></div>
<div class='s'>దుర్భోధకులు </div>
<div class='p'>
<span class='v JD1_3' data-id='JD1_3'><span class='v-num v-3'>3&nbsp;</span>ప్రియ మిత్రులారా! మనమందరము కలిసి పంచుకొంటున్న రక్షణను గురించి మీకు వ్రాయాలనిపించింది. కాని మరొక విషయాన్ని గురించి వ్రాయటం చాలా ముఖ్యమనిపిస్తోంది. అదేమిటంటే దేవుడు తన పవిత్రులకు అప్పగించిన సువార్తలో ఏ మార్పు రాకుండా మీరు పోరాడాలని విజ్ఞప్తి చేస్తున్నాను. </span>
<span class='v JD1_4' data-id='JD1_4'><span class='v-num v-4'>4&nbsp;</span>కొందరు దుర్భోధకులు మీలో రహస్యంగా చేరి ఉన్నారు. వీళ్ళు శిక్షింపదగిన వాళ్ళని చాలా కాలం క్రిందటే లేఖనాల్లో వ్రాయబడింది. వీళ్ళు దేవుణ్ణి వ్యతిరేకించువారు. వీళ్ళు దైవానుగ్రహాన్ని ఉపయోగించుకొంటూ అవినీతిగా జీవిస్తారు. వీళ్ళు మన ఏకైక ప్రభువు, పాలకుడు అయిన యేసు క్రీస్తును నిరాకరిస్తూ ఉంటారు. </span></div>
<div class='p'>
<span class='v JD1_5' data-id='JD1_5'><span class='v-num v-5'>5&nbsp;</span>మీకీ విషయాలన్నీ తెలుసు. అయినా కొన్ని విషయాలు జ్ఞాపకం చెయ్యాలని అనుకొంటున్నాను. ఈజిప్టు దేశంలో బానిసలుగా ఉండిన తన ప్రజలకు, ప్రభువు స్వేచ్ఛ కలిగించాడు. కాని ఆ తర్వాత వాళ్ళలో విశ్వాసం లేని వాళ్ళను నాశనం చేసాడు. </span>
<span class='v JD1_6' data-id='JD1_6'><span class='v-num v-6'>6&nbsp;</span>తమ తమ స్థానాలను, అధికారాలను వదిలిన దేవదూతలను దేవుడు చిరకాలపు సంకెళ్ళతో అంధకారంలో బంధించి ఉంచాడు. చివరి రోజుదాకా అదేవిధంగా బంధించి ఉంచుతాడు. </span>
<span class='v JD1_7' data-id='JD1_7'><span class='v-num v-7'>7&nbsp;</span>సొదొమ, గొమొఱ్ఱా పట్టణాల ప్రజలు, వాటి పరిసర పట్టణాల్లోని ప్రజలు లైంగిక అవినీతికి, అసహజమైన లైంగిక సహవాసాలకు లోనైపొయ్యారు. అందువల్ల వాళ్ళు శాశ్వతమైన మంటల్లో శిక్షననుభవించారు. తద్వారా ఈ సంఘటన కూడా ఇతరులకు నిదర్శనంగా నిలిచిపోయింది. </span></div>
<div class='p'>
<span class='v JD1_8' data-id='JD1_8'><span class='v-num v-8'>8&nbsp;</span>వాళ్ళలాగే కలలుగనే ఈ దుర్భోధకులు తమ శరీరాల్ని మలినం చేసికొంటూ, అధికారాన్ని ఎదిరిస్తూ, దేవదూతల్ని దూషిస్తూ ఉంటారు. </span>
<span class='v JD1_9' data-id='JD1_9'><span class='v-num v-9'>9&nbsp;</span>కాని ప్రధాన దేవదూత అయిన మిఖాయేలు కూడా తాను మోషే దేహం విషయంలో వాదించినప్పుడు ఆ సాతాన్ని నిందించలేదు. వాణ్ణి దూషించ లేదు. అతడంత ధైర్యం చెయ్యలేకపొయ్యాడు. ఆ సాతానుతో, “ప్రభువు నిన్ను గద్దిస్తాడు” అని మాత్రం అన్నాడు. </span></div>
<div class='p'>
<span class='v JD1_10' data-id='JD1_10'><span class='v-num v-10'>10&nbsp;</span>ఈ దుర్భోధకులు తమకర్థం కాని విషయాన్ని గురించి దూషిస్తూ మాట్లాడుతారు. తెలివిలేని లౌకికంగా అర్థం చేసికొంటారు. పశువుల్లా వీటి ద్వారా నశించిపొతారు. </span>
<span class='v JD1_11' data-id='JD1_11'><span class='v-num v-11'>11&nbsp;</span>వీళ్ళు కయీను మార్గాన్ని అనుసరించారు. లాభం కోసం బిలాము చేసిన తప్పునే చేసారు. కోరహు వలె తిరుగుబాటు చేసి అతనిలాగే నశించిపొయ్యారు. వీళ్ళకు శ్రమ కలుగుగాక! </span></div>
<div class='p'>
<span class='v JD1_12' data-id='JD1_12'><span class='v-num v-12'>12&nbsp;</span>వీళ్ళు మీరు చేసే సమాజ విందుల్లో ఏ మాత్రం సిగ్గు లేకుండా పాల్గొంటారు. తమ కడుపులు బాగా నింపుకొంటారు. గాలికి ఎగిరే నీళ్ళులేని మేఘాల్లాంటి, ఫలమివ్వని ఎండిన వృక్షంలాంటి వాళ్ళు. వ్రేళ్ళు పెకిలింపబడి రెండు సార్లు చనిపోయిన వృక్షంలాంటి వాళ్ళు. </span>
<span class='v JD1_13' data-id='JD1_13'><span class='v-num v-13'>13&nbsp;</span>అవమానమనే నురుగు కక్కే సముద్రపు కెరటాల్లాంటి వాళ్ళు. ఆకాశంలో గతితప్పి తిరిగే నక్షత్రాల్లాంటి వాళ్ళు. వారి కోసం దేవుడు గాఢాంధకారాన్ని శాశ్వతంగా దాచి ఉంచాడు. </span></div>
<div class='p'>
<span class='v JD1_14' data-id='JD1_14'><span class='v-num v-14'>14&nbsp;</span>ఆదాము తర్వాత ఏడవ వాడైన హనోకు వీళ్ళను గురించి ఈ విధంగా ప్రవచించాడు: “అదిగో! ప్రభువు వేలకొలది పరిశుద్ధులతో కలిసి వస్తున్నాడు. </span>
<span class='v JD1_15' data-id='JD1_15'><span class='v-num v-15'>15&nbsp;</span>వచ్చి అందరిపై తీర్పు చెపుతాడు. దుర్మార్గపు పనులు చేసే అవిశ్వాసుల్ని, తమకు వ్యతిరేకంగా చెడు మాట్లాడే పాపుల్ని శిక్షిస్తాడు.” </span></div>
<div class='p'>
<span class='v JD1_16' data-id='JD1_16'><span class='v-num v-16'>16&nbsp;</span>ఈ దుర్భోధకులు సణుగుతూ తప్పులెంచుతూ ఉంటారు. తమ దుర్వ్యసనాలు తీర్చుకొంటూ, ప్రగల్భాలు చెప్పుకొంటూ తమ లాభం కోసం ఇతర్లను పొగుడుతూ ఉంటారు. </span></div>
<div class='s'>హెచ్చరికలు, ఉపదేశాలు. </div>
<div class='p'>
<span class='v JD1_17' data-id='JD1_17'><span class='v-num v-17'>17&nbsp;</span>కాని ప్రియ మిత్రులారా! మన ప్రభువైన యేసు క్రీస్తు యొక్క అపొస్తలులు చెప్పిన ప్రవచనాల్ని జ్ఞాపకం ఉంచుకోండి. </span>
<span class='v JD1_18' data-id='JD1_18'><span class='v-num v-18'>18&nbsp;</span>“చివరి రోజుల్లో దేవుణ్ణి దూషించే వాళ్ళు తమ దుర్వ్యసనాలు తీర్చుకొంటూ వస్తారు” అని అపొస్తలులు చెప్పారు. </span>
<span class='v JD1_19' data-id='JD1_19'><span class='v-num v-19'>19&nbsp;</span>వాళ్ళు ప్రస్తావించిన ఈ దుర్భోధకులే మిమ్మల్ని విడదీస్తారు. ఈ దుర్భోధకులు పశువుల్లా ప్రవర్తిస్తారు. వీళ్ళలో దేవుని ఆత్మ ఉండదు. </span></div>
<div class='p'>
<span class='v JD1_20' data-id='JD1_20'><span class='v-num v-20'>20&nbsp;</span>కాని ప్రియ మిత్రులారా! మీలో ఉన్న విశ్వాసం అతి పవిత్రమైనది. దానితో మిమ్మల్ని మీరు అభివృద్ధి పరుచుకోండి. పవిత్రాత్మ ద్వారా ప్రార్థించండి. </span>
<span class='v JD1_21' data-id='JD1_21'><span class='v-num v-21'>21&nbsp;</span>దేవుని ప్రేమను వదులుకోకండి. మీకు నిత్యజీవం ఇచ్చే మన యేసు క్రీస్తు ప్రభువు దయకొరకు కాచుకొని ఉండండి. </span></div>
<div class='p'>
<span class='v JD1_22' data-id='JD1_22'><span class='v-num v-22'>22&nbsp;</span>సంశయాలున్న వాళ్ళపట్ల కనికరం చూపండి. </span>
<span class='v JD1_23' data-id='JD1_23'><span class='v-num v-23'>23&nbsp;</span>మంటల్లో పడబోయే వాళ్ళను బయటకు లాగి కాపాడండి. దుర్నీతిలో మలినమైన దుస్తుల్ని వేసుకొన్న వాళ్ళ పట్ల మీకు అసహ్యము, భయము కలిగినా వాళ్ళ పట్ల కనికరం చూపండి. </span></div>
<div class='p'>
<span class='v JD1_24' data-id='JD1_24'><span class='v-num v-24'>24&nbsp;</span>ఆ దేవుడు క్రిందపడకుండా మిమ్మల్ని కాపాడగలడు. మీలో ఏ లోపం లేకుండా చేసి తేజోవంతమైన తన సమక్షంలో నిలుపుకొని ఆనందాన్ని కలిగించగలడు. అలాంటి ఆయనకు </span>
<span class='v JD1_25' data-id='JD1_25'><span class='v-num v-25'>25&nbsp;</span>మన రక్షకుడైనటువంటి ఏకైక దేవునికి, మన యేసు క్రీస్తు ప్రభువు ద్వారా గొప్పతనము, తేజస్సు, శక్తి, అధికారము, భూత, భవిష్యత్, వర్తమాన కాలాలలో లభించుగాక! ఆమేన్. </span></div></div>
<div class='footnotes'>

</div>
<div class='footer'><div class='nav'>
<a class='prev' href='J31.html'></a>
<a class='home' href='index.html'></a>
<a class='next' href='RV1.html'></a>
</div></div>
</body></html>
