<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ అపొస్తలుల కార్యములు 19</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location akshar_unicode' href='AC.html'> అపొస్తలుల కార్యములు 19 </a>
<a class='prev' href='AC18.html'> &#9664; </a>
<a class='next' href='AC20.html'> &#9654; </a>
</div></div>
<div class='chapter section AC19 tel2010 tel AC akshar_unicode' dir='ltr' data-id='AC19' data-nextid='AC20' data-previd='AC18' lang='te'> 

<div class='c'>19</div>
<div class='p'>
<span class='v AC19_1' data-id='AC19_1'><span class='verse1 v-num v-1'>1&nbsp;</span>అపొల్లో యింకా కొరింథులోనే ఉన్నాడు. పౌలు భూమార్గం ద్వారా ప్రయాణం చేసి ఎఫెసు చేరుకున్నాడు. అక్కడ కొంత మంది శిష్యుల్ని కలుసుకొని </span>
<span class='v AC19_2' data-id='AC19_2'><span class='v-num v-2'>2&nbsp;</span>వాళ్ళతో, “మీరు విశ్వసించిన పిదప పవిత్రాత్మను పొందారా?” అని అడిగాడు. </span></div>
<div class='p'>
<span class='v AC19_2' data-id='AC19_2'>వాళ్ళు, “లేదండి! పవిత్రాత్మ ఉన్నాడనేది కూడా మేము వినలేదు” అని సమాధానం చెప్పారు. </span></div>
<div class='p'>
<span class='v AC19_3' data-id='AC19_3'><span class='v-num v-3'>3&nbsp;</span>పౌలు, “మీరు ఎలాంటి బాప్తిస్మం పొందారు?” అని అడిగాడు. </span></div>
<div class='p'>
<span class='v AC19_3' data-id='AC19_3'>“యోహాను బాప్తిస్మం” అని వాళ్ళు చెప్పారు. </span></div>
<div class='p'>
<span class='v AC19_4' data-id='AC19_4'><span class='v-num v-4'>4&nbsp;</span>పౌలు, “యోహాను మారుమనస్సుకు సంబంధించిన బాప్తిస్మము నిచ్చాడు. అతడు, తన తర్వాత రానున్న వాణ్ణి, అంటే యేసును నమ్ముమని ప్రజలకు బోధించాడు కదా!” అని అన్నాడు. </span></div>
<div class='p'>
<span class='v AC19_5' data-id='AC19_5'><span class='v-num v-5'>5&nbsp;</span>ఇది విన్నాక వాళ్ళు యేసు ప్రభువు పేరిట బాప్తిస్మము పొందారు. </span>
<span class='v AC19_6' data-id='AC19_6'><span class='v-num v-6'>6&nbsp;</span>పౌలు తన చేతుల్ని వాళ్ళ తలలపై ఉంచగానే పరిశుద్ధాత్మ వాళ్ళ మీదికి వచ్చాడు. వాళ్ళంతా తమకు రాని భాషల్లో మాట్లాడారు. దేవుడు ప్రేరేపించిన సత్యాలు ప్రకటించారు. </span>
<span class='v AC19_7' data-id='AC19_7'><span class='v-num v-7'>7&nbsp;</span>అక్కడ మొత్తం పన్నెండు మంది ఉన్నారు. </span></div>
<div class='p'>
<span class='v AC19_8' data-id='AC19_8'><span class='v-num v-8'>8&nbsp;</span>పౌలు యూదుల సమాజ మందిరానికి మూడు నెలలు వెళ్ళాడు. దేవుని రాజ్యాన్ని గురించి ధైర్యంగా వాదించి వాళ్ళను ఒప్పించటానికి ప్రయత్నించాడు. </span>
<span class='v AC19_9' data-id='AC19_9'><span class='v-num v-9'>9&nbsp;</span>కాని కొందరు నమ్మలేదు. తమ పట్టు వదులుకోలేదు. పైగా ప్రభువు చూపిన మార్గాన్ని బహిరంగంగా దూషించారు. అందువల్ల పౌలు వాళ్ళను వదిలి, శిష్యుల్ని తన వెంట పిలుచుకు వెళ్ళాడు. అతడు, తురన్ను ఉపన్యాస శాలలో ప్రతి రోజూ తర్కించేవాడు. </span>
<span class='v AC19_10' data-id='AC19_10'><span class='v-num v-10'>10&nbsp;</span>ఇలా రెండు సంవత్సరాలు గడిచాయి. ఫలితంగా ఆసియ ప్రాంతాల్లో నివసిస్తున్న యూదులు, గ్రీకులు అందరూ ప్రభువు సందేశాన్ని విన్నారు. </span></div>
<div class='p'>
<span class='v AC19_11' data-id='AC19_11'><span class='v-num v-11'>11&nbsp;</span>దేవుడు పౌలు ద్వారా ఎన్నో మహాత్కార్యాలు చేసాడు. </span>
<span class='v AC19_12' data-id='AC19_12'><span class='v-num v-12'>12&nbsp;</span>ప్రజలు అతడు తాకిన జేబు రుమాళ్ళను, తుండు గుడ్డల్ని తీసుకొని జబ్బుతో ఉన్న వాళ్ళ దగ్గరకు వెళ్ళేవాళ్ళు. వాటితో వాళ్ళ జబ్బులు నయమయ్యేవి. పట్టిన దయ్యాలు వదిలిపొయ్యేవి. </span></div>
<div class='p'>
<span class='v AC19_13' data-id='AC19_13'><span class='v-num v-13'>13&nbsp;</span>చుట్టూ ఉన్న ప్రాంతాలలో తిరిగి దయ్యాల్ని వదిలిస్తున్న కొందరు యూదులు యేసు ప్రభువు పేరునుపయోగించి దయ్యాలు పట్టిన వాళ్ళకు నయం చెయ్యటానికి ప్రయత్నించారు. వాళ్ళు, “పౌలు ప్రకటిస్తున్న యేసు పేరిట ఆజ్ఞాపిస్తున్నాము. బయటకు రా!” అని అనే వాళ్ళు. </span>
<span class='v AC19_14' data-id='AC19_14'><span class='v-num v-14'>14&nbsp;</span>స్కెవ అనే యూదుల ప్రధాన యాజకుడు, అతని ఏడుగురు కుమారులు యిలా చేసే వాళ్ళు. </span></div>
<div class='p'>
<span class='v AC19_15' data-id='AC19_15'><span class='v-num v-15'>15&nbsp;</span>ఒకసారి ఆ దయ్యం, “యేసు ఎవరో నాకు తెలుసు. పౌలు ఎవరో నాకు తెలుసు. కాని మీరెవరు?” అని అడిగింది. </span></div>
<div class='p'>
<span class='v AC19_16' data-id='AC19_16'><span class='v-num v-16'>16&nbsp;</span>ఆ దయ్యం పట్టిన వాడు వాళ్ళ మీద పడి వాళ్ళను బాగా కొట్టాడు. వాళ్ళు రక్తం కార్చుకొంటూ ఆ యిల్లు వదిలి దిగంబరంగా పారిపోయారు. </span></div>
<div class='p'>
<span class='v AC19_17' data-id='AC19_17'><span class='v-num v-17'>17&nbsp;</span>ఎఫెసులో నివసిస్తున్న యూదులకు, గ్రీకులకు ఈ విషయం తెలిసింది. వాళ్ళందరూ భయపడి యేసు ప్రభువు నామాన్ని చాలా గౌరవించటం మొదలు పెట్టారు. </span>
<span class='v AC19_18' data-id='AC19_18'><span class='v-num v-18'>18&nbsp;</span>ఇది జరిగాక చాలా మంది తాము చేసిన వాటిని బహిరంగంగా ఒప్పుకోవటం మొదలు పెట్టారు. </span>
<span class='v AC19_19' data-id='AC19_19'><span class='v-num v-19'>19&nbsp;</span>మంత్ర విద్య నేర్చిన కొందరు తమ గ్రంథాల్ని తెచ్చి అందరి సమక్షంలో వాటిని కాల్చి వేసారు. ఆ తదుపరి వాళ్ళు తాము కాల్చిన గ్రంథాల వెలగట్టి వాటి వెల సుమారు యాభై వేల ద్రాక్మాలని<span class='note' id='footnote-1157'><a href='#note-1157' class='key'>*</a></span> నిర్ణయించారు. </span>
<span class='v AC19_20' data-id='AC19_20'><span class='v-num v-20'>20&nbsp;</span>ఈ విధంగా ప్రభువు సందేశం బాగా వ్యాపించింది. దాని ప్రభావం అభివృద్ధి చెందుతూ వచ్చింది. </span></div>
<div class='p'>
<span class='v AC19_21' data-id='AC19_21'><span class='v-num v-21'>21&nbsp;</span>ఆ సంఘటనలు జరిగాక పౌలు మాసిదోనియ, అకయ ప్రాంతాల ద్వారా యెరూషలేము వెళ్ళాలని పరిశుద్ధాత్మ సహాయంతో నిశ్చయించుకున్నాడు. అక్కడికి వెళ్ళాక రోము నగరాన్ని తప్పక దర్శించాలనుకున్నాడు. </span>
<span class='v AC19_22' data-id='AC19_22'><span class='v-num v-22'>22&nbsp;</span>తనకు సహాయం చేసే వాళ్ళలో యిద్దర్ని మాసిదోనియకు పంపాడు. వాళ్ళ పేర్లు తిమోతి, ఎరస్తు. అతడు ఆసియ ప్రాంతంలో మరి కొంత కాలం గడిపాడు. </span></div>
<div class='s'>ఎఫెసులో అల్లర్లు </div>
<div class='p'>
<span class='v AC19_23' data-id='AC19_23'><span class='v-num v-23'>23&nbsp;</span>ఆ రోజుల్లోనే ప్రభువు చూపిన మార్గాన్ని గురించి పెద్ద గొడవ జరిగింది. </span>
<span class='v AC19_24' data-id='AC19_24'><span class='v-num v-24'>24&nbsp;</span>“దేమేత్రి” అనే ఒక కంసాలి ఉండేవాడు. ఇతడు అర్తెమి దేవత ఉండే మందిరం యొక్క ప్రతిరూపాలను వెండితో తయారు చేసి అమ్మేవాడు. తద్వారా తన క్రింద పని చేసే వాళ్ళకు చాలినంత పని కల్పించేవాడు. </span></div>
<div class='p'>
<span class='v AC19_25' data-id='AC19_25'><span class='v-num v-25'>25&nbsp;</span>తన పనివాళ్ళను, తనలాంటి వృత్తి చేసే వాళ్ళను సమావేశ పరిచి ఈ విధంగా అన్నాడు: “అయ్యలారా! మనమీ వ్యాపారంలో చాలా ధనం గడిస్తున్న విషయం మీకందరికీ తెలుసు. </span>
<span class='v AC19_26' data-id='AC19_26'><span class='v-num v-26'>26&nbsp;</span>ఈ పౌలు అనేవాడు ఏం చేస్తున్నాడో మీరు చూస్తున్నారు. ఇతడిక్కడ ఎఫెసులో, సుమారు ఆసియ ప్రాంతాలన్నిటిలో మానవుడు సృష్టించిన విగ్రహాలు దేవుళ్ళు కాదంటూ చాలా మంది ప్రజల్ని నమ్మించి తప్పుదారి పట్టిస్తున్నాడన్న విషయం మీరు విన్నారు. </span>
<span class='v AC19_27' data-id='AC19_27'><span class='v-num v-27'>27&nbsp;</span>ఈ కారణంగా మన వ్యాపారానికున్న మంచి పేరు పోయే ప్రమాదం ఉంది. పైగా అర్తెమి మహాదేవి మందిరానికున్న విలువ పోతుంది. ఆసియ ప్రాంతాల్లోనే కాక ప్రపంచమంతా పూజింపబడుతున్న ఆ దేవత యొక్క గొప్పతనము కూడా నశించి పోతుంది.” </span></div>
<div class='p'>
<span class='v AC19_28' data-id='AC19_28'><span class='v-num v-28'>28&nbsp;</span>ఈ మాటలు విన్న వాళ్ళకు చాలా ఉద్రేకం కలిగింది. వాళ్ళు బిగ్గరగా, “ఎఫెసు ప్రజల అర్తెమి దేవత గొప్పది!” అని నినాదం చెయ్యటం మొదలు పెట్టారు. </span>
<span class='v AC19_29' data-id='AC19_29'><span class='v-num v-29'>29&nbsp;</span>ఈ అలజడి ఆ పట్టణమంతా వ్యాపించి పోయింది. మాసిదోనియకు చెందిన “గాయియు, అరిస్తర్కు” అనే యిద్దరు వ్యక్తులు పౌలు వెంట ఉన్నారు. ప్రజలు వీళ్ళను బంధించి త్రోసుకొంటూ ఒక్క గుంపుగా పెద్ద నాటక శాలలోకి ప్రవేశించారు. </span>
<span class='v AC19_30' data-id='AC19_30'><span class='v-num v-30'>30&nbsp;</span>పౌలు ప్రజల ముందుకు రావాలనుకొన్నాడు. కాని అనుచరులతన్ని వెళ్ళనివ్వలేదు. </span>
<span class='v AC19_31' data-id='AC19_31'><span class='v-num v-31'>31&nbsp;</span>పౌలు స్నేహితులు కొందరు ఆ ప్రాంతాలకు పాలకులుగా ఉండే వాళ్ళు. నాటక శాలలోకి వెళ్ళ వద్దని వేడుకుంటూ వీళ్ళు పౌలుకు ఒక ఉత్తరం పంపారు. </span></div>
<div class='p'>
<span class='v AC19_32' data-id='AC19_32'><span class='v-num v-32'>32&nbsp;</span>ఆ సభ అంతా గందరగోళంగా ఉంది. కొందరు యిదని, కొందరు అదని బిగ్గరగా కేకలు వేసారు. కొందరికి తప్ప మిగతా వాళ్ళకెవ్వరికీ తామక్కడికి ఎందుకు వచ్చింది తెలియదు. </span>
<span class='v AC19_33' data-id='AC19_33'><span class='v-num v-33'>33&nbsp;</span>యూదులు అలెక్సంద్రును ముందుకు త్రోసారు. కొందరు కేకలు వేస్తూ అతనికి ఏదో సలహా యిచ్చారు. అతడందర్నీ శాంతంగా ఉండుమని సంజ్ఞ చేసి సమాధానంగా ఏదో చెప్పబోయాడు. </span>
<span class='v AC19_34' data-id='AC19_34'><span class='v-num v-34'>34&nbsp;</span>అతడు కూడా ఒక యూదుడని తెలుసుకొన్నాక వాళ్ళంతా రెండు గంటల సేపు ఒకే గొంతుతో, “ఎఫెసు ప్రజల అర్తెమి దేవత చాలా గొప్పది” అని నినాదం చేసారు. </span></div>
<div class='p'>
<span class='v AC19_35' data-id='AC19_35'><span class='v-num v-35'>35&nbsp;</span>ఆ గ్రామాధికారి ప్రజల్ని శాంత పరుస్తూ యిలా అన్నాడు: “ఎఫెసు ప్రజలారా! మహా దేవత అర్తెమి యొక్క మందిరాన్ని, స్వర్గంనుండి పడిన శిలా విగ్రహాన్ని చూసుకొనే బాధ్యత ఎఫెసు పట్టణంపై ఉంది. ఇది ప్రపంచానికంతా తెలుసు. </span>
<span class='v AC19_36' data-id='AC19_36'><span class='v-num v-36'>36&nbsp;</span>దీన్ని ఎవరూ కాదనలేరు. కనుక మీరు ఆలోచించకుండా తొందర పడి ఏదీ చెయ్యకండి. శాంతంగా ఉండండి! </span></div>
<div class='p'>
<span class='v AC19_37' data-id='AC19_37'><span class='v-num v-37'>37&nbsp;</span>“వీళ్ళు మన మందిరాన్ని దోచుకోలేదు. మన దేవతను దూషించ లేదు. అయినా మీరు వీళ్ళనిక్కడికి పట్టుకొని వచ్చారు. </span>
<span class='v AC19_38' data-id='AC19_38'><span class='v-num v-38'>38&nbsp;</span>దేమేత్రికి లేక అతనితో కలిసి పని చేసే వాళ్ళకు వాళ్ళపై నేరం మోపాలని ఉంటే న్యాయస్థానాలు తెరిచి ఉన్నాయి. వాళ్ళ వాద వివాదాలు వినటానికి న్యాయాధిపతులున్నారు. </span></div>
<div class='p'>
<span class='v AC19_39' data-id='AC19_39'><span class='v-num v-39'>39&nbsp;</span>“మీరింకేదైనా చెప్పుకోవాలనుకొంటే చట్ట ప్రకారం జరిగే ప్రజా సమావేశాల్లో చెప్పుకోండి. </span>
<span class='v AC19_40' data-id='AC19_40'><span class='v-num v-40'>40&nbsp;</span>ఈనాడు జరిగిన సంఘటనవల్ల మనం తిరుగుబాటు చేసామని అధికారులు మనపై నేరం మోపే ప్రమాదం వుంది. అది జరిగితే ఈ అలజడికి ఏ కారణం లేదు కనుక మనం ఏ సమాధానమూ చెప్పలేము.” </span>
<span class='v AC19_41' data-id='AC19_41'><span class='v-num v-41'>41&nbsp;</span>ఇలా చెప్పి అందర్నీ అక్కడినుండి వెళ్ళమన్నాడు. </span></div></div>
<div class='footnotes'>

<span class='footnote' id='note-1157'><span class='key'>* </span><a href='#footnote-1157' class='backref'>19:19</a> <span class='text'> <span class="fk">ద్రాక్మాలు </span><span class="ft">ఒక ద్రాక్మా ఒక రోజు బత్యం. ఇది దేనారాకు సమానం. దేనారా అనగా సుమారు అర్ధ రూపాయి.</span></span></span>
</div>
<div class='footer'><div class='nav'>
<a class='prev' href='AC18.html'>&#9664;</a>
<a class='home' href='index.html'>&#9776;</a>
<a class='next' href='AC20.html'>&#9654;</a>
</div></div>
</body></html>
