<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ ఎఫెసీయులకు 1</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location akshar_unicode' href='EP.html'> ఎఫెసీయులకు 1 </a>
<a class='prev' href='GL6.html'> &#9664; </a>
<a class='next' href='EP2.html'> &#9654; </a>
</div></div>
<div class='chapter section EP1 tel2010 tel EP akshar_unicode' dir='ltr' data-id='EP1' data-nextid='EP2' data-previd='GL6' lang='te'><div class='mt'>ఎఫెసీయులకు </div><div class='mt2'>వ్రాసిన లేఖ  
</div>
<div class='c'>1</div>
<div class='p'>
<span class='v EP1_1' data-id='EP1_1'><span class='verse1 v-num v-1'>1&nbsp;</span>దైవేచ్ఛవల్ల యేసుక్రీస్తు అపొస్తలుడు అయిన పౌలు నుండి యేసుక్రీస్తును విశ్వసించే ఎఫెసులోని<span class='note' id='footnote-1222'><a href='#note-1222' class='key'>*</a></span> పవిత్రులకు: </span></div>
<div class='p'>
<span class='v EP1_2' data-id='EP1_2'><span class='v-num v-2'>2&nbsp;</span>మన ప్రభువైన యేసు క్రీస్తు, మన తండ్రియైన దేవుడు మీకు అనుగ్రహం, శాంతి ప్రసాదించు గాక! </span></div>
<div class='s'>క్రీస్తులో ఆత్మీయ దీవెనలు </div>
<div class='p'>
<span class='v EP1_3' data-id='EP1_3'><span class='v-num v-3'>3&nbsp;</span>మన యేసు క్రీస్తు ప్రభువుకు తండ్రి అయినటువంటి దేవునికి స్తుతి కలుగుగాక! దేవుడు పరలోకానికి చెందిన మనకు ఆత్మీయతకు కావలసినవన్నీ మనలో క్రీస్తు ద్వారా సమకూర్చి మనల్ని దీవించాడు. </span>
<span class='v EP1_4' data-id='EP1_4'><span class='v-num v-4'>4&nbsp;</span>మనము తన దృష్టియందు పవిత్రంగా ఏ తప్పూ చెయ్యకుండా ఉండాలని ప్రపంచాన్ని సృష్టించక ముందే క్రీస్తులో మనల్ని తన ప్రేమవల్ల ఎన్నుకొన్నాడు. </span>
<span class='v EP1_5' data-id='EP1_5'><span class='v-num v-5'>5&nbsp;</span>యేసు క్రీస్తు ద్వారా మనల్ని తన కుమారులుగా ప్రేమతో దగ్గరకు చేర్చుకోవాలని సృష్టికి ముందే నిర్ణయించాడు. ఇదే ఆయన ఉద్దేశ్యము. ఇలా చేయటమే ఆయన ఆనందం! </span>
<span class='v EP1_6' data-id='EP1_6'><span class='v-num v-6'>6&nbsp;</span>కనుక ఈ అద్భుతమైన అనుగ్రహాన్ని తాను ప్రేమిస్తున్న క్రీస్తులో ఉన్న మనకు ఉచితంగా యిచ్చిన దేవుణ్ణి మనము స్తుతించుదాం. </span></div>
<div class='p'>
<span class='v EP1_7' data-id='EP1_7'><span class='v-num v-7'>7&nbsp;</span>ఆయన రక్తం వల్ల మనకు విడుదల కలిగింది. మన పాపాలు క్షమించబడ్డాయి. ఆయన అనుగ్రహం ఎంతో గొప్పది. </span>
<span class='v EP1_8' data-id='EP1_8'><span class='v-num v-8'>8&nbsp;</span>ఆ అనుగ్రహాన్ని దేవుడు మనపై ధారాళంగా కురిపించాడు. ఇది బాగా ఆలోచించి దివ్య జ్ఞానంతో చేసాడు. </span>
<span class='v EP1_9' data-id='EP1_9'><span class='v-num v-9'>9&nbsp;</span>ఆయన తాను క్రీస్తు ద్వారా ఆనందముతో చెయ్యదలచిన మర్మాన్ని తన యిచ్ఛానుసారం మనకు తెలియచేసాడు. </span>
<span class='v EP1_10' data-id='EP1_10'><span class='v-num v-10'>10&nbsp;</span>సరియైన సమయం రాగానే తాను పూర్తి చేయదలచిన దాన్ని పూర్తి చేస్తాడు. సృష్టినంతటిని, అంటే భూలోకాన్ని, పరలోకాన్ని ఒకటిగా చేసి దానికి క్రీస్తును అధిపతిగా నియమిస్తాడు. </span></div>
<div class='p'>
<span class='v EP1_11' data-id='EP1_11'><span class='v-num v-11'>11&nbsp;</span>అన్నీ ఆయన ఉద్దేశ్యానుసారం, ఆయన నిర్ణయించిన విధంగా సంభవిస్తాయి. తాను సృష్టికి ముందు నిర్ణయించిన విధంగా తన ఉద్దేశ్యం ప్రకారం మనము క్రీస్తులో ఐక్యత పొంది ఆయన ప్రజలుగా ఉండేటట్లు ఆయన మనల్ని ఎన్నుకున్నాడు. </span>
<span class='v EP1_12' data-id='EP1_12'><span class='v-num v-12'>12&nbsp;</span>క్రీస్తు మనకు రక్షణ యిస్తాడని విశ్వసించిన వాళ్ళలో మనము మొదటివాళ్ళము. మనము ఆయన మహిమకు కీర్తి కలిగించాలని ఆయన ఉద్దేశ్యము. ఆయన మహిమను బట్టి ఆయన్ను స్తుతించుదాం. </span>
<span class='v EP1_13' data-id='EP1_13'><span class='v-num v-13'>13&nbsp;</span>మీరు రక్షణను గురించి చెప్పబడిన సువార్త విన్నారు. ఆ గొప్ప సత్యం మీకు లభించింది. కనుక మీకు కూడా క్రీస్తులో ఐక్యత కలిగింది. ఆయన్ని మీరు విశ్వసించినప్పుడు మీపై ముద్ర వేయబడింది. ఆ ముద్రే దేవుడు వాగ్దానం చేసిన పరిశుద్ధాత్మ. </span>
<span class='v EP1_14' data-id='EP1_14'><span class='v-num v-14'>14&nbsp;</span>తన ప్రజలందరికీ రక్షణ కలిగే వరకూ వారసత్వానికి హామీగా ఆయన పరిశుద్ధాత్మను మన దగ్గర ఉంచాడు. ఇది ఆయన మహిమ కోసం జరిగింది. </span></div>
<div class='s'>పౌలు యొక్క ప్రార్థన </div>
<div class='p'>
<span class='v EP1_15' data-id='EP1_15'><span class='v-num v-15'>15&nbsp;</span>ఈ కారణాన నేను మీకు యేసు ప్రభువుపట్ల ఉన్న విశ్వాసాన్ని గురించి, విశ్వాసులపట్ల మీకున్న ప్రేమను గురించి విన్నప్పటినుండి </span>
<span class='v EP1_16' data-id='EP1_16'><span class='v-num v-16'>16&nbsp;</span>దేవునికి కృతజ్ఞతలు చెప్పటం మానలేదు. ప్రార్థించినప్పుడు మిమ్మల్ని తలుచుకోవటం మానలేదు. </span>
<span class='v EP1_17' data-id='EP1_17'><span class='v-num v-17'>17&nbsp;</span>నేను ఎల్లప్పుడు మన క్రీస్తు ప్రభువు యొక్క దేవుడు అయిన ఆ మహిమగల తండ్రి మీకు పరిశుద్ధాత్మను యివ్వాలని ప్రార్థిస్తున్నాను. ఆ పరిశుద్ధాత్మ మీకు జ్ఞానాన్నిచ్చి, దేవుణ్ణి తెలియజేయాలని నా అభిలాష. అప్పుడు మీరు దేవుణ్ణి యింకా ఎక్కువగా తెలుసుకోగలుగుతారు. </span></div>
<div class='p'>
<span class='v EP1_18' data-id='EP1_18'><span class='v-num v-18'>18&nbsp;</span>మీ మనోనేత్రాలు తెరుచుకోవాలని, మీరు ఆశిస్తున్న వారసత్వాన్ని గురించి తెలుసుకోవాలని నా ప్రార్థన. ఆ వారసత్వం మీకివ్వటానికి ఆయన మిమ్మల్ని పిలిచాడు. అప్పుడు ఆయన తన విశ్వాసులకు వాగ్దానం చేసిన ఆశీస్సులు ఎంత అద్భుతమైనవో మీరు చూడగలుగుతారు. </span>
<span class='v EP1_19' data-id='EP1_19'><span class='v-num v-19'>19&nbsp;</span>క్రీస్తును విశ్వసించే మనలో పని చేస్తున్న ఆయన శక్తి ఎంత ఉత్తమమైనదో మీరు తెలుసుకోవాలని నా ప్రార్థన. </span>
<span class='v EP1_20' data-id='EP1_20'><span class='v-num v-20'>20&nbsp;</span>ఈ శక్తి ద్వారా క్రీస్తును బ్రతికించి పరలోకంలో తన కుడివైపు కూర్చోబెట్టుకున్నాడు. </span>
<span class='v EP1_21' data-id='EP1_21'><span class='v-num v-21'>21&nbsp;</span>దేవుడు క్రీస్తుకు యిచ్చిన స్థానం అన్ని హోదాలకన్నా, అన్ని అధికారాలకన్నా, అన్ని శక్తులకన్నా, అన్ని రాజ్యాలకన్నా గొప్పది. అది ప్రస్తుతమున్న బిరుదులకన్నా, భవిష్యత్తులో లభించే బిరుదులకన్నా గొప్పది. </span>
<span class='v EP1_22' data-id='EP1_22'><span class='v-num v-22'>22&nbsp;</span>దేవుడు అన్నిటిని ఆయన పాదాల క్రింద ఉంచి, ఆయన్ని సంఘానికి సంబంధించిన వాటన్నిటిపై అధిపతిగా నియమించాడు. </span>
<span class='v EP1_23' data-id='EP1_23'><span class='v-num v-23'>23&nbsp;</span>సంఘము ఆయన శరీరం. ఆయన అన్నిటికీ అన్ని విధాల పరిపూర్ణత కలిగిస్తాడు. సంఘం కూడా ఆయన వల్ల పరిపూర్ణత పొందుతుంది. </span></div></div>
<div class='footnotes'>

<span class='footnote' id='note-1222'><span class='key'>* </span><a href='#footnote-1222' class='backref'>1:1</a> <span class='text'> <span class="fk">ఎఫెసు </span><span class="ft">కొన్ని ప్రాచీన ప్రతుల్లో ఈ పదం లేదు.</span></span></span>
</div>
<div class='footer'><div class='nav'>
<a class='prev' href='GL6.html'>&#9664;</a>
<a class='home' href='index.html'>&#9776;</a>
<a class='next' href='EP2.html'>&#9654;</a>
</div></div>
</body></html>
