<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ 2 దినవృత్తాంతములు 29</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location akshar_unicode' href='R2.html'> 2 దినవృత్తాంతములు 29 </a>
<a class='prev' href='R228.html'>  </a>
<a class='next' href='R230.html'>  </a>
</div></div>
<div class='chapter section R229 tel2010 tel R2 akshar_unicode' dir='ltr' data-id='R229' data-nextid='R230' data-previd='R228' lang='te'> 

<div class='c'>29</div>
<div class='s'>యూదా రాజుగా హిజ్కియా </div>
<div class='p'>
<span class='v R229_1' data-id='R229_1'><span class='verse1 v-num v-1'>1&nbsp;</span>హిజ్కియా రాజయ్యేనాటికి ఇరువై యైదు సంవత్సరాలవాడు. అతడు యెరూషలేములో ఇరవై తొమ్మిది సంవత్సరాలు పరిపాలించాడు. అతని తల్లి పేరు అబీయా. అబీయా జెకర్యా కుమార్తె. </span>
<span class='v R229_2' data-id='R229_2'><span class='v-num v-2'>2&nbsp;</span>ప్రభువైన యెహోవా ఆశించిన మంచి కార్యాలన్నీ హిజ్కియా చేశాడు. తన పూర్వీకుడైన దావీదులా అతడు ప్రతి మంచి పనినీ చేశాడు. </span></div>
<div class='p'>
<span class='v R229_3' data-id='R229_3'><span class='v-num v-3'>3&nbsp;</span>హిజ్కియా ఆలయానికి తలుపులు పెట్టించి, ద్వారాలను పటిష్ఠంచేశాడు. హిజ్కియా ఆలయాన్ని మరల తెరిచాడు. అతడు రాజైన మొదటి సంవత్సరం మొదటి నెలలో ఈ పని చేశాడు. </span>
<span class='v R229_4 R229_5' data-id='R229_4'><span class='v-num v-4-5'>4-5&nbsp;</span>యాజకులను, లేవీయులను హిజ్కియా సమావేశపర్చాడు. ఆలయానికి తూర్పు భాగానగల ఖాళీ ప్రదేశంలో అతడు వారిని కలిశాడు. వారితో హిజ్కియా యిలా అన్నాడు: “లేవీయులారా, ఇది వినండి! మీరంతా పవిత్ర సేవా కార్యక్రమానికి సిద్ధంకండి. యెహోవా యొక్క ఆలయాన్ని పవిత్రం చేసే కార్యక్రమానికి అంతా సిద్ధం చేయండి. యెహోవా మీ పితరులు అనుసరించిన దేవుడు. ఆలయానికి చెందని వస్తువులన్నీ అక్కడ నుంచి తీసిపారవేయండి. ఆ వస్తువులు ఆలయాన్ని పవిత్రం చేయజాలవు. </span>
<span class='v R229_6' data-id='R229_6'><span class='v-num v-6'>6&nbsp;</span>మన పూర్వీకులు యెహోవాను వదిలి పెట్టారు. యెహోవా యొక్క ఆలయాన్ని చూడకుండా వారి ముఖాలు తిప్పుకున్నారు. </span>
<span class='v R229_7' data-id='R229_7'><span class='v-num v-7'>7&nbsp;</span>వారు మండప ద్వారాలు మూసివేసి, ఆలయ దీపాలను ఆర్పివేశారు. వారు ఇశ్రాయేలు దేవుని ఆలయపు పవిత్ర స్థానంలో ధూపం వేయటం, దహనబలులు అర్పించటం మానివేశారు. </span>
<span class='v R229_8' data-id='R229_8'><span class='v-num v-8'>8&nbsp;</span>కావున యెహోవా యూదా, యెరూషలేము ప్రజలపట్ల మిక్కిలి కోపంగా వున్నాడు. యెహోవా వారిని శిక్షించాడు. అన్యదేశాలవారు యెహోవా పేరు విని భయపడ్డారు. యూదా, యెరూషలేము ప్రజలను యెహోవా శిక్షించిన తీరు చూసి వారు మిక్కిలి విస్మయం చెందారు. అన్యులు యూదా ప్రజలను చూసి అస్యహించుకుని, సిగ్గుతో తలలు ఆడించారు. ఇవన్నీ నిజమైన విషయాలని మీకు తెలుసు. స్వయంగా మీ కళ్లతో మీరే చూడవచ్చు. </span>
<span class='v R229_9' data-id='R229_9'><span class='v-num v-9'>9&nbsp;</span>అందువల్లనే మీ పూర్వీకులు యుద్ధంలో చంపబడ్డారు. మన కుమారులు, కుమార్తెలు, భార్యలు బందీలుగా చేయబడ్డారు. </span>
<span class='v R229_10' data-id='R229_10'><span class='v-num v-10'>10&nbsp;</span>కావున హిజ్కియానైన నేను ఇశ్రాయేలు దేవుడైన యెహోవాతో ఒక ఒడంబడిక చేసుకోదలిచాను. అప్పుడాయిన మనపట్ల ఎంతమాత్రం కోపగించడు. </span>
<span class='v R229_11' data-id='R229_11'><span class='v-num v-11'>11&nbsp;</span>కావున మీరు సోమరితనం మానండి. ఏమాత్రం కాలయాపన చేయవద్దు. యెహోవాకు సేవ చేయటానికి యెహోవాయే మిమ్ముల్ని ఎన్నుకున్నాడు. మీరాయనను సేవించి, ఆయనకు దూపం వేయాలి.” </span></div>
<div class='p'>
<span class='v R229_12 R229_13 R229_14' data-id='R229_12'><span class='v-num v-12-14'>12-14&nbsp;</span>ఆలయాన్ని శుద్ధి చేయటానికి ఉద్యమించిన లేవీయులు ఎవరనగా: </span></div>
<div class='b'> &nbsp; 
<span class='v R229_12 R229_13 R229_14' data-id='R229_12'></span></div>
<div class='li'>
<span class='v R229_12 R229_13 R229_14' data-id='R229_12'>కహాతీయుల వంశం నుండి అమాశై కుమారుడైన మహతు, మరియు అజర్యా కుమారుడైన యోవేలు. </span></div>
<div class='li'>
<span class='v R229_12 R229_13 R229_14' data-id='R229_12'>మెరారీ వంశం నుండి అబ్దీ కుమారుడైన కీషు, మరియు యెహాల్లెలేలు కుమారుడైన అజర్యా. </span></div>
<div class='li'>
<span class='v R229_12 R229_13 R229_14' data-id='R229_12'>గెర్షోనీయులలో జిమ్మా కుమారుడైన యెహోహు; యెవాహు కుమారుడైన ఏదేను. </span></div>
<div class='li'>
<span class='v R229_12 R229_13 R229_14' data-id='R229_12'>ఎలీషాపాను సంతతిలో షిమ్రీ, యెహియేలు, </span></div>
<div class='li'>
<span class='v R229_12 R229_13 R229_14' data-id='R229_12'>ఆసాపు సంతతిలో జెకర్యా, మత్తన్యా. </span></div>
<div class='li'>
<span class='v R229_12 R229_13 R229_14' data-id='R229_12'>హేమాను సంతతిలో యెహీయేలు, షిమీ </span></div>
<div class='li'>
<span class='v R229_12 R229_13 R229_14' data-id='R229_12'>యెదూతూను సంతతిలో షెమయా, ఉజ్జీయేలు. </span></div>
<div class='b'> &nbsp; </div>
<div class='p'>
<span class='v R229_15' data-id='R229_15'><span class='v-num v-15'>15&nbsp;</span>ఈ లేవీయులు తమ సోదరులనందరినీ పిలిపించి ఆలయాన్ని సంప్రోక్షించటానకి<span class='note' id='footnote-489'><a href='#note-489' class='key'>*</a></span> సంసిద్ధులయ్యారు. యెహోవా సంకల్పంతో వచ్చిన రాజాజ్ఞను వారు శిరసావహించారు. వారు ఆలయాన్ని శుద్ధి చేయటానికి లోనికి వెళ్లారు. </span>
<span class='v R229_16' data-id='R229_16'><span class='v-num v-16'>16&nbsp;</span>యాజకులు ఆలయాన్ని పవిత్ర పర్చటానికి అతి పవిత్రస్థలంలోనికి వెళ్లారు. ఆలయంలో వారు చూసిన అపవిత్రమైన వస్తువులన్నిటినీ తీసివేశారు. నిషేధించబడిన వస్తువులన్నిటినీ ఆలయపు ఆవరణలోనికి తీసుకొని వచ్చారు. అక్కడ నుంచి ఆ నిషిద్ధ వస్తువులన్నిటినీ లేవీయులు కిద్రోను లోయకు తీసికొని వెళ్లి పారవేశారు. </span>
<span class='v R229_17' data-id='R229_17'><span class='v-num v-17'>17&nbsp;</span>మొదటి నెల మొదటి రోజున లేవీయులు పరిశుద్ధ కార్యక్రమానికి సంసిద్ధులయ్యారు. నెలలో ఎనిమిదవ రోజున లేవీయులు ఆలయ ఆవరణలోకి వచ్చారు. అప్పటి నుంచి మరో ఎనిమిది రోజులపాటు పవిత్రారాధనకు పనికి వచ్చేలా ఆలయాన్ని శద్ధిచేశారు. మొదటి నెలలో పదహారవ రోజున పని ముగించారు. </span></div>
<div class='p'>
<span class='v R229_18' data-id='R229_18'><span class='v-num v-18'>18&nbsp;</span>పిమ్మట వారు రాజైన హిజ్కియా వద్దకు వెళ్లారు. వారు ఆయనతో, “హిజ్కియా రాజా, మేము పూర్తి ఆలయాన్ని, దహనబలుల బలిపీఠాలను ఆలయంలో ఇతర పరికరాలను శుభ్రపర్చాము. నైవేద్యపు రొట్టెను వుంచే బల్లను, ఆ బల్ల మీద ఉపయోగించే పరికరాలను శుద్ధి చేశాము. </span>
<span class='v R229_19' data-id='R229_19'><span class='v-num v-19'>19&nbsp;</span>రాజైన అహాబు విశ్వాసంలేనివాడై, తాను రాజుగా వున్నప్పుడు కొన్ని వస్తువులను పారవేశాడు. కాని మేము ఆ వస్తువులన్నిటినీ సేకరించి తిరిగి అక్కడ వుంచి పవిత్ర సేవకార్యక్రమానికి సిద్ధం చేసాము. అవన్నీ ఇప్పుడు యెహోవా బలిపీఠం ముందు వున్నాయి” అని చెప్పారు. </span></div>
<div class='p'>
<span class='v R229_20' data-id='R229_20'><span class='v-num v-20'>20&nbsp;</span>రాజైన హిజ్కియా నగర అధికారులను సమవేశపర్చి, మరునాటి తెల్లవారుఝామునే యెహోవా ఆలయానికి వెళ్లాడు. </span>
<span class='v R229_21' data-id='R229_21'><span class='v-num v-21'>21&nbsp;</span>వారు ఏడు గిత్తలను, ఏడు గొర్రె పొట్టేళ్లను, ఏడు గొర్రె పిల్లలను మరియు ఏడు చిన్న మేకపోతులను తెచ్చారు. ఇవి యూదా రాజ్యం తరుపున పాపపరిహారార్థ బలుల నిమిత్తం, పవిత్ర స్థలాన్ని శుద్ధిపర్చటానికి, మరియు యూదా ప్రజల పాపపరిహారం కొరకు తేబడ్డాయి. యెహోవా బలిపీఠం మీద ఆ పశువులను బలియిమ్ముని రాజైన హిజ్కియా అహరోను సంతతి వారైన యాజకులను ఆజ్ఞాపించాడు. </span>
<span class='v R229_22' data-id='R229_22'><span class='v-num v-22'>22&nbsp;</span>కావున యాజకులు గిత్త దూడలను చంపి రక్తాన్ని భద్రపర్చారు. పిమ్మట వారు గిత్త దూడల రక్తాన్ని బలిపీఠం మీద చల్లారు. తరువాత యాజకులు పొట్టేళ్లను చంపి, వాటి రక్తాన్ని బలిపీఠం మీద చల్లారు. ఆ తరువాత యాజకుల గొర్రెపిల్లలను చంపి, వాటి రక్తాన్ని బలిపీఠంమీద చల్లారు. </span>
<span class='v R229_23 R229_24' data-id='R229_23'><span class='v-num v-23-24'>23-24&nbsp;</span>పిమ్మట యాజకులు మేక పోతులను రాజు ముందుకు, అక్కడ చేరిన ప్రజల ముందుకు తెచ్చారు. ఈ మేకలు పాపపరిహారార్థ బలికొరకు తేబడ్డాయి. యాజకులు తమ చేతులను మేకల మీద వుంచి వాటిని చంపారు. యాజకులు మేకల రక్తాన్ని బలిపీఠం మీద పాపపరిహారం కొరకు చిలికించారు. ఇశ్రాయేలు ప్రజల పాపాలను దేవుడు క్షమించుగాకయని వారాపని చేశారు. ఇశ్రాయేలు ప్రజలందరి తరపున ఈ దహనబలులు, పాపపరిహార బలులు అర్పించాలని రాజు చెప్పాడు. </span></div>
<div class='p'>
<span class='v R229_25' data-id='R229_25'><span class='v-num v-25'>25&nbsp;</span>దావీదు, రాజుకు దైవజ్ఞుడైన గాదు, మరియు ప్రవక్తయైన నాతాను వీరంతా నిర్దేశించిన రీతిగా రాజైన హిజ్కియా యెహోవా ఆలయంలో తాళములు సర్వమండలములు, సితారలు వాయించటానికి లేవీయులను నియమించాడు. ఇలాగు జరుగవలెనని యెహోవా ప్రవక్తల మూలకంగా ఆజ్ఞాపించియున్నాడు. </span>
<span class='v R229_26' data-id='R229_26'><span class='v-num v-26'>26&nbsp;</span>కావున దావీదు చేయించిన వాద్య పరికరాలు చేతబచ్చుకొని లేవీయులు, బూరలు పుచ్చుకొని యాజకులు సిద్ధంగా నిలబడ్డారు. </span>
<span class='v R229_27' data-id='R229_27'><span class='v-num v-27'>27&nbsp;</span>ఆ తరువాత హిజ్కియా బలిపీఠం మీద దహనబలి అర్పించమని ఆజ్ఞాపించాడు. దహనబలి మొదలైనప్పుడు దైవప్రార్థన కూడ మొదలయ్యింది. బూరలు ఊదబడ్డాయి. ఇశ్రాయేలు రాజైన దావీదు చేయించిన వాద్యాలు వాయించబడ్డాయి. </span>
<span class='v R229_28' data-id='R229_28'><span class='v-num v-28'>28&nbsp;</span>దహనబలి కర్యక్రమం పూర్తయ్యే వరకు సమావేశమైన వారంతా తమ శిరస్సులు వంచారు. సంగీత విద్వాంసులు గానం చేశారు; యాజకులు బూరలుఊదారు. </span></div>
<div class='p'>
<span class='v R229_29' data-id='R229_29'><span class='v-num v-29'>29&nbsp;</span>బలులన్నీ పూర్తి అయిన పిమ్మట రాజైన హిజ్కియా, అతనితో వున్న ప్రజలంతా శిరస్సులు వంచి ఆరాధించారు. </span>
<span class='v R229_30' data-id='R229_30'><span class='v-num v-30'>30&nbsp;</span>రాజైన హిజ్కియా, అధికారులు యెహోవాకు స్తుతిగీతాలు పాడుమని ఆజ్ఞ యిచ్చారు. దావీదు, దైవజ్ఞుడగు ఆసాపు రచించిన భక్తిగీతాలు వారు ఆలపించారు. వారు దేవుని కీర్తించి, ఆనదించారు. వారంత శిరస్సులు వంచి దేవుని ఆరాధించారు. </span>
<span class='v R229_31' data-id='R229_31'><span class='v-num v-31'>31&nbsp;</span>తరువాత హిజ్కియా యిలా అన్నాడు: “యూదా ప్రజలారా, ఇప్పుడు మీరు మీ ప్రభువైన యెహోవా సేవకు పునరంకితమయ్యారు. దగ్గరకు రండి. బలులు, కృతజ్ఞతార్పణలు ఆలయానికి తిసుకొని రండి.” తరువాత ప్రజలు బలులు, కృతజ్ఞతా నైవేద్యాలు తెచ్చారు. సమర్పించాలనుకున్నవారు దహనబలులు కూడ తెచ్చారు. </span>
<span class='v R229_32' data-id='R229_32'><span class='v-num v-32'>32&nbsp;</span>సమావేశమైన, ప్రజలు మందిరానికి తెచ్చిన అనేక దహన బలులు యిలా వున్నాయి: డెభ్బై గిత్త దూడలు, వంద పొట్టేళ్లు, మరియు రెండు వందల గొర్రె పిల్లలు. ఈ జంతువులన్నీ యెహోవాకు దహనబలులుగా సమర్పించబడ్డాయి. </span>
<span class='v R229_33' data-id='R229_33'><span class='v-num v-33'>33&nbsp;</span>యెహోవాకు పరిశుద్ధ బలులుగా ఆరు వందల గిత్తలు, మరియు మూడువేల మేకలు, గొర్రెలు వున్నాయి. </span>
<span class='v R229_34' data-id='R229_34'><span class='v-num v-34'>34&nbsp;</span>దహన బలుల జంతువుల చర్మాలు తీయటానికి, వాటిని నరకటానికి తగినంత మంది యాజకులు లేరు. కావున వారి బంధువులగు లేవీయులు కార్యక్రమం పూర్తయ్యే వరకు, ఇతర యాజకులు పవిత్ర సేవా కార్యక్రమానికి సిద్ధమై వచ్చేవరకు సహాయపడ్డారు. లేవీయులు మాత్రం గంభీరంగా తమ ప్రభువైన యెహోవా కార్యక్రమంలో నిమగ్నమయ్యారు. వారు యాజకులకంటె ఎక్కువగా పనిమీద మనస్సు లగ్నం చేశారు. </span>
<span class='v R229_35' data-id='R229_35'><span class='v-num v-35'>35&nbsp;</span>అక్కడ దహనబలులు, సమాధానబలుల కొవ్వు, పానార్పణలు విస్తారంగా జరుపబడ్డాయి. ఆ విధంగా ఆలయంలో అర్చన కార్యక్రమం మళ్లీ మొదలయింది. </span>
<span class='v R229_36' data-id='R229_36'><span class='v-num v-36'>36&nbsp;</span>హిజ్కియా, అతని ప్రజలు దేవుడు తన ప్రజలకొరకు చేసిన ఏర్పాట్ల పట్ల సంతోషం వెలిబచ్చారు. ఈ కార్యక్రమం ఇంత త్వరగా చేయించినందుకు వారిలో ఆనందం వెల్లివిరిసింది. </span></div></div>
<div class='footnotes'>

<span class='footnote' id='note-489'><span class='key'>* </span><a href='#footnote-489' class='backref'>29:15</a> <span class='text'> <span class="fk">సంప్రోక్షించటానికి </span><span class="ft">పరిశుద్ధ పర్చటానికి.</span></span></span>
</div>
<div class='footer'><div class='nav'>
<a class='prev' href='R228.html'></a>
<a class='home' href='index.html'></a>
<a class='next' href='R230.html'></a>
</div></div>
</body></html>
