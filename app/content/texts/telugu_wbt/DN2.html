<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ దానియేలు 2</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location akshar_unicode' href='DN.html'> దానియేలు 2 </a>
<a class='prev' href='DN1.html'> &#9664; </a>
<a class='next' href='DN3.html'> &#9654; </a>
</div></div>
<div class='chapter section DN2 tel2010 tel DN akshar_unicode' dir='ltr' data-id='DN2' data-nextid='DN3' data-previd='DN1' lang='te'> 

<div class='c'>2</div>
<div class='s'>నెబుకద్నెజరు స్వప్నం </div>
<div class='p'>
<span class='v DN2_1' data-id='DN2_1'><span class='verse1 v-num v-1'>1&nbsp;</span>నెబుకద్నెజరు రాజుగావున్న రెండవ సంవత్సరంలో, అతనికి కొన్ని కలలు వచ్చాయి. ఆ కలలు అతన్ని కలతపెట్టాయి, కనుక అతనికి నిద్ర పట్టలేదు. </span>
<span class='v DN2_2' data-id='DN2_2'><span class='v-num v-2'>2&nbsp;</span>అప్పుడు రాజు తన కలను చెప్పటానికి మాంత్రికులను, గారడీవాళ్లను, శకునం చెప్పేవాళ్లను, కల్దీయులను పిలుపించుమని ఆజ్ఞాపించాడు. వారందరు వచ్చి రాజు ఎదుట నిలబడ్డారు. తాను ఏమి కలగన్నాడో చెప్పామని రాజు వారిని అడిగాడు. </span></div>
<div class='p'>
<span class='v DN2_3' data-id='DN2_3'><span class='v-num v-3'>3&nbsp;</span>అప్పుడు వారితో రాజు ఇలా అన్నాడు, “ఆ కల నన్ను కలతబెట్టింది. కాబట్టి కల, దాని అర్థం నాకు మీరు చెప్పాలి” </span>
<span class='v DN2_4' data-id='DN2_4'><span class='v-num v-4'>4&nbsp;</span>తర్వాత కల్దీయులు రాడుతో సిరియా భాషలో, “రాజా, వర్థిల్లుము. మేము నీ సేవకులం. దయచేసి నీ కల ఏమిటో చెప్పుము. ఆ తర్వాత దాని అర్థం మేము చెబుతాము” అని అన్నారు. </span></div>
<div class='p'>
<span class='v DN2_5' data-id='DN2_5'><span class='v-num v-5'>5&nbsp;</span>అప్పుడు నెబుకద్నెజరు వారితో, “ఆ కలను నేను మర్చిపోయాను. కలను, దాని అర్థాన్ని కూడా మీరు చెప్పాలి. మీరు ఇవి చెప్పకపోతే, మిమ్మల్ని ముక్కలు ముక్కలుగా నరికిస్తాను. మీ ఇళ్లను పాడు దిబ్బలుగా చేయిస్తాను. </span>
<span class='v DN2_6' data-id='DN2_6'><span class='v-num v-6'>6&nbsp;</span>కానీ మీరు నా కలను, దాని అర్థాన్ని వివరించినట్లయితే, అప్పుడు మీకు నేను కానుకలు, బహుమానాలు ఇస్తాను. గొప్పగా గౌరవిస్తాను. అందువల్ల ఆ కలను, దాని భావాన్ని, మీరు నాతో చెప్పండి” అని అన్నాడు. </span></div>
<div class='p'>
<span class='v DN2_7' data-id='DN2_7'><span class='v-num v-7'>7&nbsp;</span>మళ్లీ ఆ జ్ఞానవంతులు, “రాజా, దయచేసి నీ కలను చెప్పుము, మేము దాని అర్థం చెబుతాము” అని అడిగారు. </span></div>
<div class='p'>
<span class='v DN2_8' data-id='DN2_8'><span class='v-num v-8'>8&nbsp;</span>అప్పుడు నెబుకద్నెజరు ఇలా అన్నాడు: “మీరింకా వ్యవధి కోరుతున్నారని నాకు తెలుసు. కాని నేనేమి చెప్పానో, అది నా నిర్థారణ అని మీకు తెలుసు. </span>
<span class='v DN2_9' data-id='DN2_9'><span class='v-num v-9'>9&nbsp;</span>మీరు నా కలను గురించి చెప్పకపోతే, నేను మిమ్మల్ని శిక్షిస్తానని కూడా మీకు తెలుసు. కాబట్టి మీరంతానాతో వ్యర్థమైన మాటలు అబద్ధాలు చెప్పటానికి కాలయాపన చేస్తున్నారు. నేను చెప్పిన మాటలు మరచిపోతానని మీరు భావించవద్దు. ఇప్పుడు నా కలను గురించి చెప్పండి. మీరు చెప్పితే, అప్పుడు ఆ కల యొక్క అర్థము కూడా మీరు చెప్పగలరని నాకు తెలుస్తుంది.” </span></div>
<div class='p'>
<span class='v DN2_10' data-id='DN2_10'><span class='v-num v-10'>10&nbsp;</span>అప్పుడు రాజుతో కల్దీయులు ఇలా చెప్పారు: “రాజు ఏమి అడుగుచున్నాడో, అది చెప్పగల ప్యక్తి ఈ భూమిమీదనే లేడు. ఈ విధంగా వివేకవంతుల్నిగాని, ఇంద్రజాలికుల్నిగాని, కల్దీయుల్నిగాని అడిగిన రాజు ఎవ్వరూ లేరు. ఈ విధంగా ఏ గొప్ప రాజుగాని, ఏ మహా శక్తివంతుడైన రాజుగాని అడుగలేదు. </span>
<span class='v DN2_11' data-id='DN2_11'><span class='v-num v-11'>11&nbsp;</span>చేయటానికి బహు కఠినమైన దానిని రాజు అడుగుచున్నాడు. దేవుళ్లు మాత్రమే రాజైన తమకు వచ్చిన కలనుగాని, ఆ కల అర్థముగాని చెప్పగలుగుతారు. కాని దేవుళ్లు మనుష్యులతో ఉండరు.” </span></div>
<div class='p'>
<span class='v DN2_12' data-id='DN2_12'><span class='v-num v-12'>12&nbsp;</span>ఇది వినగానే, రాజు చాలా ఉగ్రుడై బబులోనులోని జ్ఞానవంతులందరిని చంపుమని ఆజ్ఞాపించాడు. </span>
<span class='v DN2_13' data-id='DN2_13'><span class='v-num v-13'>13&nbsp;</span>నెబుకద్నెజరు వివేకవంతులందరు చంపబడాలని ఆజ్ఞ ప్రకటించగా రాజు మనుష్యులు దానియేలు మరియు అతని మిత్రుల్ని చంపడానికి వెళ్లారు. </span></div>
<div class='p'>
<span class='v DN2_14' data-id='DN2_14'><span class='v-num v-14'>14&nbsp;</span>అర్యోకు రాజరక్షకభటుల అధిపతి. బబులోనులోని వివేకవంతుల్ని చంపడానికి అతడు బయలు దేరాడు. కాని దానియేలు అతనితో తెలివిగా మాట్లాడాడు. </span>
<span class='v DN2_15' data-id='DN2_15'><span class='v-num v-15'>15&nbsp;</span>దానియేలు రాజరక్షకభటుల అధిపతియైన అర్యోకుని ఇలా అడిగాడు: “రాజు ఎందుకు ఇంత కఠినమైన శిక్షను విధించాడు?” </span></div>
<div class='p'>
<span class='v DN2_15' data-id='DN2_15'>అప్పుడు అర్యోకు రాజు కలయొక్క వృత్తాంతము నంతటిని దానియేలుకు వివరించాడు. దానియేలు అదివిని సంగతి తెలుసుకొన్నాడు. </span>
<span class='v DN2_16' data-id='DN2_16'><span class='v-num v-16'>16&nbsp;</span>అతను నెబుకద్నెజరు రాజు వద్దకు వెళ్లి, తనకు మరికొంత సమయం ఇమ్మని అప్పుడతను కలను, కలయొక్క అర్థాన్ని చెప్పగలనని అడిగాడు. </span></div>
<div class='p'>
<span class='v DN2_17' data-id='DN2_17'><span class='v-num v-17'>17&nbsp;</span>దానియేలు తన ఇంటికి వెళ్లి మిత్రులైన హనన్యా, మిషాయేలు, అజర్యాలకు పూర్తి సంగతిని వివరించాడు. </span>
<span class='v DN2_18' data-id='DN2_18'><span class='v-num v-18'>18&nbsp;</span>తమ పాలిట దేవుడు దయకలిగి ఆ రహస్యమును తెలుపుటకు పరలోకమందున్న దేవుని ప్రార్థించుమని దానియేలు తన మిత్రుల్ని కోరాడు. ఎందుకనగా దానియేలు మరియు అతని మిత్రులు బబులోనులోనియితర వివేకవంతులతో కలిసి నాశనమవ్వకూడదు. </span></div>
<div class='p'>
<span class='v DN2_19' data-id='DN2_19'><span class='v-num v-19'>19&nbsp;</span>ఆ రాత్రి, దేవుడు ఆ రహస్యమును దానియేలుకి దర్శనములో వివరించెను. అప్పుడు పరలోక మందున్న దేవున్ని దానియేలు స్తుతించాడు. </span></div>
<div class='b'> &nbsp; </div>
<div class='q'>
<span class='v DN2_20' data-id='DN2_20'><span class='v-num v-20'>20&nbsp;</span>“నిరంతరం దేవుని పేరు కీర్తించబడాలి; </span></div>
<div class='q2'>
<span class='v DN2_20' data-id='DN2_20'>శక్తియు వివేకము ఆయనకే చెందాలని దానియేలు దేవున్ని స్తుతించాడు. </span></div>
<div class='q'>
<span class='v DN2_21' data-id='DN2_21'><span class='v-num v-21'>21&nbsp;</span>దేవుడే కాలాల్ని సమయాల్ని మార్చుతాడు. </span></div>
<div class='q2'>
<span class='v DN2_21' data-id='DN2_21'>ఆయనే రాజుల్ని వారి అధికారాల్ని మార్చుతాడు. </span></div>
<div class='q2'>
<span class='v DN2_21' data-id='DN2_21'>ఆయనే మనుష్యలకు వివేకమిస్తాడు. </span></div>
<div class='q'>
<span class='v DN2_21' data-id='DN2_21'>కనుక, వారు వివేకవంతు లౌతారు. </span></div>
<div class='q2'>
<span class='v DN2_21' data-id='DN2_21'>జ్ఞానమిస్తాడు, కనుక జ్ఞానవంతుల వుతారు. </span></div>
<div class='q'>
<span class='v DN2_22' data-id='DN2_22'><span class='v-num v-22'>22&nbsp;</span>గ్రహించటానికి కష్టమైన రహస్యాలు ఆయనకు తెలుసు. </span></div>
<div class='q2'>
<span class='v DN2_22' data-id='DN2_22'>చీకటిలో మరుగైన సంగతులు ఆయనకు తెలుసు. </span></div>
<div class='q2'>
<span class='v DN2_22' data-id='DN2_22'>వెలుగు ఆయనలో నివసిస్తుంది. </span></div>
<div class='q'>
<span class='v DN2_23' data-id='DN2_23'><span class='v-num v-23'>23&nbsp;</span>మా పూర్వీకుల దేవా! నీకు కృతజ్ఞుణ్ణి, నిన్ను కీర్తిస్తున్నాను. </span></div>
<div class='q2'>
<span class='v DN2_23' data-id='DN2_23'>నీవు నాకు వివేకము, బలము ప్రసాదించావు. </span></div>
<div class='q'>
<span class='v DN2_23' data-id='DN2_23'>నీవు రాజు కన్న కలను దాని అర్థాన్ని తెలియజేశావు. </span></div>
<div class='q2'>
<span class='v DN2_23' data-id='DN2_23'>మేమడిగిన విషయాల్ని నీవు మాకు చెప్పావు” అని దానియేలు అన్నాడు. </span></div>
<div class='s'>కలయొక్క అర్థమును దానియేలు చెప్పుట </div>
<div class='p'>
<span class='v DN2_24' data-id='DN2_24'><span class='v-num v-24'>24&nbsp;</span>తర్వాత దానియేలు అర్యోకు వద్దకు వెళ్లాడు. బబులోను వివేకవంతుల్ని చంపటానికి రాజు అర్యోకును ఎంపిక చేశాడు. “బబులోను వివేకవంతుల్ని చంపవద్దు. నన్ను రాజు వద్దకు తీసుకుని వెళ్లు. కలను గురించి దాని అర్థాన్ని గురించి నేను చెప్తాను” అని దానియేలు అన్నాడు. </span></div>
<div class='p'>
<span class='v DN2_25' data-id='DN2_25'><span class='v-num v-25'>25&nbsp;</span>దానియేలును అర్యోకు తక్షణం రాజువద్దకు తీసుకొని వెళ్లాడు. అర్యోకు రాజుతో, “యూదానుంచి బందీలుగా వచ్చిన మనుష్యులలో నేనొక వ్యక్తిని చూశాను. కలయొక్క అర్థాన్ని రాజైన తమకు అతను వివరించగలడు” అని చెప్పాడు. </span></div>
<div class='p'>
<span class='v DN2_26' data-id='DN2_26'><span class='v-num v-26'>26&nbsp;</span>రాజు దానియేలుకు (బెల్తెషాజరు) ఒక ప్రశ్న వేశాడు. “నీవు నా కలను గూర్చి, దాని అర్థాన్ని గూర్చి చెప్పగలవా?” </span></div>
<div class='p'>
<span class='v DN2_27' data-id='DN2_27'><span class='v-num v-27'>27&nbsp;</span>దానియేలు, “నెబుకద్నెజరు రాజా! వివేక వంతుడుగాని, ఇంద్రజాలికుడుగాని, కల్దీయుడుగాని రాజు అడిగిన రహాస్య విషయాల గురించి చెప్పలేడు. </span>
<span class='v DN2_28' data-id='DN2_28'><span class='v-num v-28'>28&nbsp;</span>కాని పరలోకమందున్న దేవుడు మరుగైన విషయాలగురించి చెప్పగలడు. భవిష్యత్తులో జరగబోయేదాన్ని చూపించడానికి దేవుడు రాజుకు ఒక కలను ఇచ్చాడు. నీవు నీ పడకమీద పడుకుని ఉండగా చూచిన విషయాలు ఇవి. </span>
<span class='v DN2_29' data-id='DN2_29'><span class='v-num v-29'>29&nbsp;</span>రాజా! నీ పడకమీద పడుకొని భవిష్యత్తులో ఏమి జరుగునో అని తలంచుచూ నీవు నిద్రించావు. గప్త విషయాలు గురించి దేవుడే చెప్పగలడు. భవిష్యత్తులో ఏమి జరుగునో దేవుడే నీకు చూపాడు. </span>
<span class='v DN2_30' data-id='DN2_30'><span class='v-num v-30'>30&nbsp;</span>దేవుడు ఈ రహస్యం నాకు కూడా తెలిపాడు. ఎందుకంటే ఇతర వివేకవంతులకంటే నాకు ఎక్కువ వివేకం కలదనే కారణం కాదు. రాజువైన నీవు దాని అర్థమేమిటో గ్రహించాలని తలంచి దేవుడు ఈ రహాస్య విషయం నాకు తెలిపాడు. ఆ విధంగా నీ మనుస్సులోని ఆలోచన ల్ని నీవు గ్రహించగలవు” అని అన్నాడు. </span></div>
<div class='p'>
<span class='v DN2_31' data-id='DN2_31'><span class='v-num v-31'>31&nbsp;</span>“రాజా, నీవు నీ కలలో ఒక పెద్ద విగ్రహం నీ ముందునిలిచి యుండటం చూశావు. అది తళతళ మెరుస్తూ భయంకరంగా ఉండినది. </span>
<span class='v DN2_32' data-id='DN2_32'><span class='v-num v-32'>32&nbsp;</span>విగ్రహం యొక్కతల స్వచ్చమైన బంగారంతోను, రొమ్ము చేతులు వెండితోను, పొట్ట, తొడలు కంచుతోను </span>
<span class='v DN2_33' data-id='DN2_33'><span class='v-num v-33'>33&nbsp;</span>మోకాళ్ల క్రింది భాగం ఇనుముతోను, పాదాలు, మట్టి, ఇనుముతోను కలిసి చేయబడినని. </span>
<span class='v DN2_34' data-id='DN2_34'><span class='v-num v-34'>34&nbsp;</span>నీవు ఆ విగ్రహంవైపు చూస్తూ ఉండగా, ఒక రాయి మానవుని చేతిలో తీయ బడకుండా గాలిలో ఎగిరి, దానంతట అదే వెళ్లి ఇనుముతోను, బంకమట్టితోను చేయబడిన విగ్రహంపాదాల మీదపడి దానిని పొడిపొడి చేసింది. </span>
<span class='v DN2_35' data-id='DN2_35'><span class='v-num v-35'>35&nbsp;</span>తర్వాత ఇనుము, బంకమట్టి, కంచు, వెండి, బంగారం పొడిపొడి అయ్యాయి. ఆ పొడి గాలికి కొట్టుకొనిపొయి కనబడకుండా పోయింది. తర్వాత విగ్రహాన్ని పొడి చేసిన ఆ రాయి పెద్ద కొండగా మారిపోయి భూమి అంతటా వ్యాపించింది. </span></div>
<div class='p'>
<span class='v DN2_36' data-id='DN2_36'><span class='v-num v-36'>36&nbsp;</span>“అదే నీ కల. ఇప్పుడు ఆ కలయొక్క అర్థమేమిటో మేము రాజుకు వివరిస్తాము. </span>
<span class='v DN2_37' data-id='DN2_37'><span class='v-num v-37'>37&nbsp;</span>రాజా, నీవు చాలా ముఖ్యుడైన రాజువి. పరలోకమందున్న దేవుడు నీకు అధికారం, బలం, రాజ్యం, ప్రఖ్యాతిని, ప్రసాదించాడు. </span>
<span class='v DN2_38' data-id='DN2_38'><span class='v-num v-38'>38&nbsp;</span>నీవు ప్రజల్ని, భూజంతువుల్ని, ఆకాశ పక్షుల్ని లోబరచుకొని, పరిపాలించే శక్తిని ఆయన నీకు ఇచ్చాడు. వాళ్లందరూ, అవన్నీ ఎక్కడున్నా, దేవుడు నీవు పరిపాలించేటట్లు చేశాడు. ఓ నెబుకద్నెజరు రాజా! ఆ విగ్రహపు బంగారు తల నీవే. </span></div>
<div class='p'>
<span class='v DN2_39' data-id='DN2_39'><span class='v-num v-39'>39&nbsp;</span>“మరో రాజ్యం నీ తర్వాత వస్తుంది. అది వెండి లాంటిది. కాని ఆ రాజ్యం నీ రాజ్యంలా అంత గొప్పగా ఉండదు. ఆ తర్వాత మూడవ రాజ్యం భూమిని పరిపాలిస్తుంది. అది కంచు లాంటిది. </span>
<span class='v DN2_40' data-id='DN2_40'><span class='v-num v-40'>40&nbsp;</span>తర్వాత నాలుగవ రాజ్యం వస్తుంది. అది ఇనుములా శక్తివంతంగా ఉంటుంది. ఇనుము బ్రద్ధలుచేసి ముక్కలు మక్కలుగా విరుగకొడుతుంది. ఆ విధంగానే, ఆ నాలుగవ రాజ్యం ఇతర రాజ్యాల్ని ముక్కలుగా పగులగొడుతుంది. </span></div>
<div class='p'>
<span class='v DN2_41' data-id='DN2_41'><span class='v-num v-41'>41&nbsp;</span>“ఆ విగ్రహం పాదాలు, వ్రేళ్లు కొంత ఇనుముతోను, కొంత బంకమట్టితోను చేయబడినవిగా నీవు చూశావు. అనగా, ఆ రాజ్యం భాగాలైన రాజ్యంగా ఉంటుంది. నీవు ఇనుమూ బంకమట్టి కలిసినట్టుగా చూసితివి గనుక ఆ రాజ్యం కొంతవరకు ఇనుమునకున్నంత బలంగానూ, బంకమట్టిలా బలహీనంగానూ ఉంటుందని అర్థం. </span>
<span class='v DN2_42' data-id='DN2_42'><span class='v-num v-42'>42&nbsp;</span>ఆ విగ్రహంయొక్క పాదాలు, బొటనవ్రేళ్లు ఇనుము బంకమట్టితో కలిసి ఉన్నట్లుగా చూశావు. అలాగే ఆ రాజ్యం కొంత ఇనుమువలె బలంగాను, కొంత బంకమట్టివలై బలహీనంగానూ ఉర టుంది. </span>
<span class='v DN2_43' data-id='DN2_43'><span class='v-num v-43'>43&nbsp;</span>(నీవు ఇనుమును బంకమన్ను కలిసింది చూశావు.) ఆ విధంగానే, ఆ మనుష్యులు ఒకరితోనొకరు కలసి మెలసివుండలేరు. </span></div>
<div class='p'>
<span class='v DN2_44' data-id='DN2_44'><span class='v-num v-44'>44&nbsp;</span>“ఆ రాజ్యపు పరిపాలకుల కాలంలో పరలోక మందున్న దేవుడు మరొక రాజ్యం స్థాపిస్తాడు. ఈ రాజ్యం ఎల్లప్పుడూ ఉంటుంది. అది యెన్నటికీ నాశనం కాదు! అది దాన్నపొందేవాళ్లకి తప్ప వేరే వాళ్లకు చెందదు. ఈ రాజ్యం ఇతర రాజ్యాలన్నిటినీ నాశనం చేసి అంతం చేస్తుంది. కాని ఆ రాజ్యం మాత్రమే సదాకాలం కొనసాగుతూ ఉంటుంది. </span></div>
<div class='p'>
<span class='v DN2_45' data-id='DN2_45'><span class='v-num v-45'>45&nbsp;</span>“నెబుకద్నెజరు రాజా, ఒక పర్వతంనుంటి విరిగిన ఒక రాయిని నీవు చూశావు. అది మనిషి చేతులతో తీయబడింది కాదు. ఆ రాయి ఇనుమును, కంచును, బంకమట్టిని, వెండిని, బంగారాన్ని ముక్కలుగా విరుగ గొట్టింది. ఈ విధంగా, దేవుడు భవిష్యత్తులో జరగనున్నదాన్ని నీకు చూపాడు. కల నిజం, దాని అర్థం నమ్మదగినది” అని దానియేలు రాజుతో చెప్పాడు. </span></div>
<div class='p'>
<span class='v DN2_46' data-id='DN2_46'><span class='v-num v-46'>46&nbsp;</span>అప్పుడు రాజైన నెబుకద్నెజరు దానియేలుకి సాష్టాంగ నమస్కారం చేశాడు. రాజు దానియేలును గౌరవించాలనకొన్నాడు. కాబట్టి అతనికి అర్పణాన్ని ధూపాన్ని సమర్పించాలని ఆజ్ఞాపించాడు. </span>
<span class='v DN2_47' data-id='DN2_47'><span class='v-num v-47'>47&nbsp;</span>అప్పుడు దానియేలుతో రాజు, “నీవు దేవుడు గొప్పవాడని, శక్తి మంతుడనీ నేను నిస్సందేహంగా తెలుసుకున్నాను. ఆయన రాజులకు రాజు, దేవుళ్ళకు దేవుడు. ప్రజలకు తెలియని విషయాలు ఆయన చెపుతాడు. ఈ రహస్య విషయాలన్నిటినీ నీవు నాకు చెప్పితివి కాబట్టి, ఇది సత్యమని నేను భావిస్తున్నాను”అని అన్నాడు. </span></div>
<div class='p'>
<span class='v DN2_48' data-id='DN2_48'><span class='v-num v-48'>48&nbsp;</span>అప్పుడు రాజు దానియేలుకు తన రాజ్యంలో అతి ముఖ్యమైన స్థానాన్ని ఇచ్చాడు. మరియు రాజు ఖరీదైన కానుకలు ఎన్నో అతనికిచ్చాడు. నెబుకద్నెజరు దానియేలును బబులోను రాజ్య మంతటికీ పరిపాలకునిగా చేశాడు. బబులోనులోని వివేకవంతులందరిమీద దానియేలును అధికారిగా నియమించాడు. </span>
<span class='v DN2_49' data-id='DN2_49'><span class='v-num v-49'>49&nbsp;</span>షద్రకు, మేషాకు, అబేద్నెగోలను బబులోను రాజ్యంలో ముఖ్యులైన అధికారులుగా నియమింపుమని దానియేలు రాజుని కోరాడు. దానియేలు చెప్పినట్లుగానే, రాజు చేశాడు. మరియు దానియేలు రాజు దగ్గరే ఉండేవాడు. </span></div></div>
<div class='footnotes'>

</div>
<div class='footer'><div class='nav'>
<a class='prev' href='DN1.html'>&#9664;</a>
<a class='home' href='index.html'>&#9776;</a>
<a class='next' href='DN3.html'>&#9654;</a>
</div></div>
</body></html>
