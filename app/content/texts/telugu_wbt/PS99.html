<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ కీర్తనలు 99</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location akshar_unicode' href='PS.html'> కీర్తనలు 99 </a>
<a class='prev' href='PS98.html'>  </a>
<a class='next' href='PS100.html'>  </a>
</div></div>
<div class='chapter section PS99 tel2010 tel PS akshar_unicode' dir='ltr' data-id='PS99' data-nextid='PS100' data-previd='PS98' lang='te'> 

<div class='c'> 99</div>
<div class='q'>
<span class='v PS99_1' data-id='PS99_1'><span class='verse1 v-num v-1'>1&nbsp;</span>యెహోవాయే రాజు. </span></div>
<div class='q2'>
<span class='v PS99_1' data-id='PS99_1'>కనుక రాజ్యాలు భయంతో వణకాలి. </span></div>
<div class='q'>
<span class='v PS99_1' data-id='PS99_1'>కెరూబు<span class='note' id='footnote-606'><a href='#note-606' class='key'>*</a></span> దూతలకు పైగా దేవుడు రాజుగా కూర్చున్నాడు. </span></div>
<div class='q2'>
<span class='v PS99_1' data-id='PS99_1'>అందుచేత ప్రపంచం భయంతో కదలిపోతుంది. </span></div>
<div class='q'>
<span class='v PS99_2' data-id='PS99_2'><span class='v-num v-2'>2&nbsp;</span>సీయోనులో యెహోవా గొప్పవాడు. </span></div>
<div class='q2'>
<span class='v PS99_2' data-id='PS99_2'>ప్రజలందరి మీద ఆయన గొప్ప నాయకుడు. </span></div>
<div class='q'>
<span class='v PS99_3' data-id='PS99_3'><span class='v-num v-3'>3&nbsp;</span>ప్రజలంతా నీ నామాన్ని స్తుతించెదరుగాక. </span></div>
<div class='q2'>
<span class='v PS99_3' data-id='PS99_3'>దేవుని నామం భీకరం. దేవుడు పరిశుద్ధుడు. </span></div>
<div class='q'>
<span class='v PS99_4' data-id='PS99_4'><span class='v-num v-4'>4&nbsp;</span>శక్తిగల రాజు న్యాయాన్ని ప్రేమిస్తాడు. </span></div>
<div class='q2'>
<span class='v PS99_4' data-id='PS99_4'>దేవా నీతిని నీవు చేశావు. </span></div>
<div class='q2'>
<span class='v PS99_4' data-id='PS99_4'>యాకోబుకు (ఇశ్రాయేలు) నీతి న్యాయాలను నీవే జరిగించావు. </span></div>
<div class='q'>
<span class='v PS99_5' data-id='PS99_5'><span class='v-num v-5'>5&nbsp;</span>మన దేవుడైన యెహోవాను స్తుతించండి. </span></div>
<div class='q2'>
<span class='v PS99_5' data-id='PS99_5'>ఆయన పవిత్ర పాదపీఠాన్ని<span class='note' id='footnote-607'><a href='#note-607' class='key'>†</a></span> ఆరాధించండి. </span></div>
<div class='q'>
<span class='v PS99_6' data-id='PS99_6'><span class='v-num v-6'>6&nbsp;</span>మోషే, అహరోనులు దేవుని యాజకులలో కొందరు, </span></div>
<div class='q2'>
<span class='v PS99_6' data-id='PS99_6'>మరియు దేవుని ఆరాధకులలో సమూయేలు ఒకడు. </span></div>
<div class='q'>
<span class='v PS99_6' data-id='PS99_6'>వారు యెహోవాను ప్రార్థించారు. </span></div>
<div class='q2'>
<span class='v PS99_6' data-id='PS99_6'>దేవుడు వారికి జవాబు యిచ్చాడు. </span></div>
<div class='q'>
<span class='v PS99_7' data-id='PS99_7'><span class='v-num v-7'>7&nbsp;</span>ఎత్తయిన మేఘం నుండి దేవుడు మాట్లాడాడు. </span></div>
<div class='q2'>
<span class='v PS99_7' data-id='PS99_7'>వారు ఆయన ఆదేశాలకు విధేయులయ్యారు. </span></div>
<div class='q2'>
<span class='v PS99_7' data-id='PS99_7'>దేవుడు వారికి ధర్మశాస్త్రం ఇచ్చాడు. </span></div>
<div class='q'>
<span class='v PS99_8' data-id='PS99_8'><span class='v-num v-8'>8&nbsp;</span>మా దేవా, యెహోవా, నీవు వారి ప్రార్థనలకు జవాబు ఇచ్చావు. </span></div>
<div class='q2'>
<span class='v PS99_8' data-id='PS99_8'>నీవు క్షమించే దేవుడవని, చెడు కార్యాలు చేసినందుకు </span></div>
<div class='q2'>
<span class='v PS99_8' data-id='PS99_8'>ప్రజలను నీవు శిక్షిస్తావని వారికి చూపించావు. </span></div>
<div class='q'>
<span class='v PS99_9' data-id='PS99_9'><span class='v-num v-9'>9&nbsp;</span>మన దేవుడైన యెహోవాను స్తుతించండి. </span></div>
<div class='q2'>
<span class='v PS99_9' data-id='PS99_9'>ఆయన పవిత్ర పర్వతంవైపు సాగిలపడి ఆయనను ఆరాధించండి. </span></div>
<div class='q2'>
<span class='v PS99_9' data-id='PS99_9'>మన దేవుడైన యెహోవా నిజంగా పరిశుద్ధుడు. </span></div>
<div class='b'> &nbsp; </div></div>
<div class='footnotes'>

<span class='footnote' id='note-606'><span class='key'>* </span><a href='#footnote-606' class='backref'>99:1</a> <span class='text'> <span class="fk">కెరూబులు </span><span class="ft">దేవునినుండి విశేషమైన దూతలు.</span></span></span>
<span class='footnote' id='note-607'><span class='key'>† </span><a href='#footnote-607' class='backref'>99:5</a> <span class='text'> <span class="fk">పాదపీఠం </span><span class="ft">ఇది దేవాలయం అని అర్థము కొవచ్చు.</span></span></span>
</div>
<div class='footer'><div class='nav'>
<a class='prev' href='PS98.html'></a>
<a class='home' href='index.html'></a>
<a class='next' href='PS100.html'></a>
</div></div>
</body></html>
