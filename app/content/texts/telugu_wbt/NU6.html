<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ సంఖ్యాకాండము 6</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location akshar_unicode' href='NU.html'> సంఖ్యాకాండము 6 </a>
<a class='prev' href='NU5.html'> &#9664; </a>
<a class='next' href='NU7.html'> &#9654; </a>
</div></div>
<div class='chapter section NU6 tel2010 tel NU akshar_unicode' dir='ltr' data-id='NU6' data-nextid='NU7' data-previd='NU5' lang='te'> 

<div class='c'>6</div>
<div class='s'>నాజీరులు </div>
<div class='p'>
<span class='v NU6_1' data-id='NU6_1'><span class='verse1 v-num v-1'>1&nbsp;</span>మోషేతో యెహోవా ఇలా అన్నాడు: </span>
<span class='v NU6_2' data-id='NU6_2'><span class='v-num v-2'>2&nbsp;</span>“ఇశ్రేయేలీయులతో ఈ విషయాలు చెప్పు: ఒక పురుషుడు గాని స్త్రీగాని కొన్నాళ్ల పాటు ఒకరినుండి ఒకరు ప్రత్యేకంగా ఉండాలని కోరవచ్చును. ఈ ప్రత్యేకించు కోవటంలో ఉద్దేశం, అతడు ఆ వ్యవధిలో తనను తాను సంపూర్ణంగా యెహోవాకు అర్పించుకోవటమే. అతడు నాజీరు అని పిలువబడతాడు. </span>
<span class='v NU6_3' data-id='NU6_3'><span class='v-num v-3'>3&nbsp;</span>ఆ కాలంలో అతడు ద్రాక్షామద్యంగాని ఇంకే మత్తు పానీయంగాని తాగకూడదు. ద్రాక్షారసంనుండి తీయబడిన చిరకను గాని ఇంకే మప్త సానీయంగాని అతడు తాగకూడదు. ద్రాక్షాపండ్లుగాని, ఎండిన ద్రాక్షాలుగాని అతడు తినకూడదు, ద్రాక్షారసం తాగకూడదు. </span>
<span class='v NU6_4' data-id='NU6_4'><span class='v-num v-4'>4&nbsp;</span>వేరుగా ఉండే ఆ ప్రత్యేక సమయంలో ద్రాక్షానుండి వచ్చేది ఏదీ అతడు తినకూడదు. ద్రాక్షాగింజలను, దాని తోలును కూడ అతడు తినకూడదు. </span></div>
<div class='p'>
<span class='v NU6_5' data-id='NU6_5'><span class='v-num v-5'>5&nbsp;</span>“అలా వేరుగా ఉండే కాలంలో అతడు తన తల వెంట్రుకలు కత్తిరించుకోకూడదు. అతడు వేరుగా ఉండాల్సిన రోజులు గడచిపోయేంతవరకు అతడు పవిత్రంగా ఉండాలి. అతడు తన వెంట్రుకలను పొడవుగా పెరగనివ్వాలి. అతడు దేవునికి చేసిన వాగ్దానంలో అతని తల వెంట్రుకలు ఒక భాగం. ఆ వెంట్రుకలను ఒక కానుకగా అతడు దేవునికి ఇస్తాడు. అందుచేత వేరుగా ఉండే సమయం అయిపోయేంత వరకు అతడు తన తల వెంట్రుకలను పొడవుగా పెంచాలి. </span></div>
<div class='p'>
<span class='v NU6_6' data-id='NU6_6'><span class='v-num v-6'>6&nbsp;</span>“నాజీరు వేరుగా ఉన్న సమయంలో, అతడు శవాన్ని సమీపించకూడదు. ఎందుచేతనంటే అతడు తనను తాను పూర్తిగా యోహోవాకు అర్పించుకొన్నాడు. </span>
<span class='v NU6_7' data-id='NU6_7'><span class='v-num v-7'>7&nbsp;</span>అతని సొంత తండ్రి లేక తల్లి, సోదరుడు లేక సోదరి చనిపోయినా సరే అతడు వారిని తాకగూడదు. అలా తాకితే అతడు అపవిత్రుడవుతాడు. అతడు ప్రత్యేకించుకొన్నట్టు, పూర్తిగా యెహోవాకు అర్పించు కొన్నట్టు అతడు చూపెట్టుకోవాలి. </span>
<span class='v NU6_8' data-id='NU6_8'><span class='v-num v-8'>8&nbsp;</span>అతడు వేరుగా ఉన్న కాలమంతటిలో తనను తాను పూర్తిగా యెహోవాకు అర్పించుకొన్నాడు. </span>
<span class='v NU6_9' data-id='NU6_9'><span class='v-num v-9'>9&nbsp;</span>నాజీరు మరొకనితో ఉన్నప్పుడు, ఆ మరొకడు అకస్మాత్తుగా మరణించవచ్చును. చనిపోయినవానిని నాజీరు ముట్టినట్టయితే నాజీరు అపవిత్రుడవుతాడు. ఇలా జరిగినట్లయితే నాజీరు తన తల వెంట్రుకలను తీసివేయాలి. (ఆ వెంట్రుకలు అతని ప్రమాణంలో ఒక భాగం.) ఏడో రోజున అతడు తన వెంట్రుకలను తీసివేయాలి. ఎందుచేతనంటే ఆ రోజునే అతడు శుద్ధి చయబడ్డాడు. </span>
<span class='v NU6_10' data-id='NU6_10'><span class='v-num v-10'>10&nbsp;</span>ఎనిమిదో రోజున అతడు రెండు గువ్యలను, రెండు పావురపు పిల్లలను యాజకుని దగ్గరకు తీసుకుని రావాలి. పవిత్ర గుడార ద్వారం దగ్గరే అతడు వాటిని యాజకునికి ఇవ్వాలి. </span>
<span class='v NU6_11' data-id='NU6_11'><span class='v-num v-11'>11&nbsp;</span>అప్పుడు యాజకుడు పాపపరిహారార్థబలిగా ఒకదాన్ని అర్పిస్తాడు. రెండో దానిని దహన బలిగా అతడు అర్పిస్తాడు. ఈ దహనబలి ఆ మనిషి చేసిన పాపానికి ప్రాయశ్చిత్తం. (అతడు శవం దగ్గర ఉండటమే అతని పాపం.) అతడు తన తలవెంట్రుకలను దేవునికి ఇస్తానని ఆ సమయంలో మరల ప్రమాణం చేయాలి. </span>
<span class='v NU6_12' data-id='NU6_12'><span class='v-num v-12'>12&nbsp;</span>అనగా అతడు మరల ప్రత్యేకంగా ఉండేందుకు తనను యెహోవాకు అర్పించుకోవాలని దీని అర్థం. ఒక సంవత్సరం వయసు గల ఒక మగ గొర్రెపిల్లను అతడు తీసుకురావాలి. అపరాధ పరిహారార్థ బలిగా అతడు దీనిని ఇవ్వాలి. అతడు ప్రత్యేకంగా ఉన్న రోజులన్నీ మరచిపోవటం జరిగింది. అతడు మరల ప్రత్యేకంగా ఉండటం ప్రారంభించాలి. అతడు మొదటిసారి ప్రత్యేకంగా ఉన్నప్పుడు శవాన్ని ముట్టినందువల్ల ఇలా చేయాలి. </span></div>
<div class='p'>
<span class='v NU6_13' data-id='NU6_13'><span class='v-num v-13'>13&nbsp;</span>“ఆ మనిషి ప్రత్యేకంగా ఉండాల్సిన సమయం అయిపోయిన తర్వాత అతడు ఇలా చేయాలి: సన్నిధి గుడార ద్వారం దగ్గరకు అతడు వెళ్లాలి. </span>
<span class='v NU6_14' data-id='NU6_14'><span class='v-num v-14'>14&nbsp;</span>అక్కడ తన అర్పణను అతడు యెహోవాకు ఇవ్వాలి. అతని అర్పణ ఏమిటంటే: </span></div>
<div class='b'> &nbsp; 
<span class='v NU6_14' data-id='NU6_14'></span></div>
<div class='li'>
<span class='v NU6_14' data-id='NU6_14'>దహనబలి కోసం ఒక్క సంవత్సరపు మగ గొర్రెపిల్ల. (ఈ గొర్రెపిల్లకు ఎలాంటి లోపం ఉండకూడదు.) </span></div>
<div class='li'>
<span class='v NU6_14' data-id='NU6_14'>పాప పరిహారార్థబలి కోసం ఒక్క సంవత్సరపు ఆడ గొర్రెపిల్ల. (ఈ గొర్రెపిల్లకు ఎలాంటి లోపం ఉండ కూడదు.) </span></div>
<div class='li'>
<span class='v NU6_14' data-id='NU6_14'>సమాధాన బలికోసం ఒక్క మగ గొర్రె (ఈ గొర్రెకు ఎలాంటి లోపం ఉండ కూడదు.) </span></div>
<div class='li'>
<span class='v NU6_15' data-id='NU6_15'><span class='v-num v-15'>15&nbsp;</span>ఒక గంపనిండా పొంగనిపిండి రొట్టెలు, (నూనెతో చేసిన మంచి గోధుమపిండి రొట్టెలు, ఈ రొట్టెల మీద నూనెపూయాలి). </span></div>
<div class='li'>
<span class='v NU6_15' data-id='NU6_15'>ధాన్యార్పణ, పానార్పణ ఈ కానుకలలో భాగంగా వుండాలి. </span></div>
<div class='b'> &nbsp; </div>
<div class='p'>
<span class='v NU6_16' data-id='NU6_16'><span class='v-num v-16'>16&nbsp;</span>“అప్పుడు యాజకుడు వీటిని యెహోవాకు అర్పిస్తాడు. పాపపరిహారార్థబలిని, దహనబలిని యాజకుడు అర్పిస్తాడు. </span>
<span class='v NU6_17' data-id='NU6_17'><span class='v-num v-17'>17&nbsp;</span>రొట్టెలబుట్టను యాజకుడు యెహోవాకు అర్పిస్తాడు. తర్వాత యెహోవాకు సమాధానబలిగా మగ గొర్రెను అతడు వధిస్తాడు. ధాన్యార్పణ, పానార్పణాలతో అతడు దానిని యెహోవాకు అర్పిస్తాడు. </span></div>
<div class='p'>
<span class='v NU6_18' data-id='NU6_18'><span class='v-num v-18'>18&nbsp;</span>“సన్నిధి గుడారపు ప్రవేశం దగ్గరకు వాజీరు వెళ్లాలి. యెహోవాకోసం అతడు పెంచిన తలవెంట్రుకలను అక్కడ అతడు తీసివేయాలి. సమాధాన బలియాగం క్రింద మండుతున్న మంటల్లో ఆ వెంట్రుకలు వేయబడుతాయి. </span></div>
<div class='p'>
<span class='v NU6_19' data-id='NU6_19'><span class='v-num v-19'>19&nbsp;</span>“నాజీరు తన తల వెంట్రుకలు తీసివేసిన తర్వాత, ఉడికిన మగ గొర్రె జబ్బను, గంపలో నుండి పెద్దది ఒకటి, చిన్నది ఒకటి, రెండు రొట్టెలను యాజకుడు అతనికి ఇస్తాడు. ఈ రెండు రొట్టెలు పులియని పిండితో చేయబడినవి. </span>
<span class='v NU6_20' data-id='NU6_20'><span class='v-num v-20'>20&nbsp;</span>అప్పుడు యాజకుడు వీటిని యెహోవా ముందర అల్లాడిస్తాడు. ఇది నైవేద్యము. ఇవి పవిత్రమైనవి, యాజకునికి చెందుతాయి. మరియు మగ గొర్రె బోర, తొడ యెహోవా ముందర అల్లాడించబడుతాయి. ఇవికూడా యాజకునికి చెందుతాయి. ఆ తర్వాత నాజీరు ద్రాక్షారసం తాగవచ్చును. </span></div>
<div class='p'>
<span class='v NU6_21' data-id='NU6_21'><span class='v-num v-21'>21&nbsp;</span>“ఒక వ్యక్తి నాజీరుగా ప్రత్యేకించబడాలని నిర్ణయించుకొంటే, అప్పుడు అతడు ఈ కానుకలన్నీ యెహోవాకు అర్పించాలి. నాజీరు ప్రయాణానికి సంబంధించిన చట్టం అది. అయితే ఒక వ్యక్తి ఇంతకంటె చాల ఎక్కువే యెహోవాకి ఇవ్వగలిగి ఉండొచ్చు. అలాంటివాడు ఎక్కువ చేస్తానని వాగ్దనంచేస్తే, అతడు తన వాగ్దానాన్ని నిలబెట్టుకోవాలి. అది కూడ నాజీరు వాగ్దానపు చట్టమే.” </span></div>
<div class='s'>యాజకుని ఆశీస్సులు </div>
<div class='p'>
<span class='v NU6_22' data-id='NU6_22'><span class='v-num v-22'>22&nbsp;</span>మోషేతో యెహోవా ఇలా అన్నాడు: </span>
<span class='v NU6_23' data-id='NU6_23'><span class='v-num v-23'>23&nbsp;</span>“అహరోను, అతని కుమారులతో ఇలా చెప్పు. ఇశ్రేయేలు ప్రజలను మీరు ఈ విధంగా ఆశీర్వదించాలి. వారు ఇలా అనాలి: </span></div>
<div class='b'> &nbsp; </div>
<div class='q'>
<span class='v NU6_24' data-id='NU6_24'><span class='v-num v-24'>24&nbsp;</span>‘యెహోవా నిన్ను ఆశీర్వదించి కాపాడును గాక. </span></div>
<div class='q'>
<span class='v NU6_25' data-id='NU6_25'><span class='v-num v-25'>25&nbsp;</span>యెహోవా తన ముఖకాంతిని నీపై ప్రకాశింప చేయును గాక. </span></div>
<div class='q2'>
<span class='v NU6_25' data-id='NU6_25'>ఆయన తన ప్రేమను నీకు కనబర్చును గాక. </span></div>
<div class='q'>
<span class='v NU6_26' data-id='NU6_26'><span class='v-num v-26'>26&nbsp;</span>యెహోవా నిన్ను చూచి, </span></div>
<div class='q2'>
<span class='v NU6_26' data-id='NU6_26'>నీకు సమాధానం అనుగ్రహించును గాక.’ </span></div>
<div class='b'> &nbsp; </div>
<div class='m'>
<span class='v NU6_27' data-id='NU6_27'><span class='v-num v-27'>27&nbsp;</span>అప్పుడు యెహోవా, ఈ విధంగా అహరోను, అతని కుమారులు ఇశ్రేయేలీయులను నా నామమును బట్టి ఆశీర్వదించినట్లు పలికినప్పుడు నేను వారిని ఆశీర్వదిస్తాను” అని చెప్పాడు. </span></div></div>
<div class='footnotes'>

</div>
<div class='footer'><div class='nav'>
<a class='prev' href='NU5.html'>&#9664;</a>
<a class='home' href='index.html'>&#9776;</a>
<a class='next' href='NU7.html'>&#9654;</a>
</div></div>
</body></html>
