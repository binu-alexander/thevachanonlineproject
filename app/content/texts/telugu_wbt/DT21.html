<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ ద్వితీయోపదేశకాండము 21</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location akshar_unicode' href='DT.html'> ద్వితీయోపదేశకాండము 21 </a>
<a class='prev' href='DT20.html'> &#9664; </a>
<a class='next' href='DT22.html'> &#9654; </a>
</div></div>
<div class='chapter section DT21 tel2010 tel DT akshar_unicode' dir='ltr' data-id='DT21' data-nextid='DT22' data-previd='DT20' lang='te'> 

<div class='c'>21</div>
<div class='s'>ఒకడు హత్య చేయబడి ఉంటే </div>
<div class='p'>
<span class='v DT21_1' data-id='DT21_1'><span class='verse1 v-num v-1'>1&nbsp;</span>“మీరు నివసించేందుకు, మీ దేవుడైన యెహోవా మీకు ఇస్తున్న దేశంలో ఒక పొలంలో హత్య చేయబడిన వాడు ఒకడు కనబడవచ్చును. కానీ ఆతణ్ణి చంపింది ఎవరో ఎవరికీ తెలియదు. </span>
<span class='v DT21_2' data-id='DT21_2'><span class='v-num v-2'>2&nbsp;</span>అప్పుడు మీ నాయకులు, న్యాయమూర్తులు బయటకు వచ్చి, చంపబడిన మనిషి చుట్టూ ఉన్న పట్టణాల దూరాన్ని కొలత వేయాలి. </span>
<span class='v DT21_3' data-id='DT21_3'><span class='v-num v-3'>3&nbsp;</span>చచ్చిన వానికి అతి దగ్గరగా ఉన్న పట్టణం ఏదో తెలిసినప్పుడు, ఆ పట్టణం పెద్దల వారి మందలో నుండి ఒక ఆవును తీసుకొని రావాలి. అది పెయ్యగా ఉండాలి. అది ఎన్నడూ ఏ పనికీ వినియోగించబడనిది కావాలి. </span>
<span class='v DT21_4' data-id='DT21_4'><span class='v-num v-4'>4&nbsp;</span>అప్పుడు ఆ పట్టణపు నాయకుడు, నీరు ప్రవహిస్తున్న ఒక లోయలోనికి ఆ ఆవును తీసుకొని రావాలి. ఆ లోయ ఇదివరకు ఎన్నడూ దున్ననిది, మొక్కలు నాటనిదిగా ఉండాలి. అప్పుడు నాయకులు ఆ లోయలో ఆవు మెడను విరుగగొట్టాలి. </span>
<span class='v DT21_5' data-id='DT21_5'><span class='v-num v-5'>5&nbsp;</span>లేవీ సంతతివారు యాజకులుకూడ అక్కడికి వెళ్లాలి. (యెహోవాను సేవించేందుకు, ఆయన పేరిట ప్రజలను దీవించేందుకు మీ దేవుడైన యెహోవా ఈ యాజకులను ఏర్పాటు చేసుకొన్నాడు. వివాదానికి సంబంధించిన ప్రతి విషయంలో న్యాయం ఎవరిదో యాజకులే నిర్ణయిస్తారు.) </span>
<span class='v DT21_6' data-id='DT21_6'><span class='v-num v-6'>6&nbsp;</span>ఆ శవానికి అతి సమీపంగా ఉన్న పట్టణపు నాయకులంతా, లోయలో మెడ విరుగగొట్టబడిన ఆవుమీద వారి చేతులు కడుగుకోవాలి. </span>
<span class='v DT21_7' data-id='DT21_7'><span class='v-num v-7'>7&nbsp;</span>ఈ నాయకులు ఇలా చెప్పాలి, ‘ఈ మనిషిని మేము చంపలేదు. అది జరగటం మేము చూడలేదు. </span>
<span class='v DT21_8' data-id='DT21_8'><span class='v-num v-8'>8&nbsp;</span>యెహోవా, నీవు విమోచించిన నీ ఇశ్రాయేలు ప్రజలను క్షమించు. నీ ప్రజల్లో నిర్దోషిని ఎవరినీ నిందించబడనీయకు.’ అప్పుడు ఆ హత్య నిమిత్తం వారు నిందించబడరు. </span>
<span class='v DT21_9' data-id='DT21_9'><span class='v-num v-9'>9&nbsp;</span>అలాంటి పరిస్థితుల్లో ఇలా చేయటమే మీకు సరి. అలా చేయటం ద్వారా నిర్దోషులు ఎవరి హత్యనుగూర్చీ నిందించబడరు. </span></div>
<div class='s'>యుద్ధంలో పట్టుబడ్డ స్త్రీలు </div>
<div class='p'>
<span class='v DT21_10' data-id='DT21_10'><span class='v-num v-10'>10&nbsp;</span>“మీరు మీ శత్రువులతో యుద్ధం చేస్తారు, మీరు వారిని ఓడించేటట్టు మీ దేవుడైన యెహోవా చేస్తాడు. అప్పుడు మీరు మీ శత్రువులను బందీలుగా కొని పోతారు. </span>
<span class='v DT21_11' data-id='DT21_11'><span class='v-num v-11'>11&nbsp;</span>ఆ బందీలలో అందమైన ఒక స్త్రీని నీవు చూడవచ్చు. నీవు ఆమెను వాంఛించి, నీ భార్యగా చేసుకోవాలని తలంచవచ్చు. </span>
<span class='v DT21_12' data-id='DT21_12'><span class='v-num v-12'>12&nbsp;</span>అప్పుడు నీవు ఆమెను నీ ఇంటికి తీసుకొని రావాలి. ఆమె తన తల గొరిగించుకొని, గోళ్లు కత్తిరించుకోవాలి. </span>
<span class='v DT21_13' data-id='DT21_13'><span class='v-num v-13'>13&nbsp;</span>ఆమె ధరించి ఉన్న బట్టలు తీసివేయాలి. ఆమె నీ ఇంటనే ఉండి తన తల్లిదండ్రుల కోసం నెల రోజులు విలపించాలి, ఆ తర్వాత నీవు ఆమె దగ్గరికి పోవచ్చును. ఆమెకు భర్తవు కావచ్చును. ఆమె నీకు భార్య అవుతుంది. </span>
<span class='v DT21_14' data-id='DT21_14'><span class='v-num v-14'>14&nbsp;</span>కాని ఆమె వలన నీకు సంతృప్తి కలుగకపోతే, తనకు ఇష్టంవచ్చిన చోటికి నీవు ఆమెను పోనివ్వాలి. ఆయితే నీవు ఆమెను అమ్మకూడదు. నీవు ఆమెను బానిసగా చూడరాదు. ఎందుకంటే నీ వలన ఆమెకు అవమానము కలిగింది గనుక. </span></div>
<div class='s'>జ్యేష్ఠ కుమారడు </div>
<div class='p'>
<span class='v DT21_15' data-id='DT21_15'><span class='v-num v-15'>15&nbsp;</span>“ఒక పురుషునికి ఇద్దరు భార్యలు ఉండి, వారిలో ఒకదానికంటె మరొక దానిని అతడు ఎక్కువగా ప్రేమిస్తూ ఉండవచ్చును. ఆ ఇద్దరు భార్యలూ ఆతనికి పిల్లలను కనవచ్చును. ఆతడు ప్రేమించని భార్యకు పుట్టిన బిడ్డ మొదటి బిడ్డ కావచ్చును. </span>
<span class='v DT21_16' data-id='DT21_16'><span class='v-num v-16'>16&nbsp;</span>ఆతడు తన ఆస్తిని తన పిల్లలకు పంచి ఇచ్చేటప్పుడు జ్యేష్ఠునికి చెందిన ప్రత్యేకమైన ని, తాను ప్రేమించే భార్య కుమారునికి ఆతడు ఇచ్చివేయకూడదు. </span>
<span class='v DT21_17' data-id='DT21_17'><span class='v-num v-17'>17&nbsp;</span>తన ప్రేమకు పాత్రము కాని మొదటి భార్య బిడ్డను ఆతడు స్వీకరించాలి. ఆతడు అన్నించిలో రెండంతల భాగం మొదటి కుమారునికి ఇవ్వాలి. ఎందుకంటే, ఆ బిడ్డ ఆతని మొదటి బిడ్డ గనుక. ప్రథమ సంతానం హక్కు ఆ బిడ్డకే చెందుతుంది. </span></div>
<div class='s'>లోబడేందుకు తిరస్కరించే కుమారులు </div>
<div class='p'>
<span class='v DT21_18' data-id='DT21_18'><span class='v-num v-18'>18&nbsp;</span>“ఒకని కుమారుడు మొండివాడు, లోబడడు. ఈ కుమారుడు తండ్రికి గాని తల్లికి గాని విధేయుడు కాడు. తల్లిదండ్రులు ఆ కుమారుని శిక్షిస్తారు. ఆయినప్పటికీ వారి మాట ఆతడు నిరాకరిస్తాడు. </span>
<span class='v DT21_19' data-id='DT21_19'><span class='v-num v-19'>19&nbsp;</span>అప్పుడు పట్టణ సమావేశ స్థలం దగ్గర ఉండే ఆ పట్టణ నాయకుల దగ్గరకు ఆ తల్లిదండ్రులు వానిని తీసుకొని వెళ్లాలి. </span>
<span class='v DT21_20' data-id='DT21_20'><span class='v-num v-20'>20&nbsp;</span>ఆ పట్టణ నాయకులతో వారు ఇలా చెప్పాలి: ‘మా కుమారడు మొండివాడు, లోబడటం లేదు. మేము చెప్పిన ఏ పనీ అతడు చేయడు. వాడు విపరీతంగా తిని తాగుతున్నాడు.’ </span>
<span class='v DT21_21' data-id='DT21_21'><span class='v-num v-21'>21&nbsp;</span>అప్పుడు ఆ పట్టణంలోని మనుష్యులు ఆ కుమారుని రాళ్లతో కొట్టి చంపాలి. ఇలా చేయటం ద్వారా ఈ చెడుతనాన్ని మీ నుండి తొలగిస్తారు. ఇశ్రాయేలు ప్రజలంతా దీనిగూర్చి విని భయపడతారు. </span></div>
<div class='s'>నేరస్థులు చంపబడి చెట్టుకు వ్రేలాడదీయబడటం </div>
<div class='p'>
<span class='v DT21_22' data-id='DT21_22'><span class='v-num v-22'>22&nbsp;</span>“ఒక వ్యక్తి మరణ శిక్షకు యోగ్యమైన పాపం చేసి నేరస్థుడు కావచ్చును. అతణ్ణి చంపేసిన తర్వాత ఆతని శవాన్ని ఒక చెట్టుకు వేలాడదీయాలి. </span>
<span class='v DT21_23' data-id='DT21_23'><span class='v-num v-23'>23&nbsp;</span>అలా జరిగినప్పుడు ఆతని శవం రాత్రి అంతా చెట్టుకు ఉండకూడదు. ఆ మనిషిని మీరు ఆ రోజే తప్పక సమాధి చేయాలి. ఎందుకంటే, చెట్టుమీద వేలాడే మనిషి దేవుని చేత శపించబడ్డాడు. మీరు నివసించేందుకు మీ దేవుడైన యెహోవా మీకు ఇస్తున్న దేశాన్ని మీరు పాడు చేయకూడదు. </span></div></div>
<div class='footnotes'>

</div>
<div class='footer'><div class='nav'>
<a class='prev' href='DT20.html'>&#9664;</a>
<a class='home' href='index.html'>&#9776;</a>
<a class='next' href='DT22.html'>&#9654;</a>
</div></div>
</body></html>
