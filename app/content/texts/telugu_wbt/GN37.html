<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ ఆదికాండము 37</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location akshar_unicode' href='GN.html'> ఆదికాండము 37 </a>
<a class='prev' href='GN36.html'>  </a>
<a class='next' href='GN38.html'>  </a>
</div></div>
<div class='chapter section GN37 tel2010 tel GN akshar_unicode' dir='ltr' data-id='GN37' data-nextid='GN38' data-previd='GN36' lang='te'> 

<div class='c'>37</div>
<div class='s'>కలలుగనే యోసేపు </div>
<div class='p'>
<span class='v GN37_1' data-id='GN37_1'><span class='verse1 v-num v-1'>1&nbsp;</span>యాకోబు కనాను దేశంలో ఉంటూ, అక్కడే నివసించాడు. ఇదీ, అతని తండ్రి నివసించినదీ ఒకటే దేశం. </span>
<span class='v GN37_2' data-id='GN37_2'><span class='v-num v-2'>2&nbsp;</span>ఇదీ యాకోబు కుటుంబ గాధ. </span></div>
<div class='p'>
<span class='v GN37_2' data-id='GN37_2'>యోసేపు 17 సంవత్సరాల యువకుడు. గొర్రెల్ని, మేకల్ని కాయటం అతని పని. తన సోదరులైన బిల్హా, జిల్ఫా, కుమారులతో కలిసి యోసేపు ఈ పని చేసాడు. (బిల్హా, జిల్ఫా అతని తండ్రి భార్యలు.) అతని సోదరులు చేసే చెడ్డ పనులను గూర్చి యోసేపు తన తండ్రితో చెప్పేవాడు. </span>
<span class='v GN37_3' data-id='GN37_3'><span class='v-num v-3'>3&nbsp;</span>అతని తండ్రి ఇశ్రాయేలు (యాకోబు) చాలా వృద్ధుడుగా ఉన్నప్పుడు యోసేపు పుట్టాడు. కనుక ఇశ్రాయేలు (యాకోబు) తన కుమారులందరికంటే యోసేపును ఎక్కువగా ప్రేమించాడు. యాకోబు తన కుమారునికి ఒక ప్రత్యేకతగల అంగీ ఇచ్చాడు. ఈ అంగీ చాలా పొడుగ్గా, అందంగా ఉంది. </span>
<span class='v GN37_4' data-id='GN37_4'><span class='v-num v-4'>4&nbsp;</span>యోసేపు సోదరులు వారి తండ్రి వారందరికంటే యోసేపును ఎక్కువగా ప్రేమించటం గమనించారు. అందుచేత వారు వారి సోదరుణ్ణి ద్వేషంచారు. వాళ్లు యోసేపుతో స్నేహభావంతో మాట్లాడలేదు. </span></div>
<div class='p'>
<span class='v GN37_5' data-id='GN37_5'><span class='v-num v-5'>5&nbsp;</span>ఒకసారి యోసేపుకు ఒక ప్రత్యేకమైన కల వచ్చింది. తర్వాత ఈ కల విషయం యోసేపు తన అన్నలతో చెప్పాడు. దీని తర్వాత అతని అన్నలు అతణ్ణి మరింతగా ద్వేషించారు. </span></div>
<div class='p'>
<span class='v GN37_6' data-id='GN37_6'><span class='v-num v-6'>6&nbsp;</span>“నాకో కల వచ్చింది, </span>
<span class='v GN37_7' data-id='GN37_7'><span class='v-num v-7'>7&nbsp;</span>మనమంతా పొలంలో పని చేస్తున్నాం. మనం గోధుమ పనలు కడ్తున్నాం. నా పన నిలబడింది, దాని చుట్టూ మీ పనలు లేచి నిలబడ్డాయి. అప్పుడు మీ పనలన్నీ నా పనకు సాష్టాంగపడ్డాయి” అని చెప్పాడు యోసేపు. </span></div>
<div class='p'>
<span class='v GN37_8' data-id='GN37_8'><span class='v-num v-8'>8&nbsp;</span>అతని సోదరులు, “అంటే మా మీద నీవు రాజువై అధికారం చేస్తావా?” అని అడిగారు. వారిని గూర్చి యోసేపుకు వస్తోన్న కలల మూలంగా ఇప్పుడు వారు అతణ్ణి ఇంకా ఎక్కువ ద్వేషిస్తున్నారు. </span></div>
<div class='p'>
<span class='v GN37_9' data-id='GN37_9'><span class='v-num v-9'>9&nbsp;</span>అప్పుడు యోసేపుకు మళ్లీ ఒక కల వచ్చింది. ఈ కలను గూర్చి యోసేపు తన సోదరులకు చెప్పాడు. “నాకు ఇంకో కల వచ్చింది. సూర్యుడు, చంద్రుడు, మరియు 11 నక్షత్రాలు నాకు సాష్టాంగపడటం నేను చూసాను” అంటూ చెప్పాడు యోసేపు. </span></div>
<div class='p'>
<span class='v GN37_10' data-id='GN37_10'><span class='v-num v-10'>10&nbsp;</span>ఈ కల విషయమై యోసేపు తన తండ్రితో కూడ చెప్పాడు. కాని అతని తండ్రి అతణ్ణి విమర్శించాడు. “ఇదేం కల? నేనూ, మీ అమ్మ, నీ సోదరులు అందరం నీకు సాష్టాంగపడతామని నీవు నమ్ముతున్నావా?” అన్నాడు అతని తండ్రి. </span>
<span class='v GN37_11' data-id='GN37_11'><span class='v-num v-11'>11&nbsp;</span>యోసేపు సోదరులు మాత్రం అతని మీద అసూయ పడుతూనే ఉన్నారు. అయితే యోసేపు తండ్రి వీటన్నింటిని గూర్చి చాలా ఆలోచన చేసి వీటి భావం ఏమై ఉంటుందా అని ఆశ్చర్యపడుతూ వున్నాడు. </span></div>
<div class='p'>
<span class='v GN37_12' data-id='GN37_12'><span class='v-num v-12'>12&nbsp;</span>ఒకరోజు, యోసేపు సోదరులు తమ తండ్రి గొర్రెల్ని మేపుకొనేందుకు షెకెం వెళ్లారు. </span>
<span class='v GN37_13' data-id='GN37_13'><span class='v-num v-13'>13&nbsp;</span>యాకోబు, “నీ, సోదరులు షెకెంలో నా గొర్రెల్ని కాస్తున్నారు. నీవు అక్కడికి వెళ్లాలి” అని యోసేపుతో చెప్పాడు. </span></div>
<div class='p'>
<span class='v GN37_13' data-id='GN37_13'>“అలాగే నేను వెళ్తా,” అన్నాడు యోసేపు. </span></div>
<div class='p'>
<span class='v GN37_14' data-id='GN37_14'><span class='v-num v-14'>14&nbsp;</span>యోసేపు తండ్రి, “నీవు వెళ్లి నీ సోదరులు క్షేమంగా ఉన్నారో లేదో చూచి, మళ్లీ వచ్చి నా గొర్రెల క్షేమ సమాచారం నాకు చెప్పాలి” అన్నాడు. అందుచేత యోసేపు తండ్రి హెబ్రోను లోయనుండి షెకెముకు అతడ్ని పంపించాడు. </span></div>
<div class='p'>
<span class='v GN37_15' data-id='GN37_15'><span class='v-num v-15'>15&nbsp;</span>షెకెములో యోసేపు తప్పిపోయాడు. అతడు పొలాల్లో తిరుగుతోంటే ఒక మనిషి చూశాడు. “ఏమిటి వెదుకుతున్నావు” అన్నాడు ఆ మనిషి. </span></div>
<div class='p'>
<span class='v GN37_16' data-id='GN37_16'><span class='v-num v-16'>16&nbsp;</span>“నేను నా అన్నల కోసం వెదుకుతున్నాను. వాళ్లు గొర్రెల్ని మేపుకొంటూ ఎక్కడ ఉన్నారో నీవు చెప్పగలవా?” అన్నాడు యోసేపు. </span></div>
<div class='p'>
<span class='v GN37_17' data-id='GN37_17'><span class='v-num v-17'>17&nbsp;</span>ఆ మనిషి “అప్పుడే వాళ్లు వెళ్లిపోయారు గదా. వాళ్లు దోతాను వెళ్తాం అని చెప్పుకోవటం నేను విన్నాను” అన్నాడు. కనుక యోసేపు తన సోదరులను వెంబడించి, దోతానులో వారిని చూడగలిగాడు. </span></div>
<div class='s'>బానిసగా యోసేపును అమ్మటం </div>
<div class='p'>
<span class='v GN37_18' data-id='GN37_18'><span class='v-num v-18'>18&nbsp;</span>యోసేపు రావటం అతని అన్నలు అంత దూరం నుంచే చూసారు. అతణ్ణి చంపేందుకు ఒక పథకం వేయాలని వారు తీర్మానించుకొన్నారు. </span>
<span class='v GN37_19' data-id='GN37_19'><span class='v-num v-19'>19&nbsp;</span>ఆ సోదరులు వాళ్లలో వారు ఇలా చెప్పుకొన్నారు, “కలలుకనే యోసేపు ఇక్కడికి వస్తున్నాడు. </span>
<span class='v GN37_20' data-id='GN37_20'><span class='v-num v-20'>20&nbsp;</span>ఇప్పుడు మనకు వీలైనప్పుడే మనం వాణ్ణి చంపివేయాలి. వాని శవాన్ని ఇక్కడే ఏదో ఖాళీ బావిలో పడవేస్తే సరిపోతుంది. అడవి మృగం ఏదో వాణ్ణి చంపేసిందని మన తండ్రితో మనం చెప్పొచ్చు. అప్పుడు అతని కలలన్నీ అర్థము లేనివని వానికి మనం చూపెట్టవచ్చు.” </span></div>
<div class='p'>
<span class='v GN37_21' data-id='GN37_21'><span class='v-num v-21'>21&nbsp;</span>కానీ రూబేను యోసేపును కాపాడాలి అనుకొన్నాడు, “వాణ్ణి మనం చంపొద్దు. </span>
<span class='v GN37_22' data-id='GN37_22'><span class='v-num v-22'>22&nbsp;</span>వానికి హాని చేయకుండానే ఒక బావిలో పడవేస్తే సరిపోతుంది” అని చెప్పాడు రూబేను. యోసేపును రక్షించి, అతని తండ్రి దగ్గరకు పంపించాలని రూబేను వేసిన పథకం ఇది. </span>
<span class='v GN37_23' data-id='GN37_23'><span class='v-num v-23'>23&nbsp;</span>యోసేపు తన సోదరుల దగ్గరకు వచ్చాడు. వారు అతని మీద పడి, అందమైన అతని పొడవాటి అంగీని చింపేసారు. </span>
<span class='v GN37_24' data-id='GN37_24'><span class='v-num v-24'>24&nbsp;</span>తర్వాత, ఎండిపోయి ఖాళీగా ఉన్న ఒక బావిలో అతణ్ణి పడవేసారు. </span></div>
<div class='p'>
<span class='v GN37_25' data-id='GN37_25'><span class='v-num v-25'>25&nbsp;</span>యోసేపు బావిలో పడి ఉంటే, అతని సోదరులు భోజనం చేసేందుకు కూర్చున్నారు. అప్పుడు వారు చూడగా, గిలాదునుండి ఈజిప్టుకు ప్రయాణం చేస్తోన్న వ్యాపారస్తుల బృందం ఒకటి కనబడింది. వారి ఒంటెలు గుగ్గిలం, మస్తకి, బోళం, ఐశ్వర్యాలు మోస్తున్నాయి. </span>
<span class='v GN37_26' data-id='GN37_26'><span class='v-num v-26'>26&nbsp;</span>కనుక యూదా తన సోదరులతో “మనం మనసోదరుని చంపి, వాని మరణాన్ని దాచిపెడితే మనకేం లాభం? </span>
<span class='v GN37_27' data-id='GN37_27'><span class='v-num v-27'>27&nbsp;</span>ఈ వ్యాపారస్తులకు గనుక మనం వాణ్ణి అమ్మివేస్తే మనకు లాభం వస్తుంది. పైగా మన సొంత సోదరుని చంపిన అపరాధం మనమీద ఉండదు” అన్నాడు. మిగిలిన సోదరులు సమ్మతించారు. </span>
<span class='v GN37_28' data-id='GN37_28'><span class='v-num v-28'>28&nbsp;</span>మిద్యానీ వ్యాపారవేత్తలు అటు రాగానే, ఆ సోదరులు యోసేపును బావిలో నుండి బయటకు తీసారు. 20 వెండి నాణాలకు వారతణ్ణి ఆ వ్యాపారవేత్తలకు అమ్మివేసారు. వ్యాపారవేత్తలు అతణ్ణి ఈజిప్టుకు తీసుకువెళ్లారు. </span></div>
<div class='p'>
<span class='v GN37_29' data-id='GN37_29'><span class='v-num v-29'>29&nbsp;</span>ఇంతసేపూ రూబేను అక్కడ తన సోదరులతో లేడు. యోసేపును వారు అమ్మివేసినట్టు అతనికి తెలియదు. రూబేను బావి దగ్గరకు వచ్చినప్పుడు, యోసేపు బావిలో లేడు. రూబేనుకు ఎక్కడాలేని విచారం కలిగింది. తన విషాదాన్ని తెలియజేయడానికి తన గుడ్డలను చింపివేసుకొన్నాడు. </span>
<span class='v GN37_30' data-id='GN37_30'><span class='v-num v-30'>30&nbsp;</span>రూబేను తన సోదరుల దగ్గరకు వెళ్లి, “పిల్లవాడు బావిలో లేడు, నేనేం చేయాలి?” అని అడిగాడు. </span>
<span class='v GN37_31' data-id='GN37_31'><span class='v-num v-31'>31&nbsp;</span>ఆ సోదరులు ఒక మేకను చంపి, దాని రక్తాన్ని యోసేపుయొక్క అందమైన అంగీకి పూసారు. </span>
<span class='v GN37_32' data-id='GN37_32'><span class='v-num v-32'>32&nbsp;</span>తర్వాత ఆ సోదరులు ఆ అంగీని తమ తండ్రికి చూపించారు. “ఈ అంగీ మాకు దొరికింది. ఇది యోసేపుదా?” అంటూ అడిగారు ఆ సోదరులు. </span></div>
<div class='p'>
<span class='v GN37_33' data-id='GN37_33'><span class='v-num v-33'>33&nbsp;</span>తండ్రి అంగీని చూచి, అది యోసేపుదేనని తెలుసుకొన్నాడు. “అవును, అది అతనిదే, ఒకవేళ అడవి మృగం ఏదైనా అతణ్ణి చంపివేసిందేమో. నా కుమారుడు యోసెపును అడవి మృగం ఏదో భక్షించి వేసింది!” అన్నాడు ఆ తండ్రి. </span>
<span class='v GN37_34' data-id='GN37_34'><span class='v-num v-34'>34&nbsp;</span>యాకోబు తన కుమారుని గూర్చిన దుఃఖంతో తన వస్త్రాలు చింపి వేసుకున్నాడు. అతడు దుఃఖంలో ఉన్నట్టు వ్యక్తం చేసేందుకు ప్రత్యేక వస్త్రలు యాకోబు ధరించాడు. యాకోబు తన కుమారుని విషయం చాలా కాలం దుఃఖంగానే ఉన్నాడు. </span>
<span class='v GN37_35' data-id='GN37_35'><span class='v-num v-35'>35&nbsp;</span>యాకోబు కుమారులు, కుమార్తెలు అందరూ అరణ్ణి ఓదార్చాలని ప్రయత్నించారు. అయినా యాకోబుకు ఎన్నడూ ఆదరణ కలుగలేదు. యాకోబు “నా మరణ దినంవరకు నా కుమారుని గూర్చి దుఃఖస్తూనే ఉంటాను” అన్నాడు. అందుచేత అతని కుమారుడైన యోసేపు కోసం యోకోబు దుఃఖంలోనే కాలం గడుపుతూ ఉండిపోయాడు. </span></div>
<div class='p'>
<span class='v GN37_36' data-id='GN37_36'><span class='v-num v-36'>36&nbsp;</span>యోసేపును కొన్న మిద్యాని వ్యాపారవేత్తలు దరిమిలా అతణ్ణి ఈజిప్టులో ఫరో సంరక్షక సేనాధిపతి పోతీఫరుకు అమ్మివేసారు. </span></div></div>
<div class='footnotes'>

</div>
<div class='footer'><div class='nav'>
<a class='prev' href='GN36.html'></a>
<a class='home' href='index.html'></a>
<a class='next' href='GN38.html'></a>
</div></div>
</body></html>
