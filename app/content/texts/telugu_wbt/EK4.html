<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ యెహెజ్కేలు 4</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location akshar_unicode' href='EK.html'> యెహెజ్కేలు 4 </a>
<a class='prev' href='EK3.html'> &#9664; </a>
<a class='next' href='EK5.html'> &#9654; </a>
</div></div>
<div class='chapter section EK4 tel2010 tel EK akshar_unicode' dir='ltr' data-id='EK4' data-nextid='EK5' data-previd='EK3' lang='te'> 

<div class='c'>4</div>
<div class='p'>
<span class='v EK4_1' data-id='EK4_1'><span class='verse1 v-num v-1'>1&nbsp;</span>“నరపుత్రుడా, ఒక ఇటుక తీసుకొని దానిమీద ఒక బొమ్మ గియ్య. యెరూషలేము నగరపు బొమ్మ వేయుము. </span>
<span class='v EK4_2' data-id='EK4_2'><span class='v-num v-2'>2&nbsp;</span>నీవా నగరాన్ని ముట్టుడించే సైన్యంలాగా చిత్రీకరించు. నగరాన్ని తేలికగా పట్టుకొనేటందుకు అనువుగా దానిచుట్టూ ఒక మట్టిగోడ నిర్మించు. నగరపు గోడవరకు ఒక మట్టి రహదారి వేయుము. సమ్మెటల్ని (ముఖ్య నాయకుల్ని) తెప్పించి, నగరం చుట్టూ సైనిక స్థావరాలను ఏర్పాటు చేయండి. </span>
<span class='v EK4_3' data-id='EK4_3'><span class='v-num v-3'>3&nbsp;</span>పిమ్మట ఒక ఇనుప పెనము తీసుకొని దానిని నీకు, నగరానికి మధ్య ఉంచు. అది నిన్ను, నగరాన్ని వేరుచేసే ఇనుప గోడలా ఉంటుంది. ఈ రకంగా నీవా నగరానికి వ్యతిరేకంగా వున్నట్లు నీవు చూపిస్తావు. నీవా నగరాన్ని చుట్టుముట్టి దానిపై దాడి చేస్తున్నట్లు వుంటుంది. ఎందువల్లనంటే ఇశ్రాయేలు వంశానికి ఇది ఒక ఉదాహరణగా వుంటుంది. (దేవుడనైన) నేను యెరూషలేమును నాశనం చేస్తానని అది నిరూపిస్తుంది. </span></div>
<div class='p'>
<span class='v EK4_4' data-id='EK4_4'><span class='v-num v-4'>4&nbsp;</span>“తరువాత నీవు ఎడమ పక్కకి పడుకో, ఇశ్రాయేలీయుల పాపాలన్నీ నీవు భరిస్తున్నట్లు నిరూపించే విధంగా నీవాపని చేయాలి. నీవు ఎడమ పక్కన ఎన్నాళ్లు పడుకొని ఉంటే అన్నాళ్లు నీవా పాపాలను మోస్తావు. </span>
<span class='v EK4_5' data-id='EK4_5'><span class='v-num v-5'>5&nbsp;</span>నీవు వారి పాపాన్ని మూడు వందల తొంభై రోజులు<span class='note' id='footnote-906'><a href='#note-906' class='key'>*</a></span> భరించాలి. ఈ ప్రకారం ఇశ్రాయేలు ఎంతకాలం శిక్షింపబడుతుందో నేను తెలియజేస్తున్నాను. ఒక్కరోజు ఒక్క సంవత్సరానికి సమానం. </span></div>
<div class='p'>
<span class='v EK4_6' data-id='EK4_6'><span class='v-num v-6'>6&nbsp;</span>“ఆ తరువాత నీవు కుడి పక్కకి తిరిగి నలభై రోజులు పడుకోవాలి. ఈసారి నీవు యూదావారి పాపాలను నలభై రోజులపాటు భరిస్తావు. ఒక రోజు ఒక సంవత్సరానికి సమానం. యూదా ఎంతకాలం శిక్షింపబడాలో నేను నీకు ఈ విధంగా తెలియజేస్తున్నాను.” </span></div>
<div class='p'>
<span class='v EK4_7' data-id='EK4_7'><span class='v-num v-7'>7&nbsp;</span>దేవుడు మళ్లీ మాట్లాడాడు. ఆయన ఇలా అన్నాడు, “ఇప్పుడు నీవు నీ చొక్కా చేతిని పైకి మడిచి, ఆ ఇటుక మీదికి నా చేతినెత్తు. యెరూషలేము నగరంపై దాడి చేస్తున్నట్లు నీవు ప్రవర్తించు. నీవు నా తరఫు దూతగా మాట్లాడుతున్నట్లు చూపటానికి ఈ విధంగా చేయుము. </span>
<span class='v EK4_8' data-id='EK4_8'><span class='v-num v-8'>8&nbsp;</span>ఇప్పుడు చూడు, నిన్నిప్పుడు తాళ్లతో కట్టుతున్నాను. నగరంపై నీ దాడి పూర్తయ్యేవరకు నీవు అటు, ఇటు కదలలేవు.” </span></div>
<div class='p'>
<span class='v EK4_9' data-id='EK4_9'><span class='v-num v-9'>9&nbsp;</span>దేవుడు ఇంకా చెప్పాడు: “రొట్టె చేయటానికి నీవు కొంత ధాన్యాన్ని తీసుకొనిరా. కొన్ని గోధుమలు, బార్లీ బియ్యము (యవలు), చిక్కుడు గింజలు, పప్పులు, జొన్నలు, సజ్జలు తీసుకో. వీటన్నిటినీ కలిపి రోటిలోవేసి దంచి పిండి చేయుము. ఈ పిండిని ఉపయోగించి రొట్టె చేయుము. నీవు పక్కకు తిరిగి పడుకొనే మూడువందల తొంభై రోజులూ ఈ రొట్టెనే తినాలి. </span>
<span class='v EK4_10' data-id='EK4_10'><span class='v-num v-10'>10&nbsp;</span>రొట్టె ను చేయటానికి ఈ పిండిని రోజుకు ఒక గిన్నెడు (సుమారు ఇరవై తులాలు) మాత్రమే ఉపయోగించటానికి నీకు అనుమతి ఇవ్వబడింది. అవసరమైనప్పుడల్లా రోజంతా ఆ రొట్టెనే నీవు తినాలి. </span>
<span class='v EK4_11' data-id='EK4_11'><span class='v-num v-11'>11&nbsp;</span>ప్రతి రోజూ మూడు గిన్నెల నీరే నీవు తాగాలి. రోజంతా తగిన సమయానికి దానిని తాగాలి. </span>
<span class='v EK4_12' data-id='EK4_12'><span class='v-num v-12'>12&nbsp;</span>ప్రతిరోజూ నీ రొట్టెను నీవే చేసుకోవాలి. నీవు మనుష్యుల మలం తెచ్చి, ఎండబెట్టి, దానిని కాల్చాలి. మండే ఆ మనుష్యుల మలం మీద నీవు ఆ రొట్టెను కాల్చాలి. ప్రజల ఎదుట ఈ రొట్టెనే నీవు కాల్చితినాలి.” </span>
<span class='v EK4_13' data-id='EK4_13'><span class='v-num v-13'>13&nbsp;</span>మళ్లీ యెహోవా ఇలా చెప్పాడు: “ఈ పని చేయటం ద్వారా ఇశ్రాయేలు వంశీయులు పరాయి దేశాలలో అపరిశుభ్రమైన రొట్టెలు<span class='note' id='footnote-907'><a href='#note-907' class='key'>†</a></span> తింటారని నీవు సూచిస్తావు. వారు ఇశ్రాయేలు వదిలి అన్యదేశాలకు పోయేలా నేను వారిని ఒత్తిడి చేశాను!” </span></div>
<div class='p'>
<span class='v EK4_14' data-id='EK4_14'><span class='v-num v-14'>14&nbsp;</span>అప్పుడు నేనిలా (యెహెజ్కేలు) అన్నాను, “అయ్యో, నా ప్రభువైన యెహోవా, నేనెన్నడూ అపరిశుద్ధ ఆహారాన్ని తినలేదు. వ్యాధిచే చచ్చిన జంతు మాంసంగాని, అడవి జంతువుచే చంపబడిన పశువుల మాంసాన్ని గాని నేను ఎన్నడూ తినియుండలేదు. నా చిన్ననాటి నుండి ఈ నాటి వరకు నేను ఎన్నడూ అపరిశుద్ధ ఆహారం ముట్టి ఎరుగను. ఆ దుష్ట మాంసమేదీ నానోట బడలేదు.” </span></div>
<div class='p'>
<span class='v EK4_15' data-id='EK4_15'><span class='v-num v-15'>15&nbsp;</span>అందుకు దేవుడీలా అన్నాడు: “సరే! నీ రొట్టెను కాల్చటానికి ఎండిన ఆవుపేడ ఉపయోగించేటందుకు నీకు అనుమతి ఇస్తున్నాను. ఎండిన మనిషి మలం నీవు వినియోగించనవసరం లేదు.” </span></div>
<div class='p'>
<span class='v EK4_16' data-id='EK4_16'><span class='v-num v-16'>16&nbsp;</span>దేవుడు ఇంకా ఇలా అన్నాడు, “నరపుత్రుడా, యెరూషలేముకు ఆహార పదార్థాల సరఫరాను నిలిపి వేస్తున్నాను. అందువల్ల ప్రజలు తగుమాత్రం రొట్టె తినవలసి వస్తుంది. వారి ఆహార పదార్థాల సరఫరా విషయమై వారు మిక్కిలి చింతిస్తారు. వారికి తాగే నీరు కూడా పరిమితమవుతుంది. ఆ నీటిని తాగినప్పుడు వారు మిక్కిలి భీతిల్లుతారు. </span>
<span class='v EK4_17' data-id='EK4_17'><span class='v-num v-17'>17&nbsp;</span>ఎందువల్లనంటే ప్రజలకు తినటానికి తిండి, తాగటానికి నీరు తగినంత ఉండదు. ప్రజలు ఒకరిని చూచి ఒకరు భయ కంపితులవుతారు. వారివారి పాపాల కారణంగా వారు చిక్కి శల్యాలైపోతారు. </span></div></div>
<div class='footnotes'>

<span class='footnote' id='note-906'><span class='key'>* </span><a href='#footnote-906' class='backref'>4:5</a> <span class='text'> <span class="fk">మూడు … రోజులు </span><span class="ft">ప్రాచీన గ్రీకు ప్రతులలో నూటతొంభై రోజులని ఉంది.</span></span></span>
<span class='footnote' id='note-907'><span class='key'>† </span><a href='#footnote-907' class='backref'>4:13</a> <span class='text'> <span class="fk">అపరిశుభ్రమైన రొట్టెలు </span><span class="ft">అపరిశుభ్రమైన దానిని తాకిన రొట్టి. దానిని తిన్నవారు దేవుని ఆరాధనకు అర్హులుగారు. శుద్ధమైన, అపరిశుభ్రమైన వస్తువుల విషయమై లేవీయ. 11:15 చూడండి.</span></span></span>
</div>
<div class='footer'><div class='nav'>
<a class='prev' href='EK3.html'>&#9664;</a>
<a class='home' href='index.html'>&#9776;</a>
<a class='next' href='EK5.html'>&#9654;</a>
</div></div>
</body></html>
