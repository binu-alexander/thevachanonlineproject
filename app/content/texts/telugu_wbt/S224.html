<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ 2 సమూయేలు 24</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location akshar_unicode' href='S2.html'> 2 సమూయేలు 24 </a>
<a class='prev' href='S223.html'> &#9664; </a>
<a class='next' href='K11.html'> &#9654; </a>
</div></div>
<div class='chapter section S224 tel2010 tel S2 akshar_unicode' dir='ltr' data-id='S224' data-nextid='K11' data-previd='S223' lang='te'> 

<div class='c'>24</div>
<div class='s'>దావీదు తన సైన్యాన్ని లెక్కింప గోరటం </div>
<div class='p'>
<span class='v S224_1' data-id='S224_1'><span class='verse1 v-num v-1'>1&nbsp;</span>యెహోవా మరోసారి ఇశ్రాయేలీయుల పట్ల కోపం చెందాడు. యెహోవా దావీదును ఇశ్రాయేలీయులకు వ్యతిరేకమయ్యేలా చేశాడు. యెహోవా దావీదుతో, “వెళ్లు, ఇశ్రాయేలు వారిని, యూదా వారిని లెక్కించు” అని అన్నాడు. </span></div>
<div class='p'>
<span class='v S224_2' data-id='S224_2'><span class='v-num v-2'>2&nbsp;</span>దావీదు రాజు సైన్యాధక్షుడైన యోవాబును పిలిచి, “దాను నుండి బెయేర్షెబా వరకు తిరిగి ఇశ్రాయేలీయుల వంశాల వారందరినీ లెక్కించు. దానివల్ల వారెంత మంది వున్నారో నాకు తెలుస్తుంది,” అని అన్నాడు. </span></div>
<div class='p'>
<span class='v S224_3' data-id='S224_3'><span class='v-num v-3'>3&nbsp;</span>కాని యోవాబు రాజైన దావీదుతో ఇలా అన్నాడు, “ఇప్పటి జనాభా ఎంతైనా వుండనీ; నీ ప్రభువైన దేవుడు అంతకు వంద రెట్లు ప్రజలను నీకు యిచ్చుగాక! ఇది జరుగగా నీవు చూడాలని కాంక్షిస్తున్నాను. అయినా ఈ పని నీవెందుకు తల పెట్టావు?” </span></div>
<div class='p'>
<span class='v S224_4' data-id='S224_4'><span class='v-num v-4'>4&nbsp;</span>రాజు అది విని యోవాబును, సైన్యాధికారులను జనాభా లెక్కలు తీయమని తీవ్రంగా ఆజ్ఞాపించాడు. దానితో యోవాబు, సైన్యాధికారులు ఇశ్రాయేలులో జనాభా లెక్కలు తీయటానికి రాజును విడిచి వెళ్లారు. </span>
<span class='v S224_5' data-id='S224_5'><span class='v-num v-5'>5&nbsp;</span>వారు యోర్దాను నదిదాటారు. అరోయేరు వద్ద గుడారాలు వేశారు. వారి గుడారాలు లోయలోని నగరానికి కుడిప్రక్కగా వున్నవి. (నగరం గాదులోయ మధ్యలో వుంది. యాజేరుకు వెళ్లే మార్గంలోనే నగరంవుంది) </span></div>
<div class='p'>
<span class='v S224_6' data-id='S224_6'><span class='v-num v-6'>6&nbsp;</span>వారు గిలాదుకు, తహ్తింహోద్షీ దేశానికి వెళ్లారు. వారింకా దానాయానుకు, సీదోను ప్రాంతానికి వెళ్లారు. </span>
<span class='v S224_7' data-id='S224_7'><span class='v-num v-7'>7&nbsp;</span>వారు తూరు కోటను, మరియు హివ్వీయుల, కనానీయుల యొక్క నగరాలను దర్శించారు. వారు యూదా దేశపు దక్షిణ ప్రాంతాన గల బెయేర్షెబా చేరారు. </span>
<span class='v S224_8' data-id='S224_8'><span class='v-num v-8'>8&nbsp;</span>ఇలా దేశమంతా వారు తొమ్మిది నెలల, ఇరువది రోజుల పాటు తిరిగి చివరికి యెరూషలేముకు వచ్చారు. </span></div>
<div class='p'>
<span class='v S224_9' data-id='S224_9'><span class='v-num v-9'>9&nbsp;</span>జనాభా పట్టికను యోవాబు రాజుకు సమర్పించాడు. ఇశ్రాయేలులో కత్తి పట్టగల జనం ఎనిమిది లక్షలవరకు వున్నారు. యూదాలో ఐదులక్షల మంది వున్నారు. </span></div>
<div class='s'>దావీదును యెహోవా శిక్షించటం </div>
<div class='p'>
<span class='v S224_10' data-id='S224_10'><span class='v-num v-10'>10&nbsp;</span>జనాభా లెక్కలు చూసినందుకు దావీదు సిగ్గుపడ్డాడు. దావీదు యెహోవాకి ఇలా విన్నవించుకున్నాడు, “నేను చేసిన ఈ పనివల్ల నేను చాలా పాపం మూటగట్టుకున్నాను. ప్రభూవా, నా పాపాన్ని క్షమించమని వేడుకుంటున్నాను. నేను చాలా మూర్ఖంగా ప్రవర్తించాను.” </span></div>
<div class='p'>
<span class='v S224_11' data-id='S224_11'><span class='v-num v-11'>11&nbsp;</span>దావీదు ఉదయం నిద్రలేచే సరికి యెహోవా వాక్యం గాదుకు చేరింది. గాదు ప్రవక్త దావీదుకు సన్నిహితుడు. </span>
<span class='v S224_12' data-id='S224_12'><span class='v-num v-12'>12&nbsp;</span>గాదుకు యెహోవా ఇలా చెప్పాడు: “దావీదు వద్దకు వెళ్లి నా మాటగా ఈ విషయం చెప్పు: యెహోవా మూడు విషయాలు నీ ముందు వుంచుతున్నాడు. ఆయన నీకు చేయవలసిన దాని నొకటి నీవు ఎన్నుకో.” </span></div>
<div class='p'>
<span class='v S224_13' data-id='S224_13'><span class='v-num v-13'>13&nbsp;</span>దావీదుతో గాదు ఇలా చెప్పాడు: “నేను చెప్పేవాటిలో ఒక దానిని కోరుకో: ఏడేండ్ల కరువు నీకూ, నీ రాజ్యానికీ రావాలా, లేక నీ శత్రువులు నిన్ను మూడు నెలల పాటు వెన్నంటి తరమాలా, లేక మూడు రోజుల పాటు నీ దేశంలో వ్యాధులు ప్రబలాలా బాగా ఆలోచన చేసి ఈ మూడింటిలో నీవు దేనిని కోరుకుంటున్నావో చెప్పు. నేను నీ నిర్ణయాన్ని నన్ను పంపిన యెహోవాకి అందజేయాలి.” </span></div>
<div class='p'>
<span class='v S224_14' data-id='S224_14'><span class='v-num v-14'>14&nbsp;</span>గాదుతో దావీదు, “నిజంగా నేను చాలా క్లిష్ట పరిస్థితిలో పడ్డాను! యెహోవా దయామయుడు కావున ఆయన్నే మమ్మల్ని శిక్షించనీ, నాకు శిక్ష ప్రజలనుండి మాత్రం రానీయకు!” అని అన్నాడు. </span></div>
<div class='p'>
<span class='v S224_15' data-id='S224_15'><span class='v-num v-15'>15&nbsp;</span>అందువల్ల యెహోవా ఇశ్రాయేలులో వ్యాధులు ప్రబలేలా చేశాడు. ఉదయం మొదలైన వ్యాధులు నిర్ణయించిన గడువు వరకు ప్రబలినాయి. ఉత్తర దేశంలో దానునుండి దక్షిణ ఇశ్రాయేలులోని బెయేర్షెబా వరకు డెబ్బై వేల మంది చనిపోయారు. </span>
<span class='v S224_16' data-id='S224_16'><span class='v-num v-16'>16&nbsp;</span>దేవదూత యెరూషలేమును నాశనం చేసేందుకు చేయి పైకి లేపాడు. కాని జరిగిన విషాద సంఘటనలకు యెహోవా విచారించాడు. ప్రజలను నాశనం చేసిన దేవదూతతో యెహోవా, “ఇది చాలు! నీ చేయిదించు!” అని అన్నాడు. యోహోవాదూత యెబూసీయుడైన అరౌనా యొక్క కళ్లం<span class='note' id='footnote-324'><a href='#note-324' class='key'>*</a></span> వద్దవున్నాడు. </span></div>
<div class='s'>దావీదు అరౌనా కళ్లము కొనటం </div>
<div class='p'>
<span class='v S224_17' data-id='S224_17'><span class='v-num v-17'>17&nbsp;</span>ప్రజలను నశింపజేసిన దేవదూతను దావీదు చూశాడు. దావీదు యెహోవాకి యిలా విన్నవించుకున్నాడు, “నేను పాపం చేశాను! నేను తప్పు చేశాను! కాని నా ప్రజలంతా నన్ను గొర్రెలవలె అనుసరించారు! వారు చేసిన తప్పేమీ లేదు! కావున దయచేసి నీ కోపం నామీద, నా తండ్రి కుటుంబం మీద మాత్రమే చూపించు!” </span></div>
<div class='p'>
<span class='v S224_18' data-id='S224_18'><span class='v-num v-18'>18&nbsp;</span>ఆరోజు మరల గాదు దావీదు వద్దకు వచ్చి, “యెబూసీయుడైన అరౌనా యొక్క కళ్లం మీద యెహోవాకి ఒక బలిపీఠం నిర్మించు మని చెప్పాడు”. </span></div>
<div class='p'>
<span class='v S224_19' data-id='S224_19'><span class='v-num v-19'>19&nbsp;</span>గాదు చెప్పిన రీతి దావీదు అంతా చేశాడు. యెహోవా ఆజ్ఞలను దావీదు శిరసావహించాడు. దావీదు అరౌనాను చూడటానికి వెళ్లాడు. </span>
<span class='v S224_20' data-id='S224_20'><span class='v-num v-20'>20&nbsp;</span>అరౌనా తలెత్తి చూడగా అక్కడ రాజు(దావీదు) వున్నాడు. ఆయన మనుష్యులు తన వైపు రావటం చూశాడు. అరౌనా ఎదురేగి తన శిరస్సు నేలను ఆనే వరకు వంగి రాజుకు నమస్కరించాడు. </span>
<span class='v S224_21' data-id='S224_21'><span class='v-num v-21'>21&nbsp;</span>“నా ప్రభువైన రాజు నావద్దకు ఎందుకు వచ్చినట్లు?” అని అడిగాడు అరౌనా. </span></div>
<div class='p'>
<span class='v S224_21' data-id='S224_21'>అందుకు దావీదు, “నీనుండి నూర్పిడి కళ్లం కొనడానికి. అది కొని దానిపై యెహోవాకు ఒక బలిపీఠం నిర్మిస్తాను, అప్పడు ఈ వ్యాధులన్నీ అరికట్ట బడతాయి,” అని అన్నాడు. </span></div>
<div class='p'>
<span class='v S224_22' data-id='S224_22'><span class='v-num v-22'>22&nbsp;</span>“నా ప్రభువైన రాజు బలికి ఏది కావాలంటే అది తీసుకోవచ్చు. దహనబలికి కొన్ని ఎద్దులున్నాయి. అగ్నిని ప్రజ్వలింప చేయటానికి గింజలు రాలగొట్టే బల్లలు, మరియు ఎద్దులపై వేసే కాడికర్రలు వున్నాయి! </span>
<span class='v S224_23' data-id='S224_23'><span class='v-num v-23'>23&nbsp;</span>ఓ రాజా! ఇవన్నీ నీకు నేను ఇస్తాను.” అని అరౌనా దావీదుతో అన్నాడు. “నీ ప్రభువైన దేవుడు నీ పట్ల ప్రీతి చెందుగాక!” అని కూడ అన్నాడు. </span></div>
<div class='p'>
<span class='v S224_24' data-id='S224_24'><span class='v-num v-24'>24&nbsp;</span>అప్పుడు అరౌనాతో రాజు ఇలా అన్నాడు: “కాదు! నేను నిజం చెప్తున్నాను. నీకు వెలయిచ్చి నీ నుండి ఈ భూమినికొంటాను. నాకు వెల లేకుండా వచ్చిన వాటితో నా ప్రభువైన దేవునికి దహనబలులు ఇవ్వను!” </span></div>
<div class='p'>
<span class='v S224_24' data-id='S224_24'>కావున నూర్పిడి కళ్లాన్ని, ఎద్దులను, ఏభైతులాల వెండి వెల ఇచ్చి దావీదు కొన్నాడు. </span>
<span class='v S224_25' data-id='S224_25'><span class='v-num v-25'>25&nbsp;</span>తరువాత యెహోవాకి అక్కడ ఒక బలిపీఠాన్ని దావీదు నిర్మింప జేశాడు. దహనబలులు, సమాధాన బలులు దావీదు అర్పించాడు. </span></div>
<div class='p'>
<span class='v S224_25' data-id='S224_25'>దేశంకొరకు దావీదు చేసిన ప్రార్థనను యెహోవా ఆలకించి, ఇశ్రాయేలులో ప్రబలిన వ్యాధులను ఇంకా వ్యాపించకుండా ఆపాడు. </span></div></div>
<div class='footnotes'>

<span class='footnote' id='note-324'><span class='key'>* </span><a href='#footnote-324' class='backref'>24:16</a> <span class='text'> <span class="fk">అరౌనా యొక్క కళ్లం </span><span class="ft">దిన వృత్తాంతము మొదటి గ్రంథం 21:15లో “ఒర్నాను” కళ్లంవద్ద అని ఉన్నది.</span></span></span>
</div>
<div class='footer'><div class='nav'>
<a class='prev' href='S223.html'>&#9664;</a>
<a class='home' href='index.html'>&#9776;</a>
<a class='next' href='K11.html'>&#9654;</a>
</div></div>
</body></html>
