<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ 2 రాజులు 20</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location akshar_unicode' href='K2.html'> 2 రాజులు 20 </a>
<a class='prev' href='K219.html'> &#9664; </a>
<a class='next' href='K221.html'> &#9654; </a>
</div></div>
<div class='chapter section K220 tel2010 tel K2 akshar_unicode' dir='ltr' data-id='K220' data-nextid='K221' data-previd='K219' lang='te'> 

<div class='c'>20</div>
<div class='s'>హిజ్కియా మరణకరమైన వ్యాధితో బాధపడుట </div>
<div class='p'>
<span class='v K220_1' data-id='K220_1'><span class='verse1 v-num v-1'>1&nbsp;</span>ఆ సమయమున, హిజ్కియా వ్యాధిగ్రస్తుడయ్యాడు. దాదాపు మరణం పొందునంతగా వ్యాధిగ్రస్తుడైనాడు. ఆమోజు కుమారుడు “యెషయా ప్రవక్త హిజ్కియా వద్దకు వెళ్లి, ‘నీ ఇంటిని సరిదిద్దుకో. ఎందుకంటే నీవు మరణిస్తావు. నీవు బతకవు’ అని యెహోవా చెప్పుచున్నాడని చెప్పెను.” </span></div>
<div class='p'>
<span class='v K220_2' data-id='K220_2'><span class='v-num v-2'>2&nbsp;</span>హిజ్కియా తన ముఖము గోడ వైపుకు త్రిప్పుకుని యెహోవాను ప్రార్థించాడు. </span>
<span class='v K220_3' data-id='K220_3'><span class='v-num v-3'>3&nbsp;</span>“యెహోవా, నిన్ను నేను హృదయస్ఫూర్తిగా సేవించానని జ్ఞాపకము చేసుకో. నీవు మంచివని చెప్పిన పనులు నేను చేశాను” అని ప్రార్థించాడు. ఆ తర్వాత హిజ్కియా బిగ్గరగా విలపించాడు. </span></div>
<div class='p'>
<span class='v K220_4' data-id='K220_4'><span class='v-num v-4'>4&nbsp;</span>యెషయా తన మధ్యగది విడిచి వెళ్లడానికి ముందు యెహోవా మాట అతనికి వినవచ్చింది. </span>
<span class='v K220_5' data-id='K220_5'><span class='v-num v-5'>5&nbsp;</span>నా మనుష్యులకు నాయకుడైన హిజ్కియా వద్దకు వెళ్లి అతనితో చెప్పు. మీ పూర్వికులైన దావీదు యొక్క యెహోవా దేవుడనైన నేను, “నీ ప్రార్థన ఆలకించాను. నీ కన్నీళ్లు చూశాను. అందువల్ల నీ రోగమును నయము చేస్తాను. మూడవ రోజున, నీవు యెహోవా యొక్క ఆలయము వద్దకు వెళ్లుము. </span>
<span class='v K220_6' data-id='K220_6'><span class='v-num v-6'>6&nbsp;</span>నేను నీ జీవితానికి పదునైదుయేండ్లు కలుపుతాను. నేను నిన్ను కాపాడతాను. అష్షూరు రాజు శక్తి నుండి నేను నీ నగరాన్ని కాపాడతాను. నేనిది నా కోసము చేస్తున్నాను. ఎందుకంటే నేను నా సేవకుడైన దావీదుకి వాగ్దానం చేశాను కనుక” అని పలికెను. </span></div>
<div class='p'>
<span class='v K220_7' data-id='K220_7'><span class='v-num v-7'>7&nbsp;</span>తర్వాత యెషయా, “అత్తికాయల మిశ్రము చేసి దానిని వాచిన చోట వుంచుము” అన్నాడు. </span></div>
<div class='p'>
<span class='v K220_7' data-id='K220_7'>అందువల్ల వారు అత్తికాయల మిశ్రం తీసి దానిని హిజ్కియాకు వాచిన చోటవుంచారు. తర్వాత హిజ్కియా స్వస్థపడెను. </span></div>
<div class='p'>
<span class='v K220_8' data-id='K220_8'><span class='v-num v-8'>8&nbsp;</span>హిజ్కియా యెషయాతో, “యెహోవా నాకు నయం చేసే సంకేతము ఏమిటి? మూడో రోజున యెహోవా ఆలయానికి నేను వెళ్లడానికి సంకేత మేమిటి?” అని అడిగాడు. </span></div>
<div class='p'>
<span class='v K220_9' data-id='K220_9'><span class='v-num v-9'>9&nbsp;</span>“నీ కేది కావాలి? నీడ పది అడుగులు ముందుకి పోవలెనా లేక పది అడుగులు వెనుకకు పోవలెనా? ఇదే నీకు యెహోవా నుంచి వచ్చే సంకేతము. యెహోవా తాను చేస్తానని చెప్పినది చేసేందుకు సంకేతము” అని యెషయా చెప్పాడు. </span></div>
<div class='p'>
<span class='v K220_10' data-id='K220_10'><span class='v-num v-10'>10&nbsp;</span>హిజ్కియా, “నీడ పది అడుగులు క్రిందికి వెళ్లడం, నీడకు చాలా సులభమైనది లేదు. నీడని పది అడుగులు వెనుకకు మరల్చుము” అని బదులు చెప్పాడు. </span></div>
<div class='p'>
<span class='v K220_11' data-id='K220_11'><span class='v-num v-11'>11&nbsp;</span>తర్వాత యెహోవాని యెషయా ప్రార్థించాడు. మరియు యెహోవా నీడను పదిమెట్లు వెనుకకు మరలునట్లు చేసెను. అది పూర్వము వున్నట్లుగా, మెట్ల మీద వెనుకకు పోయాడు. </span></div>
<div class='s'>హిజ్కియా మరియు బబులోను నుంచి వచ్చిన మనుష్యులు </div>
<div class='p'>
<span class='v K220_12' data-id='K220_12'><span class='v-num v-12'>12&nbsp;</span>ఆ సమయమున, బలదాను కొడుకైన బెరోద క్బలదాను బబులోనుకు రాజుగా వున్నాడు. అతను హిజ్కియాకి ఒక కానుక, ఉత్తరాలు పంపాడు. బెరోదక్బలదాను ఇలా చేయడానికి కారణం, హిజ్కియా వ్యాధిగ్రస్తుడైవున్నాడని విన్నందువల్లనే. </span>
<span class='v K220_13' data-id='K220_13'><span class='v-num v-13'>13&nbsp;</span>హిజ్కియా బబులోను నుంచి వచ్చిన మనుష్యుల్ని ఆహ్వానించాడు. వారికి తన ఇంటగల అన్ని విలువగల వస్తువులు చూపించాడు. అతడు తన నిధులలో వున్న వెండి బంగారాలు, మసాలా వస్తువులు, ఖరీదైన పరిమళ తైలము, ఆయుధాలు, మొదలైన వాటిని చూపించాడు. తన మొత్తము రాజభవనములో హిజ్కియాకు కలిగిన దానంతటిలో వారికి చూపనిది ఏదీ లేదు. </span></div>
<div class='p'>
<span class='v K220_14' data-id='K220_14'><span class='v-num v-14'>14&nbsp;</span>తర్వాత ప్రవక్త అయిన యెషయా హిజ్కియా రాజు వద్దకు వచ్చి అతనిని, “ఈ మనుష్యులేమని చెప్పారు? ఎక్కడినుంచి వచ్చారు?” అని అడిగాడు. </span></div>
<div class='p'>
<span class='v K220_14' data-id='K220_14'>“వారు చాలా దూరదేశమైన బబులోను నుంచి వచ్చారు” అని హిజ్కియా చెప్పాడు. </span></div>
<div class='p'>
<span class='v K220_15' data-id='K220_15'><span class='v-num v-15'>15&nbsp;</span>“వారు నీ ఇంటిలో ఏమి చూశారు?” అని యెషయా అడిగినాడు. </span></div>
<div class='p'>
<span class='v K220_15' data-id='K220_15'>“వారు మాట ఇంట అన్నీ చూశారు. నా నిధులలో వారు చూడనిది ఏదీలేదు.” అని హిజ్కియా సమాధానమిచ్చాడు. </span></div>
<div class='p'>
<span class='v K220_16' data-id='K220_16'><span class='v-num v-16'>16&nbsp;</span>అప్పుడు యెషయా హిజ్కియాతో ఇట్లన్నాడు: “యెహోవా నుంచి వచ్చిన ఈ సందేశము విను. </span>
<span class='v K220_17' data-id='K220_17'><span class='v-num v-17'>17&nbsp;</span>మీ ఇంటగల వస్తువులన్నీ, నేటిదాకా మీపూర్వికులు సమకుర్చిన వస్తువులు బబులోనుకు తీసుకొని పోబడుతుంది. ఏమియు మిగలదు. యెహోవా దీనిని చెప్తున్నాడు. </span>
<span class='v K220_18' data-id='K220_18'><span class='v-num v-18'>18&nbsp;</span>బబులోను వారు నీ కుమారులను తీసుకుపోతారు. మరియు నీకుమారులు బబులోను రాజు అంతఃపురములో నపుంసకులు అవుతారు.” </span></div>
<div class='p'>
<span class='v K220_19' data-id='K220_19'><span class='v-num v-19'>19&nbsp;</span>అప్పుడు యెషయాతో, “యెహోవా నుంచి వచ్చిన ఈ సందేశము మంచిది” అని హిజ్కియా చెప్పాడు. హిజ్కియా ఇది కూడా చెప్పాడు: “నా జీవితకాలములో నిజమైన శాంతి నెలకొన్నచో, అది చాలా మంచిది.” </span></div>
<div class='p'>
<span class='v K220_20' data-id='K220_20'><span class='v-num v-20'>20&nbsp;</span>హిజ్కియా చేసిన అన్ని సత్కార్యములు నగరంలోకి నీళ్లు రావడానికి గాను అతను జలాశయము, సొరంగ కాలువను, నిర్మించిది కాలువలు వేయించినది కూడా <span class='bk'>“యూదా రాజుల చరిత్ర”</span> అనే గ్రంథంలో వ్రాయబడివున్నాయి. హిజ్కియా మరణించగా, </span>
<span class='v K220_21' data-id='K220_21'><span class='v-num v-21'>21&nbsp;</span>అతని పూర్వికులతో పాటుగా, అతనిని సమాధి చేశారు. మరియు హిజ్కియా కుమారుడు మనష్షే అతని తర్వాత కొత్తగా రాజ్యయ్యాడు. </span></div></div>
<div class='footnotes'>

</div>
<div class='footer'><div class='nav'>
<a class='prev' href='K219.html'>&#9664;</a>
<a class='home' href='index.html'>&#9776;</a>
<a class='next' href='K221.html'>&#9654;</a>
</div></div>
</body></html>
