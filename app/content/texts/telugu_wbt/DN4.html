<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ దానియేలు 4</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location akshar_unicode' href='DN.html'> దానియేలు 4 </a>
<a class='prev' href='DN3.html'> &#9664; </a>
<a class='next' href='DN5.html'> &#9654; </a>
</div></div>
<div class='chapter section DN4 tel2010 tel DN akshar_unicode' dir='ltr' data-id='DN4' data-nextid='DN5' data-previd='DN3' lang='te'> 

<div class='c'>4</div>
<div class='s'>నెబుకద్నెజరు చెట్టు గురించి కలగనుట </div>
<div class='p'>
<span class='v DN4_1' data-id='DN4_1'><span class='verse1 v-num v-1'>1&nbsp;</span>రాజైన నెబుకద్నెజరు తన లేఖను ప్రపంచంలో అన్ని జనాంగాలకు, ఇతర భాషలు మాటలాడే దేశాలకు, ప్రజలకు వ్రాయిస్తూ </span></div>
<div class='b'> &nbsp; 
<span class='v DN4_1' data-id='DN4_1'></span></div>
<div class='mi'>
<span class='v DN4_1' data-id='DN4_1'>మీ అందరికీ సమాధాన మగుగాక! </span></div>
<div class='pi'>
<span class='v DN4_2' data-id='DN4_2'><span class='v-num v-2'>2&nbsp;</span>అత్యున్నతుడైన దేవుడు, నా కోసం చేసిన అద్భుత విషయాలు, అద్భుత సంఘటనల గురించి చెప్పడానికి సంతోసిస్తున్నాను. </span></div>
<div class='b'> &nbsp; </div>
<div class='q'>
<span class='v DN4_3' data-id='DN4_3'><span class='v-num v-3'>3&nbsp;</span>దేవుని సూచనలు, అద్భుతాలు </span></div>
<div class='q2'>
<span class='v DN4_3' data-id='DN4_3'>మహాగొప్పవి, శక్తివంతమైనవి. </span></div>
<div class='q'>
<span class='v DN4_3' data-id='DN4_3'>దేవుని రాజ్యం శాశ్వతమైనది. </span></div>
<div class='q2'>
<span class='v DN4_3' data-id='DN4_3'>దేవుని ప్రభుత్వం అన్ని తరాలు కొనసాగుతుంది. </span></div>
<div class='b'> &nbsp; </div>
<div class='pi'>
<span class='v DN4_4' data-id='DN4_4'><span class='v-num v-4'>4&nbsp;</span>నెబుకద్నెజరు అను నేను నా అంతఃపురాన ఉన్నాను. నేను సుఖంగా సంతోషంగా ఉన్నాను. </span>
<span class='v DN4_5' data-id='DN4_5'><span class='v-num v-5'>5&nbsp;</span>నన్ను భయంగొలిపే కల ఒకటి వచ్చింది. నేను నా పడకమీద ఉన్నాను. నా మనస్సులోని ఆలోచనలు నన్ను భయపెట్టాయి. </span>
<span class='v DN4_6' data-id='DN4_6'><span class='v-num v-6'>6&nbsp;</span>అందువల్ల బబులోనులోని వివేకవంతులందరినీ నావద్దకు తీసుకు రమ్మని ఆజ్ఞ ఇచ్చాను. ఎందుకంటే వారు నా కలయొక్క అర్థం చెప్పగలరని. </span>
<span class='v DN4_7' data-id='DN4_7'><span class='v-num v-7'>7&nbsp;</span>ఇంద్ర జాలికులు, కల్దీయులు వచ్చారు. రాగానే వారితో కల వృత్తాంతం చెప్పాను. కాని దాని అర్థమేమిటో వారు చెప్పలేకపోయారు. </span>
<span class='v DN4_8' data-id='DN4_8'><span class='v-num v-8'>8&nbsp;</span>చివరికి దానియేలు వచ్చాడు. (నా దేవుని గౌరవించే నిమిత్తం నేను దానియేలుకు బెల్తెషాబరు అని పేరుపెడితిని. పరిశుద్ధ దేవుళ్ళ ఆత్మ<span class='note' id='footnote-956'><a href='#note-956' class='key'>*</a></span> అతనిలో వుంది.) నా కల గురించి దానియేలుతో చెప్పాను. </span>
<span class='v DN4_9' data-id='DN4_9'><span class='v-num v-9'>9&nbsp;</span>నేను ఈ విధంగా చెప్పాను: “బెలైషాజరూ! ఇంద్ర జాలికులందరిలో నీవు చాలా ముఖ్యుడివి. పరిశుద్ధ దేవుళ్ళ ఆత్మ నీలో ఉన్నట్లు నాకు తెలుసు. ఏ రహస్యమూ నీకు తెలుసుకోవడం కష్టంకాదు. ఇది నేను (కన్నకల) దాని అర్థమేమిటో చెప్పుము. </span>
<span class='v DN4_10' data-id='DN4_10'><span class='v-num v-10'>10&nbsp;</span>నేను నా పడక మీద ఉండగా ఈ దర్శనం నేను చూశాను. నా యెదుట భూమి మధ్యలో ఒక వృక్షం ఉంది. అది చాలా ఎత్తైనది. </span>
<span class='v DN4_11' data-id='DN4_11'><span class='v-num v-11'>11&nbsp;</span>ఆ చెట్టు ఏపుగా దృఢంగా పెరిగింది. ఆ చెట్టు పైభాగం ఆకాశాన్ని అంటిందా అన్నట్లున్నది. భూమిమీద ఎక్కడినుంచ యినా ఆ చెట్టుని చూడవచ్చు. </span>
<span class='v DN4_12' data-id='DN4_12'><span class='v-num v-12'>12&nbsp;</span>ఆ చెట్టు ఆకులు చాలా అందమైనవి. దాని మీద చాలా పళ్లు ఉన్నాయి. అవి అందరికీ ఆహారంగా ఉన్నాయి. భూజంతువులకు చెట్టుక్రింద నీడ లభించింది. దాని కొమ్మలలో పక్షులు ఉన్నవి. ప్రతీ జీవి ఆ చెట్టునుండి పోషింటబడింది. </span></div>
<div class='pi'>
<span class='v DN4_13' data-id='DN4_13'><span class='v-num v-13'>13&nbsp;</span>“నేను నా పడక మీదనే పడుకొని నా దర్శనంలో కావలివానివలె పరలోకంనుంచి ఒక పవిత్రుడు క్రిందికి రావడం చూశాను. </span>
<span class='v DN4_14' data-id='DN4_14'><span class='v-num v-14'>14&nbsp;</span>అతను చాలా బిగ్గరగా మాట్లాడాడు, ‘చెట్టును నరికి వేయండి. చెట్టుకొమ్మల్ని నరికి వేయండి. దాని ఆకులను, దాని పండ్లని త్రుంచి పారవేయండి. చెట్టుకిందవున్న జంతువుల్ని తోలివేయండి. దాని కొమ్మల మీదవున్న పక్షుల్ని ఎగిరి పోనివ్వండి. </span>
<span class='v DN4_15' data-id='DN4_15'><span class='v-num v-15'>15&nbsp;</span>కాని దాని మొద్దును వేళ్లతో సహాభూమిలోనే ఉండనివ్వండి. దాని చుట్టూ ఇనుమూ కంచు కలిసిన ఒక బద్దీ వేయండి. చెట్టుమొద్దు, వ్రేళ్లు పొలంలో పెరిగే గడ్డి మధ్యలో భూమిలోనే ఉండినివ్వండి. మంచు చేత దాన్ని తడవ నివ్వండి. అని అతను చెప్పాడు. </span>
<span class='v DN4_16' data-id='DN4_16'><span class='v-num v-16'>16&nbsp;</span>ఇక మీదట అతను మనిషిలా ఆలోచించడు. అతనికి జంతువుల బుద్ధి వస్తుంది. ఏడు కాలాలు (సంవత్సరాలు) అతని మీదగా గడుస్తాయి.’ </span></div>
<div class='pi'>
<span class='v DN4_17' data-id='DN4_17'><span class='v-num v-17'>17&nbsp;</span>“కావలి దూత ద్వారా ఈ ఆజ్ఞ జారీ అయింది. పరిశుద్ధుల ద్వారా నిర్ణయం జరిగింది. ఇది అంతం వరకు ఉంటుంది. మహోన్నతుడైన దేవుడు మనుష్యుల రాజ్యాలను పరిపాలిస్తున్నాడని భూమి మీద నివసించే మనుష్యులందరు తెలుసుకొనేందుకు వీలవుతుంది. ఆయనకు నచ్చిన ఎవరికైనా దేవుడు ఆ రాజ్యాలను ఇచ్చి వేస్తాడు. ఆ రాజ్యాలను పాలించేందుకు వినయ విధేయతగల వారిని దేవుడు ఎన్నుకుంటాడు! </span></div>
<div class='pi'>
<span class='v DN4_18' data-id='DN4_18'><span class='v-num v-18'>18&nbsp;</span>“ఇదే నెబుకద్నెజరు రాజునైన నేను కన్నకల. ఇప్పుడు బెలైషాజరూ (దానియేలూ) ఈ కల అర్థం చెప్పుము. నా రాజ్యాంలోని వివేకవంతు లెవ్వరూ నాకు ఆ కల అర్థం చెప్పలేకపోయారు. కాని బెలైషాజరూ, నీవు ఆ కల గురించి చెప్పగలవు. ఎందుకంటే నీలో పరిశుద్ధ దేవతల ఆత్మవుంది.” </span></div>
<div class='b'> &nbsp; </div>
<div class='p'>
<span class='v DN4_19' data-id='DN4_19'><span class='v-num v-19'>19&nbsp;</span>తర్వాత దానియేలు (బెలైషాజరు) కొంచెంసేపు చాలా ఆశ్చర్యచకితుడయ్యాడు. ఆలోచిస్తున్న విషయాలు అతన్ని కలత పరచినవి. అందువల్ల రాజు, “బెల్తెషాజరూ! (దానియేలు) ఆ కలగాని, ఆ కలయొక్క అర్థంగాని, నిన్ను కలత చెందనీయకుండును గాక” అని చెప్పాడు. </span></div>
<div class='p'>
<span class='v DN4_19' data-id='DN4_19'>తర్వాత బెల్తెషాజరు (దానియేలు) రాజుతో ఇలా అన్నాడు: “నా రాజా! ఆ కల నీ విరోధులకు జరుగునుగాక! నీ శత్రువులకు ఆ కలయొక్క అర్థము నెరవేరును గాక! </span>
<span class='v DN4_20 DN4_21' data-id='DN4_20'><span class='v-num v-20-21'>20-21&nbsp;</span>కలలో నీవొక వృక్షాన్ని చూశావు. అది ఏపుగా దృఢంగా పెరిగింది. దాని పైభాగం ఆకాశాన్ని అంటినట్లుగా ఉంది. భూమిమీద ఎక్కడినుంచియైనా దానిని చూడవచ్చు. దాని ఆకులు అందంగా ఉన్నాయి. ఫలసమృద్ధి కూడా ఉంది. ఆ పళ్లు ప్రతివారికీ సమృద్థిగా ఆహారం సమకూర్చాయి. అది అడవి మృగాలకు ఆశ్రయం. దాని కొమ్మలేమో పక్షుల నివాసస్థానం. అలాంటి వృక్షామే నీవు చూసింది. </span>
<span class='v DN4_22' data-id='DN4_22'><span class='v-num v-22'>22&nbsp;</span>రాజా. నీవే ఆ వృక్షానివి. నీవు మహా శక్తిమంతుడవయ్యావు. ఆకాశాన్ని అంటిన ఉన్నత వృక్షంవంటి వాడవు నీవు. నీ అధికారం భూమిమీద దూర భాగాలకు కూడా వ్యాపించింది.” </span></div>
<div class='p'>
<span class='v DN4_23' data-id='DN4_23'><span class='v-num v-23'>23&nbsp;</span>“రాజా, పరలోకంనుంచి ఒక పవిత్ర కావలి దేవదూత క్రిందికి రావడం నీవు చూశావు. అతడు ఇలా అన్నాడు: ‘చెట్టుని నరికివేయుము; నాశనం చేయుము. ఇనుము కంచు బద్దీతో కట్టబడి, పొలంలోని గడ్డి మధ్య నాటబడిన ఆ మొద్దును ప్రేళ్ళతో సహా భూమిలోనే విడిచిపెట్టు. ఏడు కాలాలు (సంవత్సరాలు) అతను మంచుకు తడుస్తూ మృగంవలె జీవస్తాడు.’ </span></div>
<div class='p'>
<span class='v DN4_24' data-id='DN4_24'><span class='v-num v-24'>24&nbsp;</span>“రాజా, కలయొక్క అర్థం ఇదే. మహోన్నతుడైన దేవుడు ఇవి జరుగుతాయని నా రాజువైన నీకు ఆజ్ఞాపించాడు. </span>
<span class='v DN4_25' data-id='DN4_25'><span class='v-num v-25'>25&nbsp;</span>నెబుకద్నెజరు రాజా, నీ ప్రజలనుంచి దూరంగా నీవు తరుమబడుతావు. భూజంతువుల మధ్య నీవు నివసిస్తావు. ఎద్దువలె నీవు పచ్చిక తింటావు. నీవు మంచుచేత తడుస్తావు. అలా ఏడు కాలాలు (సంవత్సరాలు) గడిచి పోతాయి. అప్పుడు నీవీపాఠం నేర్చుకుంటావు-మహోన్నతుడైన దేవుడు మనుష్యుల రాజ్యాలను పరిపాలిస్తున్నాడనియు, తనకు నచ్చిన ఎవనికైనా రాజ్యాలను ఇచ్చివేస్తాడనియు నీవు తెలుసుకుంటావు. </span></div>
<div class='p'>
<span class='v DN4_26' data-id='DN4_26'><span class='v-num v-26'>26&nbsp;</span>“చెట్టు మొద్దు, వ్రేళ్లనీ నేలలోనే ఉంచుము అని ఇవ్వబడిన ఆజ్ఞకు అర్థమిది: మహోన్నతుడైన ఆ దేవుడే మనుష్యుల రాజ్యాలను పరిపాలిస్తున్నాడన్న విషయం నీవు తెలుసుకున్నప్పుడు, నీ రాజ్యం నీకు ఇవ్వ బడుతుంది. </span>
<span class='v DN4_27' data-id='DN4_27'><span class='v-num v-27'>27&nbsp;</span>అందువల్ల, రాజా, నా సమహాని స్వీకరించుము. పాపం చేయడం ఆపివేయుము. సరి యైనదేదో అదే జరిగించుము. చెడు విషయాలు చేయడం ఆపివేయుము. బీదవారిపట్ల దయగలిగి ఉండుము. అప్పుడు నీవు క్రమంగా విజయాన్ని పొందగలవు.” </span></div>
<div class='p'>
<span class='v DN4_28' data-id='DN4_28'><span class='v-num v-28'>28&nbsp;</span>నెబుకద్నెజరు రాజుకి ఆ ఘటనలన్నీ జరిగినవి. </span>
<span class='v DN4_29 DN4_30' data-id='DN4_29'><span class='v-num v-29-30'>29-30&nbsp;</span>కల వచ్చిన పన్నెండు నెలల తర్వాత, బబులోనులోని తన అంతఃపురం పైభాగాన నెబుకద్నెజరు నడుచుచుండగా రాజు బబులోనువైపు చూసి, “ఈ గొప్ప నగరాన్ని, ఈ గొప్ప అంతఃపురాన్ని నా శక్తివల్ల నిర్మించాను. నేనెంత గొప్పవాడనో తెలపటానికి ఈ అంతః పురాన్ని నిర్మించాను” అని తన మనస్సులో చెప్పుకొన్నాడు. </span></div>
<div class='p'>
<span class='v DN4_31' data-id='DN4_31'><span class='v-num v-31'>31&nbsp;</span>అతని మాటలు ఇంకా అతని నోటిలోనే ఉండగా, ఆకాశమునుంచి ఒక స్వరం వినిపించింది. “నెబుకద్నెజరు రాజా, ఈ మాటలు నీకోసమే: నీ వద్దనుంచి నీ అధికారం తీసివేయబడింది. </span>
<span class='v DN4_32' data-id='DN4_32'><span class='v-num v-32'>32&nbsp;</span>ప్రజలనుండి నీవు తరిమి వేయబడతావు. భూజంతువులతో మేస్తావు. నీవు గుణపాఠం నేర్చుకునేలోగా ఏడు కాలాలు (సంవత్సరాలు) గడిచి పోతాయి. అప్పుడు మనుష్యుల రాజ్యాలను సర్వోన్నతుడైన దేవుడు పరిపాలిస్తాడనియు, తనకు నచ్చిన వానికి రాజ్యాలు ఇస్తాడనియు నీవు తెలుసుకుంటావు.” </span></div>
<div class='p'>
<span class='v DN4_33' data-id='DN4_33'><span class='v-num v-33'>33&nbsp;</span>ఆ విషయాలు వెంటనే జరిగాయి. నెబుకద్నెరును ప్రజలు తమ మధ్యనుండి తరిమివేశారు. అతడు ఎద్దువలె పచ్చిక వేయ సాగాడు. ఆకాశ మంచుచేత అతని దేహం తడిసింది. గ్రద్ద ఈకలవలె అతని గోళ్లు పొడుగ్గా పెరిగాయి. </span></div>
<div class='p'>
<span class='v DN4_34' data-id='DN4_34'><span class='v-num v-34'>34&nbsp;</span>ఆ యేడేళ్ల కాలం పూర్తి కాగానే, నెబుకద్నెజరు అను నేను ఆకాశంవైపు కన్నెత్తి చూశాను. మళ్లీ నాకు మానవబుద్ది లభించింది. అప్పుడు మహోన్నతుడైన దేవున్ని నేను కీర్తించాను. ఎల్లాకాలము నివసించే ఆయనను గౌరవించి, ఇలా ప్రశంసించాను: </span></div>
<div class='b'> &nbsp; 
<span class='v DN4_34' data-id='DN4_34'></span></div>
<div class='q'>
<span class='v DN4_34' data-id='DN4_34'>ఆయన పరిపాలన శాశ్వతమైనది, </span></div>
<div class='q2'>
<span class='v DN4_34' data-id='DN4_34'>తరతరాలకు ఆయన రాజ్యం కొనసాగుతుంది. </span></div>
<div class='q'>
<span class='v DN4_35' data-id='DN4_35'><span class='v-num v-35'>35&nbsp;</span>భూమిమీద మనుష్యులు </span></div>
<div class='q2'>
<span class='v DN4_35' data-id='DN4_35'>ఆయన ఎదుట లెక్క లేనివారికి సమానము. </span></div>
<div class='q'>
<span class='v DN4_35' data-id='DN4_35'>దేవుడు పరలోకలమందలి సైన్యాలకు, </span></div>
<div class='q2'>
<span class='v DN4_35' data-id='DN4_35'>భూమిమీది మనుష్యులకు తనకు ఇష్టము వచ్చినట్లు చేస్తాడు. </span></div>
<div class='q'>
<span class='v DN4_35' data-id='DN4_35'>ఎవ్వరూ ఆయన శక్తివంతమైన హస్తాన్ని ఆపలేరు. </span></div>
<div class='q2'>
<span class='v DN4_35' data-id='DN4_35'>ఎవ్వరూ ఆయన చేసే పనుల్ని ప్రశ్నించలేరు. </span></div>
<div class='b'> &nbsp; </div>
<div class='pi'>
<span class='v DN4_36' data-id='DN4_36'><span class='v-num v-36'>36&nbsp;</span>అందువల్ల, ఆ సమయాన, దేవుడు నాకు సరి అయిన బుద్ధిని ప్రసాదించాడు. రాజుగా అధిక గౌరవం, శక్తిని నాకు తిరిగి ఇచ్చాడు. మరల నా సలహాదారులు రాజపురుషులు నా సలహా అడగ సాగారు. నేను మళ్లీ రాజుని అయ్యాను. పూర్వం కంటె ఎక్కువ శక్తి ఎక్కువ గొప్పతనం నాకు వచ్చాయి. </span>
<span class='v DN4_37' data-id='DN4_37'><span class='v-num v-37'>37&nbsp;</span>ఇప్పుడు, నెబుకద్నెజరు అను నేను పరలోక మందున్న రాజుని కీర్తిస్తున్నాను, గౌరవిస్తున్నాను. ఆయన చేసే ప్రతిది సరి అయినదే. ఆయన ఎప్పుడూ న్యాయంగానే ఉంటాడు. గర్విష్ఠులను ఆయన అణగ ద్రొక్కుతాడు. </span></div></div>
<div class='footnotes'>

<span class='footnote' id='note-956'><span class='key'>* </span><a href='#footnote-956' class='backref'>4:8</a> <span class='text'> <span class="fk">ఆత్మ </span><span class="ft">‘పరిశుద్ధ దేవుని ఆత్మ’ అని అర్థం.</span></span></span>
</div>
<div class='footer'><div class='nav'>
<a class='prev' href='DN3.html'>&#9664;</a>
<a class='home' href='index.html'>&#9776;</a>
<a class='next' href='DN5.html'>&#9654;</a>
</div></div>
</body></html>
