<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ నిర్గమకాండము 33</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location akshar_unicode' href='EX.html'> నిర్గమకాండము 33 </a>
<a class='prev' href='EX32.html'> &#9664; </a>
<a class='next' href='EX34.html'> &#9654; </a>
</div></div>
<div class='chapter section EX33 tel2010 tel EX akshar_unicode' dir='ltr' data-id='EX33' data-nextid='EX34' data-previd='EX32' lang='te'> 

<div class='c'>33</div>
<div class='s'>నేను మీతో రాను </div>
<div class='p'>
<span class='v EX33_1' data-id='EX33_1'><span class='verse1 v-num v-1'>1&nbsp;</span>అయితే మోషేతో యెహోవా యిలా అన్నాడు: “ఈజిప్టు నుండి నీవు బయటకు తీసుకు వచ్చిన నీ ప్రజలూ, నీవూ ఇక్కడనుండి వెళ్లిపోవాలి. అబ్రాహాము, ఇస్సాకు, యాకోబలకు ఇస్తానని నేను వాగ్దానం చేసిన దేశానికి వెళ్లండి. నేను వాళ్లకు వాగ్దానం చేసాను. మీ సంతానమునకు ఆ దేశాన్ని ఇస్తానని నేను చెప్పాను. </span>
<span class='v EX33_2' data-id='EX33_2'><span class='v-num v-2'>2&nbsp;</span>మీకు ముందు వెళ్లడానికి ఒక దూతను నేను పంపిస్తాను. కనానీయులను, అమ్మోరీయులను, హిత్తీయులను పెరిజ్జీయులను. హివ్వీయులను, యెబూసీయులను నేను ఓడిస్తాను. ఆ ప్రజలు మీ దేశాన్ని విడిచి పెట్టేసేటట్టు బలవంతం చేస్తాను. </span>
<span class='v EX33_3' data-id='EX33_3'><span class='v-num v-3'>3&nbsp;</span>కనుక అనేక మంచి వాటితో నిండిన దేశానికి వెళ్లండి. కానీ నేను మీతో రాను. మీరు చాలా మొండివారు. నేను మీతో వస్తే మార్గంలో కోపంవచ్చి మిమ్మల్ని నేను నాశనం చేయవల్సి వస్తుందేమో.” </span></div>
<div class='p'>
<span class='v EX33_4' data-id='EX33_4'><span class='v-num v-4'>4&nbsp;</span>ఈ దుర్వార్తను ప్రజలు విని చాలా విచారించారు. దీని తర్వాత ప్రజలు నగలు పెట్టుకోలేదు. </span>
<span class='v EX33_5' data-id='EX33_5'><span class='v-num v-5'>5&nbsp;</span>“మీరు మొండివారు నేను మీతో కొంచెంసేపు ప్రయాణం చేసినా సరే నేను మిమ్మల్ని నాశనం చేయాల్సి వస్తుంది. కనుక మీ నగలన్నీ తీసి వేయండి. అప్పుడు మీ విషయం ఏమి చేయాలో నేను ఆలోచిస్తాను” అని మోషేతో యెహోవా చెప్పినందువల్ల వారు నగలు ధరించలేదు. </span>
<span class='v EX33_6' data-id='EX33_6'><span class='v-num v-6'>6&nbsp;</span>కనుక హోరేబు కొండ దగ్గర ఇశ్రాయేలు ప్రజలు వారి నగలన్నీ తీసి వేసారు. </span></div>
<div class='s'>తాత్కాలిక సన్నిధి గుడారం </div>
<div class='p'>
<span class='v EX33_7' data-id='EX33_7'><span class='v-num v-7'>7&nbsp;</span>గుడారాన్ని, నివాస డేరాలకు కొంత దూరం బయటకు జరిపాడు మోషే. “సన్నిధి గుడారం” అని మోషే దానికి పేరు పెట్టాడు. ఏ వ్యక్తిగాని యెహోవాను ఏదైనా అడగాలంటే, నివాస డేరాలకు వెలుపల ఉన్న సన్నిధి గుడారానికి వెళ్లాల్సి వచ్చింది. </span>
<span class='v EX33_8' data-id='EX33_8'><span class='v-num v-8'>8&nbsp;</span>ఎప్పుడేనా సరే, బయటకు ఆ గుడారానికి మోషే వెళ్తే ప్రజలంతా అతన్ని గమనిస్తూ ఉండేవారు. ప్రజలంతా వారి గుడారపు ద్వారం దగ్గర నిలబడి మోషే సన్నిధి గుడారంలో ప్రవేశించేవరకు అతణ్ణి గమనించి చుస్తుండేవారు. </span>
<span class='v EX33_9' data-id='EX33_9'><span class='v-num v-9'>9&nbsp;</span>మోషే సన్నిధి గుడారంలోకి వెళ్లినప్పుడల్లా స్తంభంలా నిలువుగా ఉన్న మేఘం నిలిచి ఉండేది. ఈ విధంగా మోషేతో యెహోవా మాట్లాడతాడు. </span>
<span class='v EX33_10' data-id='EX33_10'><span class='v-num v-10'>10&nbsp;</span>సన్నిధి గుడారపు ద్వారం దగ్గర మేఘాన్ని చూడగానే ప్రజలు యెహోవాను ఆరాధించుటకు సాష్టాంగపడేవారు. </span></div>
<div class='p'>
<span class='v EX33_11' data-id='EX33_11'><span class='v-num v-11'>11&nbsp;</span>మోషేతో ముఖాముఖీగా యెహోవా మాట్లాడాడు. ఒక మనిషి తన స్నేహితునితో మాట్లాడినట్లు మోషేతో యెహోవా మాట్లాడాడు. దేవునితో మాట్లాడిన తర్వాత, మోషే ఎప్పుడూ బసకు వెళ్లిపోయేవాడు. నూను కుమారుడైన యెహోషువ అనే ఒక యువకుడు మోషేకు సహాయకుడు. మోషే సన్నిధి గుడారం వదిలినప్పుడల్లా యెహోషువ సన్నిధి గుడారంలో నిలిచి ఉండేవాడు. </span></div>
<div class='s'>యెహోవా మహిమను మోషే చూశాడు </div>
<div class='p'>
<span class='v EX33_12' data-id='EX33_12'><span class='v-num v-12'>12&nbsp;</span>యెహోవాతో మోషే ఇలా అన్నాడు: “ఈ ప్రజల్ని నడిపించమని నీవు చెప్పావు. నాతో ఎవర్ని నీవు పంపిస్తావో నీవు చెప్పలేదు. ‘నీవు నాకు బాగా తెలుసు. నిన్ను గూర్చి నేను ఆనందిస్తున్నాను.’ అని నీవు నాతో చెప్పావు. </span>
<span class='v EX33_13' data-id='EX33_13'><span class='v-num v-13'>13&nbsp;</span>నిజంగా నేను నీక ఆనందం కలిగించి ఉంటే, నీ మార్గాలు నాకు బోధించు. నేను నిన్ను వాస్తవంగా తెలుసుకోవాలని కోరుతున్నాను. అలాగైతే, నేను ఎల్లప్పుడూ నిన్ను సంతోషపెడ్తూ ఉండగలుగుతాను. వీళ్లంతా నీ ప్రజలని జ్ఞాపకం ఉంచుకో.” </span></div>
<div class='p'>
<span class='v EX33_14' data-id='EX33_14'><span class='v-num v-14'>14&nbsp;</span>“నేను నీతో కూడా వస్తాను నేను మిమ్మల్ని నడిపిస్తాను” అని యెహోవా జవాబిచ్చాడు. </span></div>
<div class='p'>
<span class='v EX33_15' data-id='EX33_15'><span class='v-num v-15'>15&nbsp;</span>అప్పుడు మోషే ఆయనతో అన్నాడు: “నీవు మాతో రాకపోతే మాత్రం, మమ్మల్ని యిక్కడ నుండి పంపించి వేయకు. </span>
<span class='v EX33_16' data-id='EX33_16'><span class='v-num v-16'>16&nbsp;</span>మరియు నా విషయంలో, ఈ ప్రజల విషయంలో నీవు సంతోషిస్తున్నట్టు మాకెలా తెలుస్తుంది? నీవు మాతో కూడా వస్తే, అప్పుడు మాకు తెలుస్తుంది. నీవు మాతో రాకపోతే, ఈ భూమి మీద ఉన్న ఏ ఇతర ప్రజలకంటే నేను, ఈ ప్రజలు ప్రత్యేకం కాదు.” </span></div>
<div class='p'>
<span class='v EX33_17' data-id='EX33_17'><span class='v-num v-17'>17&nbsp;</span>అప్పుడు మోషేతో యెహోవా ఇలా అన్నాడు: “నీవు అడిగినట్టు నేను చేస్తాను. నీ పట్ల నాకు ఆనందం గనుక నేను ఇలా చేస్తాను. నీవు నాకు బాగా తెలుసు.” </span></div>
<div class='p'>
<span class='v EX33_18' data-id='EX33_18'><span class='v-num v-18'>18&nbsp;</span>అప్పుడు మోషే, “అలాగైతే నీ మహిమ నాకు చూపించు” అన్నాడు. </span></div>
<div class='p'>
<span class='v EX33_19' data-id='EX33_19'><span class='v-num v-19'>19&nbsp;</span>అప్పుడు యెహోవా జవాబిచ్చాడు: “నా మంచితనం అంతా నీ ముందు నడిచేటట్లు చేస్తాను. నేను యెహోవాను. నీకు వినబడేటట్టు నా పేరు నేను ప్రకటిస్తాను. నేను ప్రకటించుకున్న వారికి ప్రేమ, దయ నేను చూపెడతాను. </span>
<span class='v EX33_20' data-id='EX33_20'><span class='v-num v-20'>20&nbsp;</span>కాని నా ముఖం నీవు చూడలేవు. ఏ మనిషీ నన్ను చూచి కూడా బ్రతకలేడు. </span></div>
<div class='p'>
<span class='v EX33_21' data-id='EX33_21'><span class='v-num v-21'>21&nbsp;</span>“అక్కడ నా దగ్గర ఒక చోట ఒక బండ వుంది. నీవు ఆ బండమీద నిలబడవచ్చు. </span>
<span class='v EX33_22' data-id='EX33_22'><span class='v-num v-22'>22&nbsp;</span>నా మహిమ ఆ స్థలాన్ని దాటి వెళ్తుంది. ఆ బండలోని ఒక పెద్ద సందులో నేను నిన్ను ఉంచి, నేను దాటి వెళ్లేటప్పుడు, నా చేతితో నిన్ను కప్పుతాను. </span>
<span class='v EX33_23' data-id='EX33_23'><span class='v-num v-23'>23&nbsp;</span>అప్పుడు నేను నా చేయిని తీసివేస్తాను. నీవు నా వెనుకవైపు చూస్తావు. కాని నా ముఖం మాత్రము నీవు చూడలేవు.” </span></div></div>
<div class='footnotes'>

</div>
<div class='footer'><div class='nav'>
<a class='prev' href='EX32.html'>&#9664;</a>
<a class='home' href='index.html'>&#9776;</a>
<a class='next' href='EX34.html'>&#9654;</a>
</div></div>
</body></html>
