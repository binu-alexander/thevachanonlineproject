<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ నిర్గమకాండము 9</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location akshar_unicode' href='EX.html'> నిర్గమకాండము 9 </a>
<a class='prev' href='EX8.html'>  </a>
<a class='next' href='EX10.html'>  </a>
</div></div>
<div class='chapter section EX9 tel2010 tel EX akshar_unicode' dir='ltr' data-id='EX9' data-nextid='EX10' data-previd='EX8' lang='te'> 

<div class='c'>9</div>
<div class='s'>పశురోగం </div>
<div class='p'>
<span class='v EX9_1' data-id='EX9_1'><span class='verse1 v-num v-1'>1&nbsp;</span>అప్పుడు మోషేతో యెహోవా ఇలా చెప్పాడు: “నన్ను ఆరాధించేందుకు నా ప్రజలను వెళ్లనివ్వు అని హీబ్రూ ప్రజల ‘దేవుడైన యెహోవా అంటున్నాడని ఫరో దగ్గరికి వెళ్లి అతనితో చెప్పు.’ </span>
<span class='v EX9_2' data-id='EX9_2'><span class='v-num v-2'>2&nbsp;</span>ఇంకా నీవు వారిని పోనివ్వక ఆపి ఉంచితే </span>
<span class='v EX9_3' data-id='EX9_3'><span class='v-num v-3'>3&nbsp;</span>పొలాల్లోని నీ జంతువులు అన్నింటి మీద యెహోవా తన శక్తిని ఉపయోగిస్తాడు. నీ గుర్రాలు, నీ గాడిదలు, ఒంటెలు, పశువులు, గొర్రెలు అన్నింటికీ భయంకర రోగం వచ్చేటట్టు యెహోవా చేస్తాడు. </span>
<span class='v EX9_4' data-id='EX9_4'><span class='v-num v-4'>4&nbsp;</span>ఈజిప్టు జంతుజాలంకంటె ఇశ్రాయేలీయుల జంతువుల్ని యెహోవా ప్రత్యేకంగా చూస్తాడు. ఇశ్రాయేలీయులకు చెందిన జంతువుల్లో ఏదీ చావదు </span>
<span class='v EX9_5' data-id='EX9_5'><span class='v-num v-5'>5&nbsp;</span>ఇదంతా జరగటానికి యెహోవా సమయాన్ని నిర్ణయించాడు. రేపు ఈ దేశంలో ఇది జరిగేటట్టు యెహోవా చేస్తాడు.” </span></div>
<div class='p'>
<span class='v EX9_6' data-id='EX9_6'><span class='v-num v-6'>6&nbsp;</span>మర్నాడు ఉదయాన్నే ఈజిప్టు పొలాల్లోని జంతువులన్నీ చచ్చాయి. కానీ ఇశ్రాయేలు ప్రజలకు చెందిన జంతువుల్లో ఒక్కటికూడా చావలేదు. </span>
<span class='v EX9_7' data-id='EX9_7'><span class='v-num v-7'>7&nbsp;</span>ఇశ్రాయేలీయుల జంతువులు ఏవైనా చచ్చాయేమో చూడమని ఫరో మనుష్యుల్ని పంపాడు. ఇశ్రాయేలీయుల జంతువుల్లో ఒక్కటి కూడ చావలేదు. ఫరో మాత్రం మొండిగానే ఉండిపోయాడు. అతడు ప్రజల్ని వెళ్లనివ్వలేదు. </span></div>
<div class='s'>దద్దుర్లు </div>
<div class='p'>
<span class='v EX9_8' data-id='EX9_8'><span class='v-num v-8'>8&nbsp;</span>మోషే, అహరోనులకు యెహోవా ఇలా చెప్పాడు, “మీ చేతుల నిండా కొలిమిలోని బూడిదను తీసుకోండి. మోషే, ఫరో ముందర గాలిలో ఈ బూడిదను వెదజల్లాలి. </span>
<span class='v EX9_9' data-id='EX9_9'><span class='v-num v-9'>9&nbsp;</span>ఇది దుమ్ముగా మారి ఈజిప్టు దేశం అంతటా వ్యాపిస్తుంది. ఈజిప్టులో ఎప్పుడెప్పుడు ఏ వ్యక్తిని లేక జంతువును ఈ దుమ్ము తాకుతుందో ఆ చర్మంమీద దద్దుర్లు పుడతాయి.” </span></div>
<div class='p'>
<span class='v EX9_10' data-id='EX9_10'><span class='v-num v-10'>10&nbsp;</span>మోషే, అహరోనులు కొలిమి నుండి బూడిద తీసుకొన్నారు. తర్వాత వెళ్లి ఫరో ఎదుట నిలబడ్డారు. ఆ బూడిదను వారు గాలిలో వెదజల్లారు, మనుష్యుల మీద, జంతువుల మీద దద్దుర్లు పుట్టడం మొదలయింది. </span>
<span class='v EX9_11' data-id='EX9_11'><span class='v-num v-11'>11&nbsp;</span>చివరికి మాంత్రికులకు కూడా ఆ దద్దుర్లు వచ్చినందువల్ల మోషే ఇలా చేయకుండా మాంత్రికులు కూడా ఆపలేక పోయారు. ఈజిప్టు అంతటా ఇది జరిగింది. </span>
<span class='v EX9_12' data-id='EX9_12'><span class='v-num v-12'>12&nbsp;</span>అయితే యెహోవా ఫరోను మొండి వాడిగా చేసాడు. అందుచేత మోషే, అహరోనుల మాట వినేందుకు ఫరో ఒప్పుకోలేదు. ఇది సరిగ్గా యెహోవా చెప్పినట్టే జరిగింది. </span></div>
<div class='s'>వడగళ్లు </div>
<div class='p'>
<span class='v EX9_13' data-id='EX9_13'><span class='v-num v-13'>13&nbsp;</span>అప్పుడు మోషేతో యెహోవా ఇలా అన్నాడు: “ఉదయాన్నే లేచి, ఫరో దగ్గరికి వెళ్లు. ‘నన్ను ఆరాధించడానికి, నా ప్రజలను వెళ్లనివ్వు అని హీబ్రూ ప్రజల దేవుడైన, యెహోవా అంటున్నాడని అతనితో చెప్పు. </span>
<span class='v EX9_14' data-id='EX9_14'><span class='v-num v-14'>14&nbsp;</span>నీవు గనుక ఇలా చెయ్యకపోతే, అప్పుడు నీ మీద, నీ ప్రజలమీద, నీ అధికారుల మీద నా శక్తి అంతా ప్రయోగిస్తాను. అప్పుడు నాలాంటి దేవుడు ప్రపంచంలోనే లేడని నీకు తెలుస్తుంది. </span>
<span class='v EX9_15' data-id='EX9_15'><span class='v-num v-15'>15&nbsp;</span>నేను నా శక్తిని ప్రయోగించి, ఒక్క రోగం రప్పించానంటే, అది నిన్ను, నీ ప్రజల్ని భూమి మీద లేకుండా తుడిచి పారేస్తుంది. </span>
<span class='v EX9_16' data-id='EX9_16'><span class='v-num v-16'>16&nbsp;</span>అయితే ఒక కారణం వల్ల నేను నిన్ను ఇక్కడ ఉంచాను. నా శక్తిని నీవు చూడాలని నిన్ను ఇక్కడ ఉంచాను. అప్పుడు ప్రపంచ వ్యాప్తంగా ప్రజలు నా విషయం తెల్సుకొంటారు. </span>
<span class='v EX9_17' data-id='EX9_17'><span class='v-num v-17'>17&nbsp;</span>నీవు ఇంకా నా ప్రజలకు వ్యతిరేకంగా ఉన్నావు. నీవు వాళ్లను స్వతంత్రంగా వెళ్లనివ్వడంలేదు. </span>
<span class='v EX9_18' data-id='EX9_18'><span class='v-num v-18'>18&nbsp;</span>కనుక రేపు ఈ వేళకు మహా బాధాకరమైన వడగళ్ల వానను నేను కురిపిస్తాను. ఇంతకు ముందు ఎన్నడూ ఈజిప్టు ఒక దేశంగా ఏర్పడినప్పటి నుండి ఇప్పటి వరకూ ఇలాంటి వడగళ్ల వాన పడలేదు. </span>
<span class='v EX9_19' data-id='EX9_19'><span class='v-num v-19'>19&nbsp;</span>ఇక నీవు నీ జంతువుల్ని క్షేమంగా ఉండేచోట పెట్టుకోవాలి. ప్రస్తుతం పొలాల్లో ఉన్న నీ స్వంతదైన ప్రతిదాన్నీ భద్రమైన చోట నీవు ఉంచుకోవాలి. ఎందుచేతనంటే పొలాల్లో నిలబడి ఉండే మనిషిగాని జంతువుగాని చచ్చినట్లే. ఇంట్లో చేర్చబడకుండా ఉండే ప్రతి దానిపై నా వడగళ్లు కురుస్తాయి.’ ” </span></div>
<div class='p'>
<span class='v EX9_20' data-id='EX9_20'><span class='v-num v-20'>20&nbsp;</span>ఫరో అధికారులలో కొందరు యెహోవా మాటను గమనించారు. వాళ్లు వెంటనే వారి పశువులన్నిటినీ, బానిసలందరినీ ఇండ్లలో చేర్చారు. </span>
<span class='v EX9_21' data-id='EX9_21'><span class='v-num v-21'>21&nbsp;</span>కాని మిగతా వాళ్లు యెహోవా సందేశాన్ని లెక్క చేయలేదు. అలాంటి వారు పొలాల్లో ఉన్న తమ బానిసలందరిని, జంతువులన్నింటిని అక్కడే ఉండ నిచ్చారు. </span></div>
<div class='p'>
<span class='v EX9_22' data-id='EX9_22'><span class='v-num v-22'>22&nbsp;</span>నీ చేతులు గాలిలో పైకి ఎత్తు, “ఈజిప్టు అంతటా వడగళ్ల వాన ప్రారంభం అవుతుంది. ఈజిప్టు పొలాల్లో ఉన్న మొక్కలన్నిటి మీద, జంతువుల మీద, మనుష్యులందరి మీద వడగళ్లు పడతాయి” అని మోషేతో యెహోవా చెప్పాడు. </span></div>
<div class='p'>
<span class='v EX9_23' data-id='EX9_23'><span class='v-num v-23'>23&nbsp;</span>కనుక మోషే తన కర్రను పైకి ఎత్తాడు, ఉరుములు, మెరుపులు వచ్చేటట్టు, భూమి మీద వడగళ్లు కురిసేటట్టు యెహోవా చేసాడు. ఈజిప్టు అంతటా వడగళ్లు పడ్డాయి. </span>
<span class='v EX9_24' data-id='EX9_24'><span class='v-num v-24'>24&nbsp;</span>వడగళ్లు పడుతోంటే, ఆ వడగళ్లతో పాటు మెరుపులు మెరిసాయి. ఈజిప్టు ఒక రాజ్యంగా ఏర్పడినప్పటి నుండి, ఈజిప్టును ఇంత దారుణంగా దెబ్బతీసిన వడగళ్ల వాన ఇదే. </span>
<span class='v EX9_25' data-id='EX9_25'><span class='v-num v-25'>25&nbsp;</span>ఈజిప్టు పొలాల్లో ఉన్న సర్వాన్నీ ఈ వడగళ్ల వాన నాశనం చేసింది. మనుష్యుల్ని, జంతువుల్ని, మొక్కల్ని వడగళ్లు నాశనం చేసాయి. వడగళ్ల మూలంగా పొలాల్లోని చెట్లన్నీ విరిగి పోయాయి. </span>
<span class='v EX9_26' data-id='EX9_26'><span class='v-num v-26'>26&nbsp;</span>ఇశ్రాయేలు ప్రజలు నివసించే గోషేను ఒక్కటే వడగళ్లు పడని ఒకే ఒక చోటు. </span></div>
<div class='p'>
<span class='v EX9_27' data-id='EX9_27'><span class='v-num v-27'>27&nbsp;</span>మోషే అహరోనులను ఫరో పిలిపించాడు. ఫరో వారితో, “ఈ సారి నేను పాపం చేసాను. యెహోవా న్యాయమంతుడు. తప్పు నాది, నా ప్రజలది. </span>
<span class='v EX9_28' data-id='EX9_28'><span class='v-num v-28'>28&nbsp;</span>వడగళ్లు, ఉరుములు మరీ భయంకరంగా ఉన్నాయి! వాటిని ఆపేయమని దేవుణ్ణి అడుగు. నేను మిమ్మల్ని వెళ్లిపోనిస్తాను. మీరు ఇక్కడ ఉండనక్కర్లేదు.” అని చెప్పాడు. </span></div>
<div class='p'>
<span class='v EX9_29' data-id='EX9_29'><span class='v-num v-29'>29&nbsp;</span>మోషే ఫరోతో చెప్పాడు: “నేను ఈ పట్టణంనుండి యెహోవా ఎదుట నా చేతులు చాచి ప్రార్థిస్తాను. ఉరుములు, వడగళ్లు ఆగిపోతాయి. ఈ భూమిమీద యెహోవా ఉన్నాడని మీరు అప్పుడు తెలుసుకొంటారు. </span>
<span class='v EX9_30' data-id='EX9_30'><span class='v-num v-30'>30&nbsp;</span>అయినా నీవు నీ అధికారులు ఇంకా యెహోవాకు భయపడడంలేదని నాకు తెలుసు.” </span></div>
<div class='p'>
<span class='v EX9_31' data-id='EX9_31'><span class='v-num v-31'>31&nbsp;</span>అప్పుడే జనుము గింజ పట్టింది. యవలు అప్పుడే పూత పట్టాయి. అయిననూ ఈ మొక్కలు నాశనం అయ్యాయి. </span>
<span class='v EX9_32' data-id='EX9_32'><span class='v-num v-32'>32&nbsp;</span>అయితే గోధుమలు, మిరప ఇతర ధాన్యాలకంట్టె ఆలస్యంగా పక్వానికి వస్తాయి. అందుచేత ఈ మొక్కలు నాశనం కాలేదు. </span>
<span class='v EX9_33' data-id='EX9_33'><span class='v-num v-33'>33&nbsp;</span>మోషే ఫరోను విడిచి పట్టణం బయటికి వెళ్లాడు. యెహోవా యెదుట అతడు తన చేతులు చాచాడు. ఉరుములు, వడగళ్లు ఆగిపోయాయి. నేలమీద వర్షం కురవడం కూడ ఆగిపోయింది. </span></div>
<div class='p'>
<span class='v EX9_34' data-id='EX9_34'><span class='v-num v-34'>34&nbsp;</span>ఎప్పుడయితే వర్షం, వడగళ్లు, ఉరుములు ఆగిపోవడం ఫరో చూశాడో, అప్పుడు అతను మళ్లీ తప్పు చేసాడు. అతను అతని అధికారులు మళ్లీ మొండికెత్తారు. </span>
<span class='v EX9_35' data-id='EX9_35'><span class='v-num v-35'>35&nbsp;</span>ఇశ్రాయేలు ప్రజల్ని స్వేచ్ఛగా వెళ్లనిచ్చేందుకు నిరాకరించాడు ఫరో. యెహోవా మోషే ద్వారా చెప్పినట్లే ఇది జరిగింది. </span></div></div>
<div class='footnotes'>

</div>
<div class='footer'><div class='nav'>
<a class='prev' href='EX8.html'></a>
<a class='home' href='index.html'></a>
<a class='next' href='EX10.html'></a>
</div></div>
</body></html>
