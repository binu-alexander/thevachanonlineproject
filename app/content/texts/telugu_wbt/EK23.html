<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ యెహెజ్కేలు 23</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location akshar_unicode' href='EK.html'> యెహెజ్కేలు 23 </a>
<a class='prev' href='EK22.html'>  </a>
<a class='next' href='EK24.html'>  </a>
</div></div>
<div class='chapter section EK23 tel2010 tel EK akshar_unicode' dir='ltr' data-id='EK23' data-nextid='EK24' data-previd='EK22' lang='te'> 

<div class='c'>23</div>
<div class='p'>
<span class='v EK23_1' data-id='EK23_1'><span class='verse1 v-num v-1'>1&nbsp;</span>యెహోవా వాక్కు నాకు వినిపించింది. ఆయన ఇలా చెప్పాడు: </span>
<span class='v EK23_2' data-id='EK23_2'><span class='v-num v-2'>2&nbsp;</span>“నరపుత్రుడా, సమరయ, యెరూషలేములను గురించిన ఈ కథ ఆలకించుము. ఇద్దరు అక్కా చెల్లెళ్ళు ఉన్నారు. వారిద్దరూ ఒక్క తల్లి కడుపునే పుట్టారు. </span>
<span class='v EK23_3' data-id='EK23_3'><span class='v-num v-3'>3&nbsp;</span>చిన్న వయస్తులో ఉండగనే వారిద్దరూ ఈజిప్టులో వేశ్యలయ్యారు. ఈజిప్టులో వారు మగవాళ్లతో పడుకొన్నారు. మనుష్యులను వారు తమ చనుమొనలు నలిపి, తమ యౌవ్వనపు చన్నులను పట్టుకోనిచ్చారు. </span>
<span class='v EK23_4' data-id='EK23_4'><span class='v-num v-4'>4&nbsp;</span>పెద్ద కుమారై పేరు ఒహొలా.<span class='note' id='footnote-936'><a href='#note-936' class='key'>*</a></span> ఆమె చెల్లిలి పేరు ఒహొలీబా.<span class='note' id='footnote-937'><a href='#note-937' class='key'>†</a></span> ఆ అక్కా చెల్లెళ్లిద్దరూ నాకు భార్యలయ్యారు. మాకు పిల్లలు కలిగారు. (నిజానికి ఒహొలాయే సమరయ. ఒహొలీబాయే యెరూషలేము.) </span></div>
<div class='p'>
<span class='v EK23_5' data-id='EK23_5'><span class='v-num v-5'>5&nbsp;</span>“అప్పుడు ఒహొలా నా పట్ల విశ్వాసం లేకుండా ప్రవర్తించింది. ఆమె ఒక వేశ్యలా జీవించసాగింది. తన విటులను కోరుకోనారంభించింది. ఊదారంగు బట్టలు వేసుకున్న అష్షూరు సైనికులను ఆమె చూసింది. </span>
<span class='v EK23_6' data-id='EK23_6'><span class='v-num v-6'>6&nbsp;</span>గుర్రాలపై వెళ్లే ఆ సైనికులంతా కోరుకో తగ్గ యువకులు. వారు నాయకులు, అధికారులు అయివున్నారు. </span>
<span class='v EK23_7' data-id='EK23_7'><span class='v-num v-7'>7&nbsp;</span>ఆ మనుష్యులందరికి ఒహొలా తనను తాను సమర్పించుకుంది. అష్టూరు సైన్యంలో వారంతా ప్రత్యేకంగా ఎంపిక చేయబడినవారు. వాళ్లందరినీ ఆమె కోరుకొంది! వారి రోత విగ్రహాలతో ఆమె కూడ మలినపర్చబడింది. </span>
<span class='v EK23_8' data-id='EK23_8'><span class='v-num v-8'>8&nbsp;</span>దానికి తోడు, ఈజిప్టుతో తన ప్రేమ కలాపాలు ఆపలేదు. ఆమె చిన్న వయస్సులో ఉన్నప్పుడే ఈజిప్టు ఆమెతో సంగమించాడు. ఆమె యౌవ్వనపు చన్నులు పట్టుకున్న మొదటి ప్రేమికుడే ఈజిప్టు. ఈజిప్టు తన దొంగ ప్రేమనంతా ఆమెపై ఒలకపోశాడు. </span>
<span class='v EK23_9' data-id='EK23_9'><span class='v-num v-9'>9&nbsp;</span>అందువల్ల ఆమె విటులను ఆమెను పొందడానికి రానిచ్చాను. ఆమె అష్టూరును కోరుకుంది. ఆందుచే నేనామెను వారికిచ్చాను! </span>
<span class='v EK23_10' data-id='EK23_10'><span class='v-num v-10'>10&nbsp;</span>వారామెకు మానభంగం<span class='note' id='footnote-938'><a href='#note-938' class='key'>‡</a></span> కావించారు. వారు ఆమె పిల్లలను ఎత్తుకుపోయారు. తరువాత వారు కత్తితో ఆమెను చంపివేశారు. వారామెను అలా శిక్షించారు. స్త్రీలు ఆమెను గురించి ఇంకా చెప్పుకుంటూనే ఉన్నారు. </span></div>
<div class='p'>
<span class='v EK23_11' data-id='EK23_11'><span class='v-num v-11'>11&nbsp;</span>“తన చిన్న సోదరి ఒహొలీబా ఇవన్నీ జరగటం చూసింది. అయినా తన అక్కకంటె ఒహొలీబా ఎక్కువ పాపాలు చేసింది! ఒహొలాకంటె ఈమె మరీ విశ్వాసంలేని స్త్రీ అయింది. </span>
<span class='v EK23_12' data-id='EK23_12'><span class='v-num v-12'>12&nbsp;</span>ఈమె అష్షూరు నాయకులను, అధికారులను కోరుకొంది. ఊదా బట్టల్లో గుర్రాలమీద స్వారీచేసే ఆ సైనికులను ఆమె కోరుకొంది. వారంతా ఆశించదగ్గ యువకులు. </span>
<span class='v EK23_13' data-id='EK23_13'><span class='v-num v-13'>13&nbsp;</span>ఒకే రకమైన తప్పులతో ఆ ఇద్దరు స్త్రీలు తమ జీవితాలను నాశనం చేసుకోబోతున్నట్ల నేను చూశాను. </span></div>
<div class='p'>
<span class='v EK23_14' data-id='EK23_14'><span class='v-num v-14'>14&nbsp;</span>“ఒహొలీబా నాపట్ల విశ్వాసం లేకుండ కొన సాగింది. బబులోను (బాబిలోనియా)లో గోడలమీద చెక్కిన మనుష్యుల బొమ్మలను చూసింది. ఇవి ఎర్రని బట్టలు ధరించిన కల్దీయ మనుష్యుల బొమ్మలు. </span>
<span class='v EK23_15' data-id='EK23_15'><span class='v-num v-15'>15&nbsp;</span>వారి నడుమున చూట్టు పటకాలు, తలలపైన పొడుగాటి తలపాగాలు ధరించి వున్నారు. ఆ మనుష్యులందరు రథాధిపతుల వలె వున్నారు. వారంతా బబులోనులో జన్మించిన వారుగనే కన్పించారు. </span>
<span class='v EK23_16' data-id='EK23_16'><span class='v-num v-16'>16&nbsp;</span>మరి ఒహొలీబా వారందరినీ కావాలనుకొంది. </span>
<span class='v EK23_17' data-id='EK23_17'><span class='v-num v-17'>17&nbsp;</span>కావున ఆ బబులోను మనుష్యులందరూ ఆమెతో సంభోగించటానికి ఆమె ప్రేమ పాన్పు మీదికి వచ్చారు. ఆమెను విచ్చల విడిగావాడుకొని, చివరకు ఆమె వారిని చీదరించుకునేలా ఆమెను అపవిత్రపరచారు. </span></div>
<div class='p'>
<span class='v EK23_18' data-id='EK23_18'><span class='v-num v-18'>18&nbsp;</span>“ఒహొలీబా తన అవిశ్వాసాన్ని అందరూ గమనించేలా ప్రవర్తించింది. ఆమె తన నగ్నత్వాన్ని అనేక మంది అనుభవించనిచ్చింది. దానితో నాకు ఆమెపట్ల విసుగు పుట్టి, నేనామె అక్కను చీదరించుకున్నట్లు ఈమెను కూడ అసహ్యించుకున్నాను. </span>
<span class='v EK23_19' data-id='EK23_19'><span class='v-num v-19'>19&nbsp;</span>పదే పదే ఒహొలీబా నాపట్ల అవిశ్వాసంతో ప్రవర్తించింది. పిమ్మట ఈజిప్టు తను చిన్న పిల్లగా వుండి జరిపిన ప్రేమ కలాపాలు జ్ఞాపకం తెచ్చుకుంది. </span>
<span class='v EK23_20' data-id='EK23_20'><span class='v-num v-20'>20&nbsp;</span>గాడిద మేఢ్రంవంటి శిశ్నముతో గుర్రంవలె వరదలా రేతస్సును కార్చే తన విటుని ఆమె జ్ఞాపకం చేసుకున్నది. </span></div>
<div class='p'>
<span class='v EK23_21' data-id='EK23_21'><span class='v-num v-21'>21&nbsp;</span>“ఒహొలీబా, నీ ప్రేమికుడు నీ చనుమొనలు ముట్టి, నీ యౌవ్వనపు చన్నులను పట్టిన ఆ రోజులను గురించి నీవిప్పుడు కలలు కంటున్నావు. </span>
<span class='v EK23_22' data-id='EK23_22'><span class='v-num v-22'>22&nbsp;</span>కావున బహోలీచా, నా ప్రభువైన యెహోవా ఈ విషయాలు చెపుతున్నాడు, ‘నీ ప్రేమికులతో నీవిప్పుడు విసుగుచెందియున్నావు. కాని నీ విటులను నేనిక్కడికి రప్పిస్తాను. వారు నీ చుట్టూ మూగుతారు. </span>
<span class='v EK23_23' data-id='EK23_23'><span class='v-num v-23'>23&nbsp;</span>వారందరినీ నేను బబులోను (బాబిలోనియా)నుండి రప్పిస్తాను. ముఖ్యంగా కల్దీయులను రప్పిస్తాను. పెకోదు, శోయ, కోయ ప్రాంతాలనుండి నేను పురుషులను రప్పిస్తాను. అష్టూరు నుండి కూడ నేను మనుష్యులను రప్పిస్తాను. తమ నాయకులను, అధికారులను రప్పిస్తాను. వారంతా కోరుకోతగ్గ యువకులు. రథాధిపతులు, ప్రత్యేకంగా ఎంపిక చేయబడిన గుర్రపు రౌతులు వారిలో వున్నారు. </span>
<span class='v EK23_24' data-id='EK23_24'><span class='v-num v-24'>24&nbsp;</span>ఆ గుంపంతా నీ వద్దకు వస్తుంది. తమ గుర్రాలమీద, రథాలమీద వారు వస్తారు. అనేకానేకమంది వస్తారు. వారు తమ ఈటెలను, డాళ్లను, శిరస్త్రాణములను ధరించి వస్తారు. వారంతా నీ చూట్టూ గుమిగూడతారు. నీవు నాకు చేసినదంతా వారికి నేను వివరిస్తాను. వారికి ఇష్టమైన రీతిలో వారు నిన్ను శిక్షిస్తారు. </span>
<span class='v EK23_25' data-id='EK23_25'><span class='v-num v-25'>25&nbsp;</span>నేనెంత రోషంగా వున్నానో నీకు చూపిస్తాను. వారు చాలా కోపగించి నిన్ను బాధిస్తారు. వారు నీ ముక్కూ చెవులు కోసివేస్తారు. వారు కత్తితో నిన్ను చంపుతారు. పిమ్మట వారు నీ పిల్లలను తీసుకుపోతారు. నీవద్ద మిగిలిన ప్రతి దానిని వారు తగులబెడతారు. </span>
<span class='v EK23_26' data-id='EK23_26'><span class='v-num v-26'>26&nbsp;</span>నీ అందమైన బట్టలను, ఆభరణాలను వారు తీసుకుంటారు. </span>
<span class='v EK23_27' data-id='EK23_27'><span class='v-num v-27'>27&nbsp;</span>ఈజిప్టులో నీ ప్రేమ కలాపాలను గురించిన నీ కలలను నిలిపివేస్తాను. మళ్లీ నీవెన్నడు వారికొరకు ఎదురు చూడవు. నీవు ఇకముందెన్నడు ఈజిప్టును జ్ఞాపకం చేసుకొనవు!’ ” </span></div>
<div class='p'>
<span class='v EK23_28' data-id='EK23_28'><span class='v-num v-28'>28&nbsp;</span>నా ప్రభువైన యెహోవా ఈ విషయాలు చెప్పాడు, “నీవు అసహ్యించుకునే మనుష్యులకు నిన్ను అప్పజెప్పుచున్నాను. నీవు విసుగుచెందిన మనుష్యులకే నిన్ను అప్పజెప్పుచున్నాను. </span>
<span class='v EK23_29' data-id='EK23_29'><span class='v-num v-29'>29&nbsp;</span>వారు నిన్నెంత అసహ్యించుకుంటున్నారో వారు నీకు చూపిస్తారు. నీవు పనిచేసిందానినంతా వారు నిన్ను నిలువు దోపిడీ చేసి, నగ్నంగా వదులుతారు! ప్రజలు నీ పాపాలను విశదంగా చూస్తారు. నీవు వేశ్యలా ప్రవర్తించావని, నీవు నీచమైన కలలుగన్నావని వారు తలుసుకుంటారు. </span>
<span class='v EK23_30' data-id='EK23_30'><span class='v-num v-30'>30&nbsp;</span>అన్యదేశీయులను వెంబడించి పోవటానికి నన్ను వదిలిపెట్టినప్పటి నుండి నీవీ పాపకార్యాలకు ఒడిగట్టావు. వారి రోత విగ్రహాలను ఆరాధించటం మొదలు పెట్టినప్పటి నుండి నీవీ చెడ్డ కార్యాలకు తలపడ్డావు. </span>
<span class='v EK23_31' data-id='EK23_31'><span class='v-num v-31'>31&nbsp;</span>నీవు నీ అక్కను అనుసరించి, ఆమె గడిపిన జీవితాన్నే నీవూ గడిపావు. నీకు నీవే విషపు పాత్రను అందుకుని, నీ చేతిలో పట్టుకున్నావు. నీకు శిక్ష నీవే విధించుకున్నావు.” </span>
<span class='v EK23_32' data-id='EK23_32'><span class='v-num v-32'>32&nbsp;</span>ప్రభువైన యెహోవా ఈ విషయాలు చెపుతున్నాడు: </span></div>
<div class='b'> &nbsp; 
<span class='v EK23_32' data-id='EK23_32'></span></div>
<div class='q'>
<span class='v EK23_32' data-id='EK23_32'>“నీవు నీ అక్క విషపు పాత్రను తీసుకొని తాగుతావు. </span></div>
<div class='q2'>
<span class='v EK23_32' data-id='EK23_32'>అది ఒక పొడుగాటి, వెడల్పయిన గిన్నె. </span></div>
<div class='q'>
<span class='v EK23_32' data-id='EK23_32'>ఆ గిన్నెలో విషం (శిక్ష) చాలా పడుతుంది. </span></div>
<div class='q2'>
<span class='v EK23_32' data-id='EK23_32'>ప్రజలు నిన్ను చూచి నవ్వి, ఎగతాళి చేస్తారు. </span></div>
<div class='q'>
<span class='v EK23_33' data-id='EK23_33'><span class='v-num v-33'>33&nbsp;</span>తాగినవానిలా నీవు తూలిపోతావు. </span></div>
<div class='q2'>
<span class='v EK23_33' data-id='EK23_33'>నీవు గొప్ప దుఃఖముతో నింపబడతావు. </span></div>
<div class='q'>
<span class='v EK23_33' data-id='EK23_33'>షోమ్రోను పాత్ర వినాశ ఉపద్రవములతో నిండియున్నది. </span></div>
<div class='q2'>
<span class='v EK23_33' data-id='EK23_33'>అది నీ అక్క తాగిన విషవు (శిక్ష) పాత్ర లాంటిదే. </span></div>
<div class='q'>
<span class='v EK23_34' data-id='EK23_34'><span class='v-num v-34'>34&nbsp;</span>ఆ పాత్రలోనే నీవు విషం తాగుతావు. </span></div>
<div class='q2'>
<span class='v EK23_34' data-id='EK23_34'>దానిని నీవు పూర్తిగా తాగుతావు. </span></div>
<div class='q'>
<span class='v EK23_34' data-id='EK23_34'>పిమ్మట పాత్ర క్రిందకు విసిరివేసి ముక్కలు చేస్తావు. </span></div>
<div class='q2'>
<span class='v EK23_34' data-id='EK23_34'>బాధతో నీ రొమ్ములు చీరుకుంటావు. </span></div>
<div class='q'>
<span class='v EK23_34' data-id='EK23_34'>నేను ప్రభువైన యెహోవాను గనుక ఇది సంభవిస్తుంది. </span></div>
<div class='q2'>
<span class='v EK23_34' data-id='EK23_34'>ఈ విషయాలు నేనే చెప్పాను. </span></div>
<div class='b'> &nbsp; </div>
<div class='p'>
<span class='v EK23_35' data-id='EK23_35'><span class='v-num v-35'>35&nbsp;</span>“కావున నా ప్రభవైన యెహోవా ఈ విషయాలు చెపుతున్నాడు, ‘యెరూషలేమా నీవు నన్ను మర్చి పోయావు. నన్ను దూరంగా విసరివేసి, నన్ను వెనుక వదిలావు. నీవు నన్ను వదిలి వేశ్యలా జీవించిన కారణంగా ఇప్పుడు నీవు బాధ అనుభవిస్తావు. నీ అపవిత్రమైన కలలకూ నీ వ్యభీచారానికి నీవు శ్రమననుభవించాలి.’ ” </span></div>
<div class='s'>ఒహొలా, ఒహొలీబాలకు వ్యతిరేకంగా తీర్పు </div>
<div class='p'>
<span class='v EK23_36' data-id='EK23_36'><span class='v-num v-36'>36&nbsp;</span>నా ప్రభవైన యెహోవా నాతో ఇలా చెప్పాడు: “నరుడా, నీవు ఒహొలా, ఒహొలీబాలకు తీర్పు ఇస్తావా? అయితే వారు చేసిన భయంకర నేరాలను వారికి చెప్పు. </span>
<span class='v EK23_37' data-id='EK23_37'><span class='v-num v-37'>37&nbsp;</span>వారు వివాహబంధం తెంచుకొని వ్యభిచరించారు. వారిపై హత్యానేరం ఉంది. వారు వేశ్యల్లా ప్రవర్తించారు. వారి అపవిత్ర విగ్రహాలతో వుండటానికి వారు నన్ను వదిలివేశారు. నా పిల్లలు వారితో వున్నారు. కాని వారిని నిప్పులో బలవంతంగా నడిపించింది. తమ అపవిత్ర విగ్రహాలకు నైవేద్యం పెట్టటానికి వారీ పని చేశారు. </span>
<span class='v EK23_38' data-id='EK23_38'><span class='v-num v-38'>38&nbsp;</span>నేను నిర్దేశించిన ప్రత్యేక విశ్రాంతి దినాలను, నా పవిత్ర స్థలాన్ని వారు సామాన్యమైనవిగా పరిగణించారు. </span>
<span class='v EK23_39' data-id='EK23_39'><span class='v-num v-39'>39&nbsp;</span>వారి విగ్రహాల కొరకు వారు తమ పిల్లల్ని బలిపెట్టారు. తరువాత వారు నా పవిత్ర స్థలంలోకీ వెళ్లి దానిని కూడ అపవిత్ర పర్చారు! ఇది వారు నా ఆలయం లోపలే చేశారు! </span></div>
<div class='p'>
<span class='v EK23_40' data-id='EK23_40'><span class='v-num v-40'>40&nbsp;</span>“దూర ప్రాంతాల మనుష్యుల కొరకు వారు కబురు పంపారు. ఆ మనుష్యుల కొరకు నీవు (ఒహొలీబా) దూతను పంపావు. వారు నిన్ను చూడటానికి వచ్చారు. వారికొరకు నీవు స్నానం చేసి, కండ్లు అలంకరించు కొని, ఆభరణాలు ధరించావు. </span>
<span class='v EK23_41' data-id='EK23_41'><span class='v-num v-41'>41&nbsp;</span>ఒక అందమైన పాన్పు మీద నీవు కూర్చుని, దాని ముందు ఒక బల్లవేశావు. ఆ బల్ల మీద నా సుగంధ ధూప ద్రవ్యాన్ని,<span class='note' id='footnote-939'><a href='#note-939' class='key'>§</a></span> నూనెను<span class='note' id='footnote-940'><a href='#note-940' class='key'>*</a></span> ఉంచావు. </span></div>
<div class='p'>
<span class='v EK23_42' data-id='EK23_42'><span class='v-num v-42'>42&nbsp;</span>“యెరూషలేములో వినబడే శబ్దం విందులో<span class='note' id='footnote-941'><a href='#note-941' class='key'>†</a></span> ప్రజలు చేసే రణగొణ ధ్వనిలా ఉంది. విందుకు అనేక మంది వచ్చారు. ఎడారినుండి వచ్చిన వారు కావటంతో వారు తాగుతూ ఉన్నారు. వారు స్త్రీలకు కడాయాలు, అందమైన కిరీటాలు యిచ్చారు. </span>
<span class='v EK23_43' data-id='EK23_43'><span class='v-num v-43'>43&nbsp;</span>కామ క్రీడలతో నీరసించిపోయిన ఆ స్త్రీతో నేను మాట్లాడినాను. వారంతా ఆమెతోను, ఆమె వారితోను వ్యభిచార పాపం చేస్తారా? అని అన్నాను. </span>
<span class='v EK23_44' data-id='EK23_44'><span class='v-num v-44'>44&nbsp;</span>కాని వారంతా ఒక వేశ్యవద్దకు ఆమెవద్ద వెళ్ళుచున్నట్లుగనే ఆమె వద్దకు వెళ్ళుతున్నారు. కామంతో పాపకార్యం చేసే ఒహొలా, ఒహొలీబాల వద్దకు వారు మళ్లీ, మళ్లీ వెళ్లారు. </span></div>
<div class='p'>
<span class='v EK23_45' data-id='EK23_45'><span class='v-num v-45'>45&nbsp;</span>“కాని మంచి మనుష్యులు వారిని నేరస్థులుగా తీర్పు ఇస్తారు. వారా స్త్రీలను వ్యభిచార, హత్యానేరాల కింద దోషులుగా నిర్ణయిస్తారు. ఒహొలా మరియు ఒహొలీబాలు వ్యభచార పాపం చేసినందుకు, వారు చంపిన ప్రజల రక్తం ఇంకా వారి చేతులపై వున్నందున ఇది ఇలా జరుగుతుంది!” </span></div>
<div class='p'>
<span class='v EK23_46' data-id='EK23_46'><span class='v-num v-46'>46&nbsp;</span>నా ప్రభువైన యెహోవా ఈ విషయాలు చెప్పాడు: “ప్రజలను ఒక చోట సమీకరించండి. ఆ ప్రజలందరు ఒహొలా, ఒహొలీబాలను శిక్షింపనీయండి. ఈ ప్రజా సమూహం ఈ ఇద్దరు స్త్రీలను శిక్షించి, వారిని ఎగతాళి చేస్తారు. </span>
<span class='v EK23_47' data-id='EK23_47'><span class='v-num v-47'>47&nbsp;</span>తరువాత ఈ గుంపు వారిద్దరిపై రాళ్ళు విసరి చంపివేస్తారు. వారా ఇద్దరినీ తమ కత్తులతో నరికి ముక్కలు చేస్తారు. వారు ఈ స్త్రీల పిల్లలను చంపి, వారి ఇండ్లను తగలబెడతారు. </span>
<span class='v EK23_48' data-id='EK23_48'><span class='v-num v-48'>48&nbsp;</span>ఈ రకంగా ఈ దేశాన్నుండి అవమానాన్ని తొలగిస్తాను. మిగిలిన స్త్రీలంతా మీరు చేసినటుంటి సిగ్గు మాలిన పనులు చేయకుండ వుండేలా హెచ్చరింపబడతారు. </span>
<span class='v EK23_49' data-id='EK23_49'><span class='v-num v-49'>49&nbsp;</span>మీరు చేసిన చెడు కార్యాలకు వారు మిమ్మల్ని శిక్షిస్తారు. హేయమైన మీ విగ్రహాలను ఆరాధించిన నేరానికి మీరు శిక్షింపబడతారు. అప్పుడు నేనే ప్రభువైన యెహోవానని మీరు తెలుసుకొంటారు.” </span></div></div>
<div class='footnotes'>

<span class='footnote' id='note-936'><span class='key'>* </span><a href='#footnote-936' class='backref'>23:4</a> <span class='text'> <span class="fk">ఒహొలా </span><span class="ft">ఈ పేరుకు గుడారం అని అర్థం. బహుశః ఇది ఇశ్రాయేలు ప్రజలు దైవారాధనకు వెళ్లే “పవిత్ర గుడారం” కావచ్చు.</span></span></span>
<span class='footnote' id='note-937'><span class='key'>† </span><a href='#footnote-937' class='backref'>23:4</a> <span class='text'> <span class="fk">ఒహొలీబా </span><span class="ft">దీనికి “నా గుడారం ఆమె యొక్క దేశంలో వుంది” అని అర్థం.</span></span></span>
<span class='footnote' id='note-938'><span class='key'>‡ </span><a href='#footnote-938' class='backref'>23:10</a> <span class='text'> <span class="fk">మానభంగం </span><span class="ft">ఆమె వారికి తన నగ్నత్వాన్ని చూపించిందని దీని అర్థం. వారామెను దూర ప్రాంతానికి ఎత్తుకు పోయారని పాఠాంతరం.</span></span></span>
<span class='footnote' id='note-939'><span class='key'>§ </span><a href='#footnote-939' class='backref'>23:41</a> <span class='text'> <span class="fk">నా … ద్రవ్యాన్ని </span><span class="ft">దేవునికి కానుకగా ధూపం వేయటానికి చేసే ప్రత్యేక సుగంధ ద్రవ్యాల కలయిక. దీనిని దేవాలయంలో ధూపం వేయటానికి వాడతారు. చూడండి; <span class='bibleref' data-id='EX30_34'>నిర్గమ. 30:34-38</span></span></span></span>
<span class='footnote' id='note-940'><span class='key'>* </span><a href='#footnote-940' class='backref'>23:41</a> <span class='text'> <span class="fk">నూనె </span><span class="ft">ఇది ఒక ప్రత్యేకమైన నూనె. దీనిని ప్రవక్తలను చేయటానికి, వస్తువులను పవిత్ర పర్చటానికి వాడతారు. చూడండి <span class='bibleref' data-id='EX30_22'>నిర్గమ. 30:22-33</span>.</span></span></span>
<span class='footnote' id='note-941'><span class='key'>† </span><a href='#footnote-941' class='backref'>23:42</a> <span class='text'> <span class="fk">విందు </span><span class="ft">ఇది హెబ్రీలో సుహృద్భావ కానుక అని అర్థాన్నిస్తుంది. దేవుని సన్నిధిలో ప్రజలు సామూహిక విందారగించుట. ఇక్కడ ఈ ఆరాధన సమయం పెద్ద గందరగోళంగా ఉన్నట్లు తెలియజేస్తుంది. చూడండి <span class='bibleref' data-id='DT14_22'>ద్వితీ. 14:22-29</span>; <span class='bibleref' data-id='DT25_1'>25:1-15</span>.</span></span></span>
</div>
<div class='footer'><div class='nav'>
<a class='prev' href='EK22.html'></a>
<a class='home' href='index.html'></a>
<a class='next' href='EK24.html'></a>
</div></div>
</body></html>
