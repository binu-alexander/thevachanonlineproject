<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ 1 దినవృత్తాంతములు 21</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location akshar_unicode' href='R1.html'> 1 దినవృత్తాంతములు 21 </a>
<a class='prev' href='R120.html'>  </a>
<a class='next' href='R122.html'>  </a>
</div></div>
<div class='chapter section R121 tel2010 tel R1 akshar_unicode' dir='ltr' data-id='R121' data-nextid='R122' data-previd='R120' lang='te'> 

<div class='c'>21</div>
<div class='s'>ఇశ్రాయేలీయులను లెక్కించిన దావీదు పాపం </div>
<div class='p'>
<span class='v R121_1' data-id='R121_1'><span class='verse1 v-num v-1'>1&nbsp;</span>ఇశ్రాయేలు ప్రజలకు వ్యతిరేకంగా సాతాను పనిచేస్తూవున్నాడు. ఇశ్రాయేలీయుల జనాభా లెక్కలు తీసేటందుకు అతడు దావీదును ప్రోత్సహించాడు.<span class='note' id='footnote-430'><a href='#note-430' class='key'>*</a></span> </span>
<span class='v R121_2' data-id='R121_2'><span class='v-num v-2'>2&nbsp;</span>కావున దావీదు యోవాబను, ఇతర ప్రజా నాయకులను పిలిచి ఇశ్రాయేలు ప్రజలందరినీ లెక్కపెట్టి ఎంతమంది వున్నారో చెప్పమన్నాడు. “దేశంలో బెయేర్షెబా నుండి దాను పట్టణం వరకు ప్రతి ఒక్కరినీ లెక్కపెట్టి నాకు చెప్పండి. అప్పుడు దేశ జనాభా వివరాలు నాకు తెలుస్తాయి” అని అన్నాడు. </span></div>
<div class='p'>
<span class='v R121_3' data-id='R121_3'><span class='v-num v-3'>3&nbsp;</span>కాని యోవాబు ఇలా సమాధానమిచ్చాడు: “యెహోవా తన రాజ్యాన్ని వందరెట్లు అభివృద్ధి చేయుగాక! నా ఏలినవాడా, మహారాజా! ఇశ్రాయేలు ప్రజలంతా నీ సేవకులు. ఈ పని నీవెందుకు చేయదలిచావు? దీనివల్ల నీవు ఇశ్రాయేలు ప్రజలందరినీ పాపం చేసిన నేరస్థులుగా చిత్రిస్తున్నావు!” </span></div>
<div class='p'>
<span class='v R121_4' data-id='R121_4'><span class='v-num v-4'>4&nbsp;</span>కాని రాజైన దావీదు మొండివైఖరి దాల్చాడు. రాజు చెప్పినట్లు యోవాబు చేయక తప్పలేదు. అందువల్ల యోవాబు ఇశ్రాయేలు దేశంలో ప్రజలను లెక్కిస్తూ నలుమూలలా తిరిగాడు. తరువాత యోవాబు యెరూషలేముకు తిరిగి వచ్చి </span>
<span class='v R121_5' data-id='R121_5'><span class='v-num v-5'>5&nbsp;</span>దేశంలో ఎంత జనాభా వున్నదీ దావీదుకు చెప్పాడు. ఇశ్రాయేలులో కత్తి పట్టగల యోధులు పదకొండు లక్షల మంది వున్నారు. యూదాలో కత్తి పట్టగల శూరులు నాలుగు లక్షల డెబ్బది వేలమంది వున్నారు. </span>
<span class='v R121_6' data-id='R121_6'><span class='v-num v-6'>6&nbsp;</span>లేవి, బెన్యామీను వంశీయులను మాత్రం యోవాబు లెక్కించలేదు. రాజైన దావీదు ఆజ్ఞ తనకు ఇష్టం లేనిదైనందుననే యోవాబు ఆ వంశీయులను గణించలేదు. </span>
<span class='v R121_7' data-id='R121_7'><span class='v-num v-7'>7&nbsp;</span>దేవుని దృష్టిలో దావీదు గొప్ప తప్పిదం చేశాడు. అందువల్ల దేవుడు ఇశ్రాయేలు శిక్షించాడు. </span></div>
<div class='s'>ఇశ్రాయేలును దేవుడు శిక్షించటం </div>
<div class='p'>
<span class='v R121_8' data-id='R121_8'><span class='v-num v-8'>8&nbsp;</span>పిమ్మట దేవునితో దావీదు ఇలా విన్నవించుకున్నాడు: “నేను చాలా తెలివితక్కువ పనిచేశాను. ఇశ్రాయేలు జనాభా లెక్కలు తీయించి నేను ఒక మహాపాపం చేశాను. ఇప్పుడు నీ సేవకుడనైన నా తప్పు మన్నించి నా పాపాన్ని తొలగించమని వేడుకుంటున్నాను.” </span></div>
<div class='p'>
<span class='v R121_9 R121_10' data-id='R121_9'><span class='v-num v-9-10'>9-10&nbsp;</span>గాదు ఒక దీర్ఘదర్శి (ప్రవక్త), దావీదుకు భవిష్యత్తును చెప్పే మార్గదర్శకుడు. ఒకనాడు గాదుతో యెహోవా ఇలా అన్నాడు: “నీవు వెళ్లి దావీదుకు ఇలా చెప్పుము: ‘యెహోవా ఈ విధంగా తెలియజేస్తున్నాడు: నేను నీకు మూడు పద్ధతులు సూచిస్తున్నాను. వాటిలో నీవు ఒక దానిని ఎంపిక చేయాలి. అప్పుడు నీవు కోరిన విధంగా నిన్ను శిక్షిస్తాను.’ ” </span></div>
<div class='p'>
<span class='v R121_11 R121_12' data-id='R121_11'><span class='v-num v-11-12'>11-12&nbsp;</span>ప్రవక్తయగు గాదు తరువాత దావీదు వద్దకు వెళ్లి ఈ విధంగా చెప్పాడు: యెహోవా సెలవిచ్చునదేమనగా, “దావీదూ, నీకు ఏ శిక్ష కావాలో నీవే కోరుకో మూడు సంవత్సరాల కరువు పరిస్థితి, లేక నీ శత్రువులు కత్తిపట్టి మిమ్మల్ని తరుముకుంటూ రాగా మూడు నెలల పాటు మీరు వారి నుండి పారిపోవుట లేక యెహోవా మిమ్మల్ని మూడు రోజులు శిక్షకు గురిచేయుట. అనగా ఈ మూడు రోజుల్లో దేశమంతా భయంకర వ్యాధులు ప్రబలుతాయి. యెహోవా దూత దేశం నలుమూలలా తిరుగుతూ ప్రజానాశనం చేస్తాడు. దావీదూ, దేవుడు ఇప్పుడు నన్ను పంపియున్నాడు. కావున దేవునికి నేను ఏమి సమాధానం చెప్పాలో నిర్ణయించి నీవు నాకు తప్పక తెలియజేయాలి.” </span></div>
<div class='p'>
<span class='v R121_13' data-id='R121_13'><span class='v-num v-13'>13&nbsp;</span>అందుకు ప్రవక్తయగు గాదుతో దావీదు ఇలా అన్నాడు: “నేను ఆపదలో వున్నాను. నాకు శిక్ష విధించటానికి వేరొక మనుష్యుని నిర్ణయం నాకు అక్కరలేదు. యెహోవా దయామయుడు. కావున నన్ను ఎలా శిక్షించాలో యెహోవానే నిర్ణయించనీయండి.” </span></div>
<div class='p'>
<span class='v R121_14' data-id='R121_14'><span class='v-num v-14'>14&nbsp;</span>అప్పుడు యెహోవా ఇశ్రాయేలంతా భయంకర వ్యాధులు సోకేలా చేశాడు. దానితో డెబ్బయి వేల మంది ప్రజలు చనిపోయారు. </span>
<span class='v R121_15' data-id='R121_15'><span class='v-num v-15'>15&nbsp;</span>యెరూషలేమును నాశనం చేయటానికి దేవుడు ఒక దేవదూతను పంపాడు. ఆ దేవదూత యెరూషలేమును నాశనం చేయ మొదలు పెట్టనప్పుడు యెహోవా చూసి బాధపడ్డాడు. అందువల్ల ఇశ్రాయేలును నాశనం చేయకూడదని ఆయన అనుకున్నాడు. ఇశ్రాయేలును నాశనం చేస్తున్న దేవదూతతో యెహోవా. “అది చాలు! ఆపివేయి” అని అన్నాడు. యెహోవాదూత యెబూసీ<span class='note' id='footnote-431'><a href='#note-431' class='key'>†</a></span> యుడగు ఒర్నాను నూర్పిడి కళ్లం వద్ద నిలబడివున్నాడు. </span></div>
<div class='p'>
<span class='v R121_16' data-id='R121_16'><span class='v-num v-16'>16&nbsp;</span>దావీదు తలఎత్తి చూడగా యెహోవాదూత ఆకాశంలో కన్పించాడు. దేవదూత తన ఖడ్గాన్ని యెరూషలేము పైకి చాపివున్నాడు. అప్పుడు దావీదు, తదితర పెద్దలు సాష్టాంగ నమస్కారం చేశారు. దావీదు, ఇతర పెద్దలు తమ సంతాపాన్ని తెలియజేసే ప్రత్యేక దుస్తులు ధరించారు. </span>
<span class='v R121_17' data-id='R121_17'><span class='v-num v-17'>17&nbsp;</span>దావీదు యెహోవాతో ఇలా విన్నవించుకున్నాడు: “పాపం చేసిన వాణ్ణి నేను! జనాభా లెక్కలు తీయమని నేనే ఆజ్ఞాపించాను! నేను పొరపాటు చేశాను! కాని ఈ ఇశ్రాయేలు ప్రజలు ఏమి నేరం చేశారు? నా దేవుడైన యెహోవా, నన్ను, నా కుటుంబాన్ని శిక్షించుము! నీ ప్రజలను నాశనం చేస్తున్న మహావ్యాధులను అరికట్టుము!” </span></div>
<div class='p'>
<span class='v R121_18' data-id='R121_18'><span class='v-num v-18'>18&nbsp;</span>అప్పుడు యెహోవాదూత ప్రవక్తయగు గాదుతో ఇలా అన్నాడు: “యెహోవాను ఆరాధించటానికి ఒక బలిపీఠం నిర్మించమని దావీదుకు చెప్పుము. యెబూసీయుడగు ఒర్నాను నూర్పిడి కళ్లం వద్దనే దావీదు ఆ బలిపీఠాన్ని నిర్మించాలి.” </span>
<span class='v R121_19' data-id='R121_19'><span class='v-num v-19'>19&nbsp;</span>గాదు ఆ విషయాలను దావీదుకు తెలియజేశాడు. దావీదు ఒర్నాను నూర్పిడి కళ్లం వద్దకు వెళ్లాడు. </span></div>
<div class='p'>
<span class='v R121_20' data-id='R121_20'><span class='v-num v-20'>20&nbsp;</span>ఒర్నాను గోధుమ పోతపోస్తున్నాడు. అతను తిరిగి చూసి యెహోవా దూతను గమనించాడు. ఒర్నాను నలుగురు కుమారులూ పారిపోయి దాక్కున్నారు. </span>
<span class='v R121_21' data-id='R121_21'><span class='v-num v-21'>21&nbsp;</span>దావీదు ఒర్నాను వద్దకు వస్తున్నాడు. ఒర్నాను తన కళ్లం వదిలి దావీదు వద్దకు వెళ్లి అతని ముందు సాష్టాంగపడ్డాడు. </span></div>
<div class='p'>
<span class='v R121_22' data-id='R121_22'><span class='v-num v-22'>22&nbsp;</span>దావీదు ఒర్నానుతో, “నీ నూర్పిడి కళ్లాన్ని నాకివ్వు. ఈ స్థలంలో యెహోవాని ఆరాధించటానికి నేనొక బలిపీఠాన్ని నిర్మిస్తాను. ఈ కళ్లాన్ని పూర్తి ధరకు నాకు అమ్మివేయి. అప్పుడు ఈ భయంకర వ్యాధులు ఆగిపోతాయి” అని చెప్పాడు. </span></div>
<div class='p'>
<span class='v R121_23' data-id='R121_23'><span class='v-num v-23'>23&nbsp;</span>ఒర్నాను దావీదుకు ఇలా సమాధానమిచ్చాడు: “ఈ నూర్పిడి కళ్లాన్ని తీసుకొనండి! నీవు నా ఏలినవాడవైన రాజువు. మీరు కోరిన విధంగా చేయండి. చూడండి, దహన బలులుగా సమర్పించటానికి నేను మీకు పశువులను కూడ ఇస్తాను. పీఠం మీద అగ్ని వెలిగించటానికి మీకు కళ్లంలో వేసే బల్ల చెక్కలను కూడ ఇస్తాను. ధాన్యార్పణను చెల్లించటానికి నేను మీకు గోధుమలు కూడ ఇస్తాను. నేను ఇవన్నీ మీకు ఇస్తాను!” </span></div>
<div class='p'>
<span class='v R121_24' data-id='R121_24'><span class='v-num v-24'>24&nbsp;</span>కాని దావీదు ఒర్నానుతో ఇలా అన్నాడు: “వద్దు నేను పూర్తి వెలయిచ్చే దీనిని కొనాలి. నీకు చెందినదేదీ నేను తీసుకొని యెహోవాకి ఇవ్వను. నాకు ఊరకనే వచ్చిన దానినేదీ నేను యెహోవాకి అర్పణగా చెల్లించను.” </span></div>
<div class='p'>
<span class='v R121_25' data-id='R121_25'><span class='v-num v-25'>25&nbsp;</span>కావున దావీదు ఒర్నానుకు సుమారు ఆరువందల తులాల (పదిహేను పౌనులు) బంగారం ఇచ్చి ఆ స్థలం తీసుకున్నాడు. </span>
<span class='v R121_26' data-id='R121_26'><span class='v-num v-26'>26&nbsp;</span>యెహోవాను ఆరాధించటానికి అక్కడ దావీదు ఒక బలిపీఠం కట్టించాడు. దావీదు దహన బలులు, సమాధాన బలులు సమర్పించాడు. దావీదు యెహోవాని ప్రార్థించాడు. ఆకాశం నుండి అగ్నిని కిందికి పంపి యెహోవా దావీదు ప్రార్థనను ఆలకించాడు. దహనబలులు ఇచ్చే పీఠం మీదికి అగ్ని దిగింది. </span>
<span class='v R121_27' data-id='R121_27'><span class='v-num v-27'>27&nbsp;</span>అప్పుడు తన కత్తిని ఒరలో పెట్టుమని యెహోవా తన దూతకు ఆజ్ఞాపించాడు. </span></div>
<div class='p'>
<span class='v R121_28' data-id='R121_28'><span class='v-num v-28'>28&nbsp;</span>యెహోవా ఒర్నాను కళ్లంలో తన ప్రార్థన ఆలకించాడని దావీదు తెలుసుకొని ఆయనకు బలులు సమర్పించాడు. </span>
<span class='v R121_29' data-id='R121_29'><span class='v-num v-29'>29&nbsp;</span>(పవిత్ర గుడారం, దహనబలుల బలిపీఠం గిబియోనులో ఎత్తైన స్థలంలో వున్నాయి. ఇశ్రాయేలీయులు ఎడారిలో వున్నప్పుడు మోషే ఈ పవిత్ర గుడారాన్ని తయారు చేశాడు. </span>
<span class='v R121_30' data-id='R121_30'><span class='v-num v-30'>30&nbsp;</span>దావీదు భయపడిన కారణంగా అతను పవిత్ర గుడారంలోకి వెళ్లి దేవునితో మాట్లాడలేక పోయాడు. దావీదు యెహోవా దూతకు, అతని కత్తికి భయపడ్డాడు.) </span></div></div>
<div class='footnotes'>

<span class='footnote' id='note-430'><span class='key'>* </span><a href='#footnote-430' class='backref'>21:1</a> <span class='text'> <span class="fk">ఇశ్రాయేలు … ప్రోత్సహించాడు </span><span class="ft">దావీదు నేరం తన గర్వమే. అసంఖ్యాకంగా వున్న తన సైన్యాన్ని చూసుకుని గర్వపడ్డాడు. కాని తనకున్న దైవ బలాన్ని చూసుకుని గర్వపడలేదు అని భావం.</span></span></span>
<span class='footnote' id='note-431'><span class='key'>† </span><a href='#footnote-431' class='backref'>21:15</a> <span class='text'> <span class="fk">యెబూసీ </span><span class="ft">ఇశ్రాయేలీయులు యెరూషలేము నగరాన్ని కైవశం చేసుకొనక ముందు అక్కడ నివసించిన వ్యక్తి. “యెబూస్” అన్నది యెరూషలేము పాత పేరు.</span></span></span>
</div>
<div class='footer'><div class='nav'>
<a class='prev' href='R120.html'></a>
<a class='home' href='index.html'></a>
<a class='next' href='R122.html'></a>
</div></div>
</body></html>
