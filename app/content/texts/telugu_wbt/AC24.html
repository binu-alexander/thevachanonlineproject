<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ అపొస్తలుల కార్యములు 24</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location akshar_unicode' href='AC.html'> అపొస్తలుల కార్యములు 24 </a>
<a class='prev' href='AC23.html'> &#9664; </a>
<a class='next' href='AC25.html'> &#9654; </a>
</div></div>
<div class='chapter section AC24 tel2010 tel AC akshar_unicode' dir='ltr' data-id='AC24' data-nextid='AC25' data-previd='AC23' lang='te'> 

<div class='c'>24</div>
<div class='s'>ఫేలిక్సు సమక్షంలో విచారణ </div>
<div class='p'>
<span class='v AC24_1' data-id='AC24_1'><span class='verse1 v-num v-1'>1&nbsp;</span>అయిదు రోజుల తర్వాత ప్రధాన యాజకుడైన అననీయ, కొంతమంది పెద్దలతో, తెర్తుల్లు అనబడే న్యాయవాదితో కలిసి కైసరియ చేరుకున్నాడు. పౌలు పట్ల తాము చేయదలచిన నేరారోపణల్ని రాష్ట్రాధిపతి ముందు ఉంచాడు. </span>
<span class='v AC24_2' data-id='AC24_2'><span class='v-num v-2'>2&nbsp;</span>తెర్తుల్లు తన వాదనను ప్రారంభిస్తూ, “మీ పాలనలో చాలాకాలం శాంతంగా జీవించాము. ఇది మా అదృష్టం. మీ ముందు చూపువల్ల ఈ దేశంలో ఎన్నో సంస్కరణలు జరిగాయి. </span></div>
<div class='p'>
<span class='v AC24_3' data-id='AC24_3'><span class='v-num v-3'>3&nbsp;</span>“మహా ఘనత పొందిన ఫేలిక్సు ప్రభూ! మీరు చేసిన వాటిని అన్ని ప్రాంతాల్లో ఉన్న మా ప్రజలు, ఎంతో కృతజ్ఞతతో, సంపూర్ణంగా అంగీకరిస్తున్నారు. </span>
<span class='v AC24_4' data-id='AC24_4'><span class='v-num v-4'>4&nbsp;</span>మిమ్మల్ని ఎక్కువగా విసిగించటం మాకు ఇష్టం లేదు. కనుక క్లుప్తంగా చెపుతాము. మేము చెప్పేది మాపై దయవుంచి వినుమని విజ్ఞప్తి చేస్తున్నాము. </span>
<span class='v AC24_5' data-id='AC24_5'><span class='v-num v-5'>5&nbsp;</span>ఇతడు సమస్యలు, కష్టాలు కలిగిస్తాడని మాకు తెలిసింది. ప్రపంచంలో ఉన్న యూదులందరిలో ఇతడు అల్లర్లు లేపాడు. ఇతడు కుట్రలు పన్నే నజరేతు జాతికి నాయకుడు. </span>
<span class='v AC24_6' data-id='AC24_6'><span class='v-num v-6'>6&nbsp;</span>ఇతడు దేవాలయాన్ని అపవిత్రం చెయ్యటానికి ప్రయత్నించాడు. </span>
<span class='v AC24_7' data-id='AC24_7'><span class='v-num v-7'>7&nbsp;</span> <span class='note' id='footnote-1159'><a href='#note-1159' class='key'>*</a></span> </span>
<span class='v AC24_8' data-id='AC24_8'><span class='v-num v-8'>8&nbsp;</span>మీరితణ్ణి విచారిస్తే మేము చేసిన ఆరోపణల యొక్క నిజానిజాలు మీకే తెలుస్తాయి” అని అన్నాడు. </span>
<span class='v AC24_9' data-id='AC24_9'><span class='v-num v-9'>9&nbsp;</span>న్యాయస్థానంలో యూదులందరూ ఈ ఆరోపణలు నిజమని చెబుతూ, తెర్తుల్లు వాదనను బలపరిచారు. </span></div>
<div class='p'>
<span class='v AC24_10' data-id='AC24_10'><span class='v-num v-10'>10&nbsp;</span>రాష్ట్రాధిపతి పౌలును మాట్లాడుమని సంజ్ఞ చేసాడు. పౌలు ఈ విధంగా మాట్లాడటం మొదలు పెట్టాడు: “మీరు ఈ దేశంలో ఎన్నో సంవత్సరాలు న్యాయాధిపతిగా ఉన్నారు. అందువల్ల నేను ఆనందంగా నా నిర్దోషత్వం నిరూపిస్తాను. </span>
<span class='v AC24_11' data-id='AC24_11'><span class='v-num v-11'>11&nbsp;</span>నేను ఆరాధించటానికి యెరూషలేము వెళ్ళి యింకా పన్నెండు రోజులు కాలేదు. నేను చెబుతున్న దానిలోని నిజానిజాలు మీరు సులభంగా విచారించవచ్చు. </span>
<span class='v AC24_12' data-id='AC24_12'><span class='v-num v-12'>12&nbsp;</span>నాపై నేరారోపణ చేసిన వీళ్ళు నేను మందిరంలో వాదిస్తుండగా చూసారా? లేదు. సమాజమందిరంలో కాని పట్టణంలో మరెక్కడైనా కాని, నేను ప్రజల్ని పురికొల్పటం వీళ్ళు చూసారా? లేదు. </span>
<span class='v AC24_13' data-id='AC24_13'><span class='v-num v-13'>13&nbsp;</span>వీళ్ళు ప్రస్తుతం నాపై మోపుతున్న నేరాల్ని నిరూపించలేరు. </span></div>
<div class='p'>
<span class='v AC24_14' data-id='AC24_14'><span class='v-num v-14'>14&nbsp;</span>“వాళ్ళు, దేన్ని వేరొక జాతిగా పరిగణిస్తారో దాన్ని నేను అనుసరిస్తున్నానని ఒప్పుకుంటాను. ఈ మార్గాన్ననుసరించి నేను మా పూర్వీకుల దేవుణ్ణి ఆరాధిస్తున్నాను. పైగా, ధర్మశాస్త్రంలో వ్రాయబడినవాటిని, మన ప్రవక్తలు వ్రాసిన వాటిని, నేను సంపూర్ణంగా విశ్వసిస్తాను. </span>
<span class='v AC24_15' data-id='AC24_15'><span class='v-num v-15'>15&nbsp;</span>వాళ్ళలాగే నాకూ దేవుడంటే నమ్మకం ఉంది. వాళ్ళలాగే, సన్మార్గుడు, దుర్మార్గుడు బ్రతికి వస్తారని నేను ఎదురు చూస్తున్నాను. </span>
<span class='v AC24_16' data-id='AC24_16'><span class='v-num v-16'>16&nbsp;</span>అందువలన నా ఆత్మను దేవుని దృష్టిలో, మానవుని దృష్టిలో మలినం కాకుండా ఉంచుకోవటానికి ఎప్పుడూ మనసారా ప్రయత్నిస్తున్నాను. </span></div>
<div class='p'>
<span class='v AC24_17' data-id='AC24_17'><span class='v-num v-17'>17&nbsp;</span>“పేద వాళ్ళకు డబ్బు దానం చెయ్యాలని, దేవునికి కానుకలివ్వాలని ఎన్నో ఏండ్ల తర్వాత నేను యెరూషలేముకు వచ్చాను. </span>
<span class='v AC24_18' data-id='AC24_18'><span class='v-num v-18'>18&nbsp;</span>నేనీ కార్యాలు మందిరావరణంలో చేస్తుండగా వాళ్ళు చూసారు. నేను శాస్త్రయుక్తంగా శుభ్రమయ్యాను. నా వెంట ప్రజా సమూహం లేదు. నేను ఏ అల్లర్లు మొదలు పెట్టలేదు. </span>
<span class='v AC24_19' data-id='AC24_19'><span class='v-num v-19'>19&nbsp;</span>కానీ అక్కడికి ఆసియనుండి వచ్చిన కొందరు యూదులకు నేను నేరం చేసానని అనిపిస్తే, యిక్కడికి వచ్చి నేరారోపణ చేయవలసి ఉంది. </span>
<span class='v AC24_20' data-id='AC24_20'><span class='v-num v-20'>20&nbsp;</span>నేను మహాసభ ముందు నిలుచున్నప్పుడు నాలో ఏ అపరాధం కనిపెట్టారో ఇక్కడ నిలుచున్న వాళ్ళను చెప్పమనండి. </span>
<span class='v AC24_21' data-id='AC24_21'><span class='v-num v-21'>21&nbsp;</span>ఔను! నేను ఒకటి చేసాను. వాళ్ళ సమక్షంలో నిలుచొని బిగ్గరగా ‘చనిపోయిన వాళ్ళు బ్రతికి వస్తారని నమ్మినందుకు మీ ముందు ఈ రోజు నేరస్థునిగా నిలుచున్నాను’ అని అన్నాను. ఇది తప్ప నేనేమీ చెయ్యలేదు.” </span></div>
<div class='p'>
<span class='v AC24_22' data-id='AC24_22'><span class='v-num v-22'>22&nbsp;</span>యేసు ప్రభువు మార్గం బాగా తెలిసిన ఫేలిక్సు సభను ముగిస్తూ, “సహస్రాధిపతి లూసియ వచ్చాక నీ విషయం నిర్ణయిస్తాను” అని అన్నాడు. </span>
<span class='v AC24_23' data-id='AC24_23'><span class='v-num v-23'>23&nbsp;</span>శతాధిపతితో, “పౌలును కాపలాలో ఉంచు! కాని కొంత స్వేచ్ఛనివ్వు. అతని స్నేహితులు అతనికి ఏదైనా ఇవ్వటానికి వస్తే వాళ్ళనాపవద్దు” అని అన్నాడు. </span></div>
<div class='p'>
<span class='v AC24_24' data-id='AC24_24'><span class='v-num v-24'>24&nbsp;</span>కొద్ది రోజుల తర్వాత ఫేలిక్సు తన భార్య ద్రుసిల్లతో వచ్చాడు. ద్రసిల్ల యూదురాలు. ఫేలిక్సు పౌలును పిలిపించాడు. “యేసు క్రీస్తులో విశ్వాసం” అనే విషయాన్ని గురించి, పౌలు మాట్లాడాడు. ఫేలిక్సు విన్నాడు. </span>
<span class='v AC24_25' data-id='AC24_25'><span class='v-num v-25'>25&nbsp;</span>పౌలు సన్మార్గాన్ని గురించి, మనో నిగ్రహాన్ని గురించి, రానున్న తీర్పును గురించి చెప్పటం విని ఫేలిక్సు భయపడి, “ఇప్పటికి చాలించి, వెళ్ళు! నాకు వీలున్నప్పుడు నిన్ను మళ్ళీ పిలిపిస్తాను” అని అన్నాడు. </span>
<span class='v AC24_26' data-id='AC24_26'><span class='v-num v-26'>26&nbsp;</span>కాని తనకు లంచమిస్తాడని ఆశించి అతణ్ణి మాటిమాటికి పిలిపించి అతనితో మాట్లాడే వాడు. </span></div>
<div class='p'>
<span class='v AC24_27' data-id='AC24_27'><span class='v-num v-27'>27&nbsp;</span>రెండు సంవత్సరాలు గడిచాక పోర్కియు ఫేస్తు ఫేలిక్సు స్థానంలో వచ్చాడు. ఫేలిక్సు యూదులకు ఒక ఉపకారం చెయ్యాలనే ఉద్దేశంతో పౌలును కారాగారంలోనే ఉంచాడు. </span></div></div>
<div class='footnotes'>

<span class='footnote' id='note-1159'><span class='key'>* </span><a href='#footnote-1159' class='backref'>24:7</a> <span class='text'> <span class="ft">కొన్ని గ్రీకు ప్రతులు ఈ వచనాన్ని కూడా చేర్చాయి: “ఇతనిని బంధించి ఇతనిపై మా ధర్మశాస్త్రానుసారం తీర్పు చెప్పాలనుకొన్నాము. </span><span class="fv">7 </span><span class="ft">కాని సహస్రాధిపతియైన లూసియ తన బలగంతో వచ్చి ఇతనిని మా నుండి తీసికొని పోయాడు. </span><span class="fv">8 </span><span class="ft">పైగా ఇతనిపై నేరారోపణ చేయు వారిని మీ వద్దకు వెళ్ళుమని కూడా ఆజ్ఞాపించాడు.”</span></span></span>
</div>
<div class='footer'><div class='nav'>
<a class='prev' href='AC23.html'>&#9664;</a>
<a class='home' href='index.html'>&#9776;</a>
<a class='next' href='AC25.html'>&#9654;</a>
</div></div>
</body></html>
