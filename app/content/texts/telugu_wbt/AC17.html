<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ అపొస్తలుల కార్యములు 17</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location akshar_unicode' href='AC.html'> అపొస్తలుల కార్యములు 17 </a>
<a class='prev' href='AC16.html'>  </a>
<a class='next' href='AC18.html'>  </a>
</div></div>
<div class='chapter section AC17 tel2010 tel AC akshar_unicode' dir='ltr' data-id='AC17' data-nextid='AC18' data-previd='AC16' lang='te'> 

<div class='c'>17</div>
<div class='s'>థెస్సలొనీకలో </div>
<div class='p'>
<span class='v AC17_1' data-id='AC17_1'><span class='verse1 v-num v-1'>1&nbsp;</span>వాళ్ళు “అంఫిపొలి”, “అపోల్లోనియ”, పట్టణాల ద్వారా ప్రయాణం చేసి థెస్సలొనీక అనే పట్టణం చేరుకొన్నారు. అక్కడ ఒక యూదుల సమాజ మందిరం ఉంది. </span>
<span class='v AC17_2' data-id='AC17_2'><span class='v-num v-2'>2&nbsp;</span>అలవాటు ప్రకారం పౌలు ఆ సమాజ మందిరానికి వెళ్ళాడు. అక్కడ మూడు శనివారాలు గడిపాడు. వాళ్ళతో యూదుల లేఖనాలు చెప్పి, విషయాలు తర్కించాడు. </span>
<span class='v AC17_3' data-id='AC17_3'><span class='v-num v-3'>3&nbsp;</span>క్రీస్తు చనిపోవలసిన అవసరం, బ్రతికి రావలసిన అవసరం ఉందని వాళ్ళకు అర్థమయ్యేటట్లు చెప్పాడు. ఈ విషయాన్ని లేఖనాలుపయోగించి ఋజువు చేసాడు. “నేను చెబుతున్న ఈ యేసే క్రీస్తు!” అని వాళ్ళకు నచ్చచెప్పాడు. </span>
<span class='v AC17_4' data-id='AC17_4'><span class='v-num v-4'>4&nbsp;</span>తద్వారా కొందరు సమ్మతించి పౌలు, సీలల పక్షము చేరిపోయారు. దైవ భీతిగల చాలా మంది గ్రీకులు, ముఖ్యమైన స్త్రీలు వీళ్ళ పక్షం చేరిపోయారు. </span></div>
<div class='p'>
<span class='v AC17_5' data-id='AC17_5'><span class='v-num v-5'>5&nbsp;</span>ఇది గమనించి యూదులు అసూయ పడ్డారు. సంతలో ఉన్న పనిలేని వాళ్ళను కొందర్ని నమావేశపరచి పట్టణంలో అల్లర్లు మొదలు పెట్టారు. పౌలు, సీలలను ప్రజల ముందుకు లాగాలనుకొని అంతా కలిసి యాసోను యింటి మీద పడ్డారు. </span>
<span class='v AC17_6' data-id='AC17_6'><span class='v-num v-6'>6&nbsp;</span>వాళ్ళు అక్కడ కనిపించక పోయేసరికి యాసోన్ను, మరి కొందరు సోదరుల్ని పట్టణపు అధికారుల ముందుకు తీసుకొని వచ్చి, “ప్రపంచాన్నే కలవరపరచిన ఈ మనుష్యులు ఇప్పుడిక్కడికి వచ్చారు. </span>
<span class='v AC17_7' data-id='AC17_7'><span class='v-num v-7'>7&nbsp;</span>వీళ్ళకు యాసోను తన యింట్లో ఆతిథ్యమిచ్చాడు. వీళ్ళంతా చక్రవర్తి నియమాల్ని అతిక్రమిస్తూ యేసు అనే మరొక రాజున్నాడంటున్నారు” అని కేకలు వేసారు. </span></div>
<div class='p'>
<span class='v AC17_8' data-id='AC17_8'><span class='v-num v-8'>8&nbsp;</span>ఈ మాటలు విని అక్కడున్న ప్రజలు, అధికారులు రేకెత్తిపోయారు. </span>
<span class='v AC17_9' data-id='AC17_9'><span class='v-num v-9'>9&nbsp;</span>ఆ తర్వాత యాసోనుతో, మిగతా వాళ్ళందరితో పత్రాన్ని వ్రాయించుకొని వాళ్ళను వదిలి వేసారు. </span></div>
<div class='s'>బెరయలో </div>
<div class='p'>
<span class='v AC17_10' data-id='AC17_10'><span class='v-num v-10'>10&nbsp;</span>అర్థరాత్రి కాగానే సోదరులు పౌలు, సీలలను బెరయ అనే పట్టణానికి పంపించారు. బెరయకు వచ్చిన వాళ్ళు యూదుల సమాజ మందిరానికి వెళ్ళారు. </span>
<span class='v AC17_11' data-id='AC17_11'><span class='v-num v-11'>11&nbsp;</span>థెస్సలోనీక వాళ్ళకన్నా బెరయ వాళ్ళు మర్యాద కలవాళ్ళు. వాళ్ళు దైవసందేశాన్ని శ్రద్ధతో వినేవాళ్ళు. ప్రతీరోజు పవిత్ర గ్రంథాలు చదివి, ఆ సందేశంలోని నిజానిజాలు పరిశీలించే వాళ్ళు. </span>
<span class='v AC17_12' data-id='AC17_12'><span class='v-num v-12'>12&nbsp;</span>చాలా మంది యూదులు విశ్వాసులయ్యారు. వాళ్ళలాగే ముఖ్యమైన గ్రీకు స్త్రీలు, పురుషులు కూడా విశ్వాసులయ్యారు. </span></div>
<div class='p'>
<span class='v AC17_13' data-id='AC17_13'><span class='v-num v-13'>13&nbsp;</span>పౌలు దైవసందేశాన్ని బెరయలో కూడా ఉపదేశిస్తున్నాడని థెస్సలోనీకలోని యూదులకు తెలిసింది. వాళ్ళు అక్కడికి వెళ్ళి ప్రజలను పురికొలిపి, వాళ్ళలో అల్లర్లు రేకెత్తించారు. </span>
<span class='v AC17_14' data-id='AC17_14'><span class='v-num v-14'>14&nbsp;</span>వెంటనే సోదరులు పౌలును సముద్ర తీరానికి పంపారు. సీల, తిమోతి బెరయలోనే ఉండిపోయారు. </span>
<span class='v AC17_15' data-id='AC17_15'><span class='v-num v-15'>15&nbsp;</span>పౌలుతో వెళ్ళిన వాళ్ళు అతనితో కలిసి ఏథెన్సుదాకా వెళ్ళారు. సీలను, తిమోతిని అయినంత త్వరలో రమ్మనమని పౌలు వాళ్ళ ద్వారా కబురు పంపాడు. ఈ వార్తతో వాళ్ళు తిరిగి బెరయకు వెళ్ళిపోయారు. </span></div>
<div class='s'>ఏథెన్సులో </div>
<div class='p'>
<span class='v AC17_16' data-id='AC17_16'><span class='v-num v-16'>16&nbsp;</span>పౌలు ఏథెన్సులో వాళ్ళకోసం ఎదురు చూస్తూ కొద్ది రోజులు ఆగిపొయ్యాడు. ఆ పట్టణం విగ్రహాలతో నిండి ఉండటం గమనించి అతని ఆత్మ క్షోభించింది. </span>
<span class='v AC17_17' data-id='AC17_17'><span class='v-num v-17'>17&nbsp;</span>అందువల్ల నమాజ మందిరంలో సమావేశమయ్యే యూదులతో, దైవ భీతిగల యూదులు కాని ప్రజలతో, సంతకు వచ్చి పోయే ప్రజలతో ప్రతి రోజు మాట్లాడే వాడు. </span>
<span class='v AC17_18' data-id='AC17_18'><span class='v-num v-18'>18&nbsp;</span>ఎపికూరీయులు అని అనబడే కొందరు తత్వజ్ఞులు, స్తోయికులు అనబడే కొందరు తత్వజ్ఞులు అతనితో తర్కించారు. </span></div>
<div class='p'>
<span class='v AC17_18' data-id='AC17_18'>“ఆ వదరుబోతు ఏమంటున్నాడు?” అని కొందరు అన్నారు. “ఇతర దేవుళ్ళను గురించి ప్రబోధిస్తున్నట్లుంది” అని మరి కొందరు అన్నారు. పౌలు యేసును గురించి, ఆయన బ్రతికి రావటాన్ని గురించి ప్రకటించటం వల్ల అతణ్ణి వాళ్ళిలా విమర్శించారు. </span></div>
<div class='p'>
<span class='v AC17_19' data-id='AC17_19'><span class='v-num v-19'>19&nbsp;</span>వాళ్ళు అతనిని పట్టుకొని అరేయొపగు సభకు పిలుచుకు వచ్చారు. “నీవు చెబుతున్న ఈ క్రొత్త బోధన ఏమిటో మేము తెలుసుకోవచ్చా?” అని కొందరు అడిగారు. </span>
<span class='v AC17_20' data-id='AC17_20'><span class='v-num v-20'>20&nbsp;</span>“మీరు చిత్రమైన విషయాలు మా చెవుల్లో వేసారు. వాటి అర్థం మాకు చెప్పండి” అని మరి కొందరడిగారు. </span>
<span class='v AC17_21' data-id='AC17_21'><span class='v-num v-21'>21&nbsp;</span>ఏథెన్సు ప్రజలు, ఆ పట్టణంలో నివసించే పరదేశీయులు, తమ కాలాన్నంతా కొన్ని సిద్ధాంతాలను చెప్పటంలోనో లేక వినటంలోనో గడిపే వాళ్ళు. మరే పని చేసే వాళ్ళు కాదు. </span></div>
<div class='p'>
<span class='v AC17_22' data-id='AC17_22'><span class='v-num v-22'>22&nbsp;</span>పౌలు అరేయొపగు సభలో నిల్చొని, “ఏథెన్సు ప్రజలారా! మీరు అన్ని విషయాల్లో చాలా నిష్టగా ఉన్నారు. ఇది నేను గమనించాను. </span>
<span class='v AC17_23' data-id='AC17_23'><span class='v-num v-23'>23&nbsp;</span>నేను మీ పట్టణమంతా పర్యటించాను. మీరు పూజించే వాటిని చూసాను. అంతేకాదు సాంబ్రాణి వేసే ఒక బలిపీఠం మీద, ‘<span class='sc'>తెలియని దేవునికి</span>’ అని వ్రాయబడి ఉండటం చూసాను. అందువల్ల మీకు తెలియకున్నా మీరు పూజించే ఆ దేవుణ్ణి గురించి ప్రకటించబోతున్నాను. </span></div>
<div class='p'>
<span class='v AC17_24' data-id='AC17_24'><span class='v-num v-24'>24&nbsp;</span>“ఈ ప్రపంచాన్ని, దానిలో ఉన్న ప్రతి వస్తువును సృష్టించిన దేవుడు; ఆకాశానికి, భూమికి ప్రభువైనటువంటి దేవుడు, మానవులు కట్టిన మందిరాల్లో నివసించడు. </span>
<span class='v AC17_25' data-id='AC17_25'><span class='v-num v-25'>25&nbsp;</span>మానవులు దేవుని కోసం చేయగలిగిందేదీ లేదు. జీవి పీల్చుకొనే గాలిని, కావలసిన ప్రతీ వస్తువును యిచ్చిన దేవునికి మానవుని సేవలు కావాలా? </span>
<span class='v AC17_26' data-id='AC17_26'><span class='v-num v-26'>26&nbsp;</span>ఆయన ఒక్క మనుష్యునితో మానవులందర్ని సృష్టించి వాళ్ళు ఈ ప్రపంచమంతా నివసించేటట్లు చేసాడు. వాళ్ళ కోసం ఒక కాలాన్ని నియమించాడు. ఏ దేశపు ప్రజలు ఎక్కడ నివసించాలో ఆ స్థలాన్ని, కాలాన్ని సరిగ్గా నియమించాడు. </span></div>
<div class='p'>
<span class='v AC17_27' data-id='AC17_27'><span class='v-num v-27'>27&nbsp;</span>“మానవులు తనను వెతకాలనీ, గ్రుడ్డివాడు తడిమినట్టు తడిమి తనను కనుగొనే అవకాశం వాళ్ళకు కలిగించాలనీ యిలా చేసాడు. కాని నిజానికి ఆయన ఎవ్వరికీ దూరంగా లేడు: </span>
<span class='v AC17_28' data-id='AC17_28'><span class='v-num v-28'>28&nbsp;</span>‘మనం ఆయనలో జీవిస్తున్నాం ఆయనలో కదులుతున్నాం. ఆయన కారణంగా మనం ఉన్నాం’ మీలోని కొందరు కవులు చెప్పినట్లు: ‘మనం ఆయన సంతానం.’ </span></div>
<div class='p'>
<span class='v AC17_29' data-id='AC17_29'><span class='v-num v-29'>29&nbsp;</span>“మనం దేవుని సంతానం కదా! అలాంటప్పుడు, దేవుడు బంగారంతో కాని లేక వెండితో కాని, లేక రాతితో కాని చేయబడిన విగ్రహంలాంటి వాడని మనం ఎట్లా అనగలం? ఆయన మానవుడు తన కల్పనతో, కళతో సృష్టించిన విగ్రహంలాంటివాడుకాడు. </span>
<span class='v AC17_30' data-id='AC17_30'><span class='v-num v-30'>30&nbsp;</span>గతంలో మానవుని అజ్ఞానం పట్ల ఆయన చూసీ చూడనట్లు ప్రవర్తించాడు. కాని యిప్పుడు ప్రతి ఒక్కణ్ణీ మారు మనస్సు పొందుమని ఆజ్ఞాపిస్తున్నాడు. </span>
<span class='v AC17_31' data-id='AC17_31'><span class='v-num v-31'>31&nbsp;</span>ప్రపంచంలో ఉన్న ప్రతీ వ్యక్తిపై న్యాయమైన తీర్పు చెప్పనున్న రోజును నిర్ణయించాడు. ఎవని ద్వారా తీర్పు చెప్పనున్నాడో ఆయన్ని నియమించాడు. ఆయన్ని బ్రతికించి తాను చేయనున్న దాన్ని ప్రజలందరికీ ఋజువు చేసాడు.” </span></div>
<div class='p'>
<span class='v AC17_32' data-id='AC17_32'><span class='v-num v-32'>32&nbsp;</span>చనిపోయిన వారు యేసువలె బ్రతికి వస్తారన్న విషయం విని కొందరు అతణ్ణి హేళన చేసారు. మరి కొందరు, “ఈ విషయాన్ని గురించి మాకింకా వినాలని ఉంది” అని అన్నారు. </span>
<span class='v AC17_33' data-id='AC17_33'><span class='v-num v-33'>33&nbsp;</span>పరిస్థితులు యిలా అవటం వల్ల పౌలు ఆ సభనుండి వెళ్ళిపొయ్యాడు. </span>
<span class='v AC17_34' data-id='AC17_34'><span class='v-num v-34'>34&nbsp;</span>కొందరు విశ్వాసులై పౌలును అనుసరించారు. వాళ్ళలో అరేయొపగు అను సభకు సభ్యత్వం ఉన్న దియొనూసియు అనేవాడు, దమరి అనే స్త్రీ మొదలగు వాళ్ళున్నారు. </span></div></div>
<div class='footnotes'>

</div>
<div class='footer'><div class='nav'>
<a class='prev' href='AC16.html'></a>
<a class='home' href='index.html'></a>
<a class='next' href='AC18.html'></a>
</div></div>
</body></html>
