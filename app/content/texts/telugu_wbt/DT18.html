<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ ద్వితీయోపదేశకాండము 18</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location akshar_unicode' href='DT.html'> ద్వితీయోపదేశకాండము 18 </a>
<a class='prev' href='DT17.html'> &#9664; </a>
<a class='next' href='DT19.html'> &#9654; </a>
</div></div>
<div class='chapter section DT18 tel2010 tel DT akshar_unicode' dir='ltr' data-id='DT18' data-nextid='DT19' data-previd='DT17' lang='te'> 

<div class='c'>18</div>
<div class='s'>యాజకులను, లేవీయులను బలపరచటం </div>
<div class='p'>
<span class='v DT18_1' data-id='DT18_1'><span class='verse1 v-num v-1'>1&nbsp;</span>“ఇశ్రాయేలు దేశంలో లేవీ వంశపువారికి భూమిలో ఎలాంటి వాటా దొరకదు. ఆ ప్రజలు యాజకులు సేవచేస్తారు. నిప్పుమీద వంటచేసి, యెహోవాకు అర్పించబడిన బలులు తింటూ వారు బ్రదుకుతారు. లేవీ వంశపు ప్రజల వాటా అదే. </span>
<span class='v DT18_2' data-id='DT18_2'><span class='v-num v-2'>2&nbsp;</span>ఇతర వంశాల వారిలా ఆ లేవీ ప్రజలకు భూమిలో వాటా ఏమీ ఉండదు. యెహోవాయే లేవీయుల వాటా, యెహోవా ఇది వారికి వాగ్దానం చేసాడు. </span></div>
<div class='p'>
<span class='v DT18_3' data-id='DT18_3'><span class='v-num v-3'>3&nbsp;</span>“మీరు ఒక ఆవును, ఎద్దును, లేక గొర్రెను బలిగా చంపినప్పుడు, జబ్బ, రెండు దవడలు, పొట్ట మీరు యాజకులకు ఇవ్వాలి. </span>
<span class='v DT18_4' data-id='DT18_4'><span class='v-num v-4'>4&nbsp;</span>మీ మొదటి పంటలోనుండి మీ ధాన్యం, మీ కొత్త ద్రాక్షారసం, నూనె మీరు యాజకులకు ఇవ్వాలి. మీ గొర్రెలనుండి కత్తిరించిన మొదటి ఉన్ని మీరు లేవీయులకు ఇవ్వాలి. </span>
<span class='v DT18_5' data-id='DT18_5'><span class='v-num v-5'>5&nbsp;</span>ఎందుకంటే, మీ దేవుడైన యెహోవా మీ వంశాలన్నింటినీ చూసి, శాశ్వతంగా తనకు యాజకులుగా ఉండేందుకు లేవీయుని, అతని సంతతివారిని ఏర్పరచుకొన్నాడు. </span></div>
<div class='p'>
<span class='v DT18_6' data-id='DT18_6'><span class='v-num v-6'>6&nbsp;</span>“ఇశ్రాయేలులోని ఏ పట్టణం నుండియైనా లేవీయుడు యెహోవా నియమించిన స్థలానికి తన ఇష్ట మున్నప్పుడెల్ల రావచ్చు. </span>
<span class='v DT18_7' data-id='DT18_7'><span class='v-num v-7'>7&nbsp;</span>అప్పుడు ఈ లేవీయుడు తన దేవుడైన యెహోవా పేరుమీద పరిచర్య చేయ వచ్చు. అతడు విధి నిర్వహిస్తున్న తన సోదర లేవీయు లందరిలాగే యెహోవా ప్రత్యేక ఆలయంలో పరిచర్య చేయాలి. </span>
<span class='v DT18_8' data-id='DT18_8'><span class='v-num v-8'>8&nbsp;</span>ఆ లేవీయుడికి సామాన్యంగా తన కుటుంబానికి వచ్చే వాటా కాకుండా, మిగిలిన లేవీయులతోను సమానంగా వాటా వస్తుంది. </span></div>
<div class='s'>ఇశ్రాయేలీయులు ఇతర దేశాలను అనుసరించకూడదు </div>
<div class='p'>
<span class='v DT18_9' data-id='DT18_9'><span class='v-num v-9'>9&nbsp;</span>“మీ దేవుడైన యెహోవామీకు ఇస్తున్న దేశంలో మీరు ప్రవేశించినప్పుడు అక్కడ ఉండే ఇతర రాజ్యాల ప్రజలు చేసే దారుణమైన పనులు చేయటం నేర్చు కోవద్దు. </span>
<span class='v DT18_10' data-id='DT18_10'><span class='v-num v-10'>10&nbsp;</span>మీ బలిసీఠాల అగ్నిమీద మీ కుమారులను గాని మీ కుమార్తెలను గాని బలి ఇవ్వవద్దు. జ్యోతిష్యం చెప్పేవానితోగాని, మాంత్రికుని దగ్గర గాని, భూతవైద్యుని దగ్గర గాని సోదెచెప్పేవారి దగ్గరగాని మాట్లాడి భవిష్యత్తులో ఏం జరుగుతుందో అని తెలిసి కొనేందుకు ప్రయత్నించవద్దు. </span>
<span class='v DT18_11' data-id='DT18_11'><span class='v-num v-11'>11&nbsp;</span>ఎవరినీ యితరుల మీద మంత్ర ప్రభావంతో బంధించనీయవద్దు. మీ మధ్య ఎవ్వరూ కర్ణపిశాచము అడిగేవారుగా గాని, సోదె చెప్పే వాడుగాగాని, ఉండకూడదు. ఎవ్వరూ చనిపోయినవారితో మాట్లాడేందుకు ప్రయత్నించకూడదు. </span>
<span class='v DT18_12' data-id='DT18_12'><span class='v-num v-12'>12&nbsp;</span>అలాంటివి చేసే వాళ్లంటే మీ దేవుడైన యెహోవాకు అసహ్యం. అందుకే ఆ ఇతర రాజ్యాల వాళ్లను మీ ఎదుట నుండి ఆయన వెళ్లగొట్టేస్తాడు. </span>
<span class='v DT18_13' data-id='DT18_13'><span class='v-num v-13'>13&nbsp;</span>మీ దేవుడైన యెహోవాకు మీరు నమ్మకంగా ఉండాలి. </span></div>
<div class='s'>యెహోవాయొక్క ప్రత్యేక ప్రవక్త </div>
<div class='p'>
<span class='v DT18_14' data-id='DT18_14'><span class='v-num v-14'>14&nbsp;</span>“మీరు ఆ ఇతర జనాంగాలను మీ దేశంలోనుండి వెళ్లగొట్టాలి. ఆ జనాంగాలు సోదెగాండ్ర మరియు శకునాలు చెప్పువారి మాంత్రికుల మాటలు వింటారు. అయితే మీ దేవుడైన యెహోవా మిమ్మల్ని అలాంటి పనులు చేయనియ్యడు. </span>
<span class='v DT18_15' data-id='DT18_15'><span class='v-num v-15'>15&nbsp;</span>మీ దేవుడైన యెహోవా మీ దగ్గరకు ఒక ప్రవక్తను<span class='note' id='footnote-148'><a href='#note-148' class='key'>*</a></span> పంపిస్తాడు. ఈ ప్రవక్త మీ స్వంత ప్రజల్లోనుండి వస్తాడు. అతడు నాలాగే ఉంటాడు. మీరు ఈ ప్రవక్త మాట వినాలి. </span>
<span class='v DT18_16' data-id='DT18_16'><span class='v-num v-16'>16&nbsp;</span>దేవుడే మీకు ఈ ప్రవక్తను పంపిస్తాడు, ఎందుకంటే మీరు ఆయనను అడిగింది అదే. మీరు హోరేబు (సినాయి) కొండ దగ్గర సమావేశమైనప్పుడు దేవుని స్వరం విని, కోండమీద మహా అగ్నిని చూచి మీరు భయపడ్డారు. అందుచేత ‘మా దేవుడైన యెహోవా స్వరం మరోసారి మమ్మల్ని విననీయవద్దు. ఆ మహా గొప్ప అగ్నినిమాకు కనబడనీయవద్దు, మేము చస్తాము’ అని మీరు అన్నారు. </span></div>
<div class='p'>
<span class='v DT18_17' data-id='DT18_17'><span class='v-num v-17'>17&nbsp;</span>“యెహోవా నాతో ఇలా చెప్పాడు: ‘వారు అడుగుతోంది మంచిదే. </span>
<span class='v DT18_18' data-id='DT18_18'><span class='v-num v-18'>18&nbsp;</span>నీవంటి ఒక ప్రవక్తను నేను వారికోసం పంపిస్తాను. ఈ ప్రవక్త వారి స్వంత ప్రజల్లో ఒకడే. అతడు చెప్పాల్సిన విషయాలను నేను అతనికి చెబుతాను. నేను ఆజ్ఞాపించేవి అన్నీ అతడు ప్రజలకు చెబుతాడు. </span>
<span class='v DT18_19' data-id='DT18_19'><span class='v-num v-19'>19&nbsp;</span>ఈ ప్రవక్త నా పక్షంగా మాట్లాడతాడు అతడు నా పక్షంగా మాట్లాడినప్పుడు, ఏ వ్యక్తి అయినా సరే నా ఆజ్ఞలు వినటానికి నిరాకరిస్తే, ఆ వ్యక్తిని నేను శిక్షిస్తాను.’ </span></div>
<div class='s'>బూటకపు ప్రవక్తలను తెలుసుకోవటం ఎలా? </div>
<div class='p'>
<span class='v DT18_20' data-id='DT18_20'><span class='v-num v-20'>20&nbsp;</span>“అయితే ఒక ప్రవక్త చెప్పాల్సిందిగా నేను చెప్పని దానిని చెప్పవచ్చు. అతడు నా పక్షంగా మాట్లాడుతున్నానని ప్రజలతో చప్పవచ్చును. ఇలా జరిగితే ఆ ప్రవక్త చంపబడాల్సిందే. లేక ఇతర దేవుళ్ల పక్షంగా ఒక ప్రవక్త మాట్లాడవచ్చు. ఆ ప్రవక్త కూడా చంపబడాల్సిందే. </span>
<span class='v DT18_21' data-id='DT18_21'><span class='v-num v-21'>21&nbsp;</span>‘ప్రవక్త చెబుతోన్న విషయం యెహోవా చెప్పింది కాదు అని మనం ఎలా తెలుసు కోగలము’ అని మీరు తలుస్తూ ఉండవచ్చు. </span>
<span class='v DT18_22' data-id='DT18_22'><span class='v-num v-22'>22&nbsp;</span>ప్రవక్త యెహోవా పక్షంగా మాట్లాడుతున్నానని చెప్పినప్పుడు, ఆ విషయం జరగకపోతే, అది యెహోవా చెప్పింది కాదు అని అప్పుడు మీకు తెలిసిపోతుంది. ఈ ప్రవక్త తన స్వంత ఆలోచనలనే చెబుతున్నాడని మీకు తెలుస్తుంది. అతని గూర్చి మీరు భయపడాల్సిన పనిలేదు. </span></div></div>
<div class='footnotes'>

<span class='footnote' id='note-148'><span class='key'>* </span><a href='#footnote-148' class='backref'>18:15</a> <span class='text'> <span class="fk">ప్రవక్త </span><span class="ft">దేవునిచేత పిలవబడిన ప్రత్యేక సేవకుడు దేవుడు కలల ద్వారా మరియు దర్శనాల ద్యారా ప్రవక్తలతో మాట్లాడేవాడు. తద్వారా ప్రజలకు సందేశాలను ప్రవక్తలు తెలిపేవారు.</span></span></span>
</div>
<div class='footer'><div class='nav'>
<a class='prev' href='DT17.html'>&#9664;</a>
<a class='home' href='index.html'>&#9776;</a>
<a class='next' href='DT19.html'>&#9654;</a>
</div></div>
</body></html>
