<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ దానియేలు 9</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location akshar_unicode' href='DN.html'> దానియేలు 9 </a>
<a class='prev' href='DN8.html'> &#9664; </a>
<a class='next' href='DN10.html'> &#9654; </a>
</div></div>
<div class='chapter section DN9 tel2010 tel DN akshar_unicode' dir='ltr' data-id='DN9' data-nextid='DN10' data-previd='DN8' lang='te'> 

<div class='c'>9</div>
<div class='s'>దానియేలు ప్రార్థన </div>
<div class='p'>
<span class='v DN9_1' data-id='DN9_1'><span class='verse1 v-num v-1'>1&nbsp;</span>మాదీయుడైన అహష్వేరోషు కుమారుడగు దర్వావేషు బబులోను రాజ్యానికి రాజైన మొదటి సంవత్సరంలో జరిగిన సంగతి ఇది. </span>
<span class='v DN9_2' data-id='DN9_2'><span class='v-num v-2'>2&nbsp;</span>దర్వావేషు రాజుగా ఉండిన మొదటి సంవత్సరంలో, దానియేలు అను నేను, దేవుని ప్రవక్త అయిన యిర్మియా ద్వారా వ్రాయించిన సంగతిని గ్రహించాను. ఏమనగా యెరూషలేము డెబ్బై సంవత్సరాలు పాడుబడినదిగా ఉండవలసిన సమయము పూర్తి అవుతూందని గ్రహించాను. </span></div>
<div class='p'>
<span class='v DN9_3' data-id='DN9_3'><span class='v-num v-3'>3&nbsp;</span>తర్వాత నేను గోనెపట్ట ధరించి, బూడిదలో కూర్చుని ఉపవాస ముండి నా ప్రభువైన దేవునికి నా మనవిని ప్రార్థన విజ్ఞాపన ద్వారా తెలియ పర్చుకొన్నాను. </span>
<span class='v DN9_4' data-id='DN9_4'><span class='v-num v-4'>4&nbsp;</span>నా దేవుడైన యెహోవాకు ప్రార్థించి నా పాపములన్నిటినీ ఒప్పు కొన్నాను. </span></div>
<div class='b'> &nbsp; 
<span class='v DN9_4' data-id='DN9_4'></span></div>
<div class='pi'>
<span class='v DN9_4' data-id='DN9_4'>“ప్రభువా! నీవు భయంకరుడవైన మహా దేవుడవు. నిన్ను ప్రేమించి, నీ ఆజ్ఞలకు లోబడే ప్రజల పట్ల నీ ఒడంబడికను నెరవేరుస్తావు. </span></div>
<div class='pi'>
<span class='v DN9_5' data-id='DN9_5'><span class='v-num v-5'>5&nbsp;</span>“ప్రభువా! మేము పాపాలు చేశాము. మేము చెడ్డ పనులు చేసి నీకు విరుద్ధంగా ప్రవర్తించాము. మేము నీ ఆజ్ఞలకు, నీ విధులకు అవిధేయులమయ్యాం. </span>
<span class='v DN9_6' data-id='DN9_6'><span class='v-num v-6'>6&nbsp;</span>ప్రవక్తలు నీ తరపున మా రాజులతోను, నాయకులతోను, మా తండ్రులతోను, దేశంలోని ప్రజలందరితో మాట్లాడారు. మేము నీ సేవకులైన ప్రవక్తల మాటలు వినలేదు. </span></div>
<div class='pi'>
<span class='v DN9_7' data-id='DN9_7'><span class='v-num v-7'>7&nbsp;</span>“ప్రభువా, నీపు నీతిమంతుడవు. మేము అనగా యూదా, యెరూషలేము ప్రజలు, మా పితరులు నీకు ద్రోహము చేసిన కారణాన దూర, సమీప దేశాలకు చెదర గొట్టబడిన ఇశ్రాయేలు వారమైన మేము ఈ దినాన సిగ్గు పడవలసిన వారమైయున్నాము. </span></div>
<div class='pi'>
<span class='v DN9_8' data-id='DN9_8'><span class='v-num v-8'>8&nbsp;</span>“ప్రభువా! మా రాజులు, నాయకులు, మా పూర్వీకులు నీకు విరోధంగా పాపం చేసినందువల్ల మేము సిగ్గుపడ వలసిన వారమైతిమి. </span></div>
<div class='pi'>
<span class='v DN9_9' data-id='DN9_9'><span class='v-num v-9'>9&nbsp;</span>“ప్రభవు దయామయుడు, క్షమాపణా స్వభావం గలవాడు. అయినను మేము నిజంగానే నీకు విరుద్ధంగా పాపం చేశాము. </span>
<span class='v DN9_10' data-id='DN9_10'><span class='v-num v-10'>10&nbsp;</span>మేము మా దేవుడైన యెహోవా మాటలు పాటించలేదు. తన సేవకులైన ప్రవక్తల ద్వారా యెహోవా మాకు ప్రసాదించిన ఆ చట్టాలను అతిక్రమించాము. </span>
<span class='v DN9_11' data-id='DN9_11'><span class='v-num v-11'>11&nbsp;</span>ఇశ్రాయేలు ప్రజలు నీ బోధనలకు విధేయులు కాకుండా వారందరూ నీకు విముఖులయ్యారు. దేవుని సేవకుడైన మోషే ధర్మశాస్త్రంలో వ్రాయబడిన శాపాలు, ప్రమాణాలు మా మీద క్రుమ్మరించ బడ్డాయి. ఎందుకంటే మేము నీ ఎడల పాపం చేశాము </span></div>
<div class='pi'>
<span class='v DN9_12' data-id='DN9_12'><span class='v-num v-12'>12&nbsp;</span>దేవుడు మాకును, రాజులకును విరోధంగా పలికిన మాటలు మా ఎడల జరిగేటట్లు చేశాడు. ఎలాగనగా ఆకాశం క్రింద ముందెన్నడూ జరుగని మహావిపత్తును యెరూషలేము ఎడల జరిగించుట ద్వారా మాపై ఈ శిక్షను విధించాడు. </span>
<span class='v DN9_13' data-id='DN9_13'><span class='v-num v-13'>13&nbsp;</span>ఆ భయంకర విషయములన్నీ మోషే ధర్మశాస్త్రంలో వ్రాయబడినట్లుగానే మా మీద జరిగాయి. మేము మా పాపాలు మాని, అయన సత్యాన్ననుసరించి నడుచుకొని, ప్రభువు దయను పొందేటట్లు ప్రయత్నించలేదు. </span>
<span class='v DN9_14' data-id='DN9_14'><span class='v-num v-14'>14&nbsp;</span>ప్రభువు మా మీద నాశనాన్ని రప్పించటానికి వెను కాడలేదు. ఎందుకంటే మా దేవుడైన ప్రభువు ఈ కార్యాలన్నిటిలో నీతిమంతుడు. కాని మేము ఆయనకు విధేయులం కాలేదు. </span></div>
<div class='pi'>
<span class='v DN9_15' data-id='DN9_15'><span class='v-num v-15'>15&nbsp;</span>“మా దేవుడవైన యెహోవా, నీవు నీ మహాశక్తివల్ల నీ ప్రజల్ని ఈజిప్టునుండి వెలుపలికి తెచ్చావు. అందు వలననే నీవీ నాటికినీ నీ నామాన్ని గొప్పదిగా చేశావు. కాని మేము చెడుగా ప్రవర్తించి పాపం చేశాము. </span>
<span class='v DN9_16' data-id='DN9_16'><span class='v-num v-16'>16&nbsp;</span>దేవా, నీ నీతి క్రియలను దృష్టిలో సుంచుకొని, పరిశుద్ధ పట్టణం పట్ల, యెరూషలేం పట్ల నీ కోపాన్ని మానుము. మా పాపాల వల్ల, మా పూర్వీకుల అపరాధాల వల్ల యెరూషలేము, నీ ప్రజలు మా పొరుగువారి మధ్యలో అవమానం పాలైరి. </span></div>
<div class='pi'>
<span class='v DN9_17' data-id='DN9_17'><span class='v-num v-17'>17&nbsp;</span>“కాబట్టి మా దేవా! ఇప్పుడు, నీ సేవకుడనైన నా ప్రార్థన, మనవి ఆలకించుము. నీ నామం కొరకు, ప్రభువా! నీ ముఖకాంతి పాడుబడిన పరిశుద్ధ స్థలం మీద ప్రకాశించుగాక! </span>
<span class='v DN9_18' data-id='DN9_18'><span class='v-num v-18'>18&nbsp;</span>నా దేవా, నీ చెవి వంచి నా ప్రార్థన వినుము! నీ కన్నులు తెరిచి, పాడుబడిన మా పైన, నీ పేరు పెట్టబడిన నగరము పైన నీ దృష్టినుంచుము. మేము నీతి మంతులమని కాదుగాని, నీవు కృపామయుడవని నీకు మొర పెట్టుచున్నాము. </span>
<span class='v DN9_19' data-id='DN9_19'><span class='v-num v-19'>19&nbsp;</span>ప్రభువా! నా మొర ఆలకింపుము. ప్రభువా మమ్ము మన్నించుము. ప్రభువా, మా ప్రార్థన విని, సహాయం చేయుము. నా దేవా! ఆలస్యం చేయవద్దు. నా దేవా, నీ నామ మహిమ కొరకు నీ పట్టణం, నీ ప్రజలు నీ పేరును ధరించియున్నారు.” </span></div>
<div class='s'>డెబ్బై వారాలకు సంబంధించిన వివరము </div>
<div class='p'>
<span class='v DN9_20' data-id='DN9_20'><span class='v-num v-20'>20&nbsp;</span>నేనింకా మాట్లాడుచూ, ప్రార్థిస్తూ, నా పాపాన్ని గురించి, ఇశ్రాయేలు పాపాలను గురించి ఒప్పుకుంటూ ఉంటిని. నా దేవుని పరిశుద్ధ పర్వతాన్ని గురించి ప్రభువైన నా దేవునికి ప్రార్థిస్తూ ఉంటిని. </span>
<span class='v DN9_21' data-id='DN9_21'><span class='v-num v-21'>21&nbsp;</span>నేను ప్రార్థన చేస్తూ ఉండగా నా దర్శనంలో ఇంతకు ముందు నేను చూసిన గాబ్రియేలు దూత త్వరగా సాయంకాలపు బలియర్పణ సమయాన వచ్చాడు. </span>
<span class='v DN9_22' data-id='DN9_22'><span class='v-num v-22'>22&nbsp;</span>అతడు వచ్చినాతో ఇలా చెప్పాడు: “దానియేలూ, నేను నీకు వివేకము, గ్రహింపు ఇవ్వడానికి వచ్చాను. </span>
<span class='v DN9_23' data-id='DN9_23'><span class='v-num v-23'>23&nbsp;</span>నీవు ప్రార్థన చేయడానికి మొదలు పెట్టినప్పుడు దాని సమాధానం నాకు యివ్వబడింది. దాన్ని నేను నీకు చెప్పడానికి వచ్చాను. ఎందుకంటే నీవు దేవునికి ప్రియమైన వాడవు. కాబట్టి నా మాట విని దర్శనాన్ని అర్థము చేసికొనుము. </span></div>
<div class='p'>
<span class='v DN9_24' data-id='DN9_24'><span class='v-num v-24'>24&nbsp;</span>“నీ ప్రరజలకు నీ పవిత్ర నగరానికి డెబ్బై వారాల గడువు ఇవ్వబడింది: అనగా అతిక్రమాన్ని ముగించటానికి, పాపాన్ని అంతం చేయటానికి, అపరాధాన్ని ప్రాయశ్చిత్తం చేయటానికి, నీతిని శాశ్వతంగా తేవటానికి, దర్శనాన్ని ప్రవచనాన్ని ముద్రించటానికి మరియు పరిశుద్ధ స్థలాన్ని అభిషేకించటానికి డెబ్బై వారాలు పడుతుంది. </span></div>
<div class='p'>
<span class='v DN9_25' data-id='DN9_25'><span class='v-num v-25'>25&nbsp;</span>“కాబట్టి ఈ విషయం తెలుసుకొని గ్రహించు కొనుము- యెరూషలేమును తిరిగి కట్టమని సందేశం బయలు వెళ్లిన సమయంనుండి, అభిషేకింప బడిన రాజు వచ్చేవరకు ఏడు వారాలు అవుతుంది. అరవైరెండు వారాలలో యెరూషలేము రాజవీధులతోను, కందకములతోను మరల కట్టబడుతుంది, కాని కష్ట సమయాల్లో అది కట్టబడుతుంది. </span>
<span class='v DN9_26' data-id='DN9_26'><span class='v-num v-26'>26&nbsp;</span>అరవై రెండు వారాల తర్వాత అభిషేకింపబడిన రాజు<span class='note' id='footnote-960'><a href='#note-960' class='key'>*</a></span> చంప బడుతాడు. అప్పుడు రాబోయే రాజుయొక్క ప్రజలు నగరాన్ని, పరిశుద్ధ స్థలాన్ని నాశనం చేస్తారు. దాని అంతం ఒక ప్రళయంతో వస్తుంది. అంతం వరకు యుద్ధం కొనసాగుతుంది. నాశనాలు జరగటానికి ఆజ్ఞాపించబడ్డాయి.”” </span></div>
<div class='p'>
<span class='v DN9_27' data-id='DN9_27'><span class='v-num v-27'>27&nbsp;</span>“ఒక వారంపాటు రాబోయే రాజు చాలామందితో ఒక స్థిరమైన ఒప్పందం చేస్తాడు. అర్దవారం బలి అర్పణలు నిలుపు చేస్తాడు. అసహ్య కార్యాలు జరిగించే (దేవాలయములో) నాశనకారుడు ఒకడు వస్తాడు. ఆజ్ఞా పించబడిన అంతము ఈ నాశనకారుని మీద క్రుమ్మరించ బడేవరకు ఈ విధముగా జరుగుతుంది” </span></div></div>
<div class='footnotes'>

<span class='footnote' id='note-960'><span class='key'>* </span><a href='#footnote-960' class='backref'>9:26</a> <span class='text'> <span class="fk">అభిషేకింపబడిన రాజు </span><span class="ft">మెస్సీయా (క్రీస్తు).</span></span></span>
</div>
<div class='footer'><div class='nav'>
<a class='prev' href='DN8.html'>&#9664;</a>
<a class='home' href='index.html'>&#9776;</a>
<a class='next' href='DN10.html'>&#9654;</a>
</div></div>
</body></html>
