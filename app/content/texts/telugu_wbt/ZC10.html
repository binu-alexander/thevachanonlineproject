<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ జెకర్యా 10</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location akshar_unicode' href='ZC.html'> జెకర్యా 10 </a>
<a class='prev' href='ZC9.html'> &#9664; </a>
<a class='next' href='ZC11.html'> &#9654; </a>
</div></div>
<div class='chapter section ZC10 tel2010 tel ZC akshar_unicode' dir='ltr' data-id='ZC10' data-nextid='ZC11' data-previd='ZC9' lang='te'> 

<div class='c'>10</div>
<div class='s'>యెహోవా వాగ్దానాలు </div>
<div class='p'>
<span class='v ZC10_1' data-id='ZC10_1'><span class='verse1 v-num v-1'>1&nbsp;</span>వసంత ఋతువులో వర్షం కొరకు యెహోవాను ప్రార్థించండి. యెహోవా మెరుపులను కలుగజేస్తాడు. వర్షం కురుస్తుంది. ప్రతి వాని పొలంలోనూ దేవుడు పైరులు పెరిగేలా చేస్తాడు. </span></div>
<div class='p'>
<span class='v ZC10_2' data-id='ZC10_2'><span class='v-num v-2'>2&nbsp;</span>భవిష్యత్తులో ఏమి జరుగుతుందో తెలుసు కోవటానికి ప్రజలు తమ చిన్న విగ్రహాలను, మంత్రతంత్రాలను ఉపయోగిస్తారు. కాని అది నిరుపయోగం. ఆ జనులు దర్శనాలు చూసి, తమ కలలను వివరిస్తారు. కాని అవన్నీ పనికిరాని అబద్ధాలు. అందువల్ల ప్రజలు సహాయంకొరకు గొర్రెల్లా అరుస్తూ ఇక్కడా, అక్కడా తిరుగుతారు. కాని వారిని నడిపించటానికి కాపరిలేడు. </span></div>
<div class='p'>
<span class='v ZC10_3' data-id='ZC10_3'><span class='v-num v-3'>3&nbsp;</span>యెహోవా చెపుతున్నాడు: “కాపరుల ( నాయకుల ) పట్ల నేను చాలా కోపంగా వున్నాను. నా గొర్రెలకు ( ప్రజలకు ) జరిగిన దానికి నేను ఆ నాయకులను బాధ్యులుగా చేశాను.” ( యూదా ప్రజలు దేవుని యొక్క గొర్రెల మంద. సర్వశక్తిమంతుడైన యెహోవా తన మంద విషయంలో జాగ్రత్త తీసుకుంటాడు. ఒక సైనికుడు తన అందమైన యుద్ధగుర్రం విషయంలో శ్రద్ధ చూపినట్టు, ఆయన వారి పట్ల జాగ్రత్త తీసుకుంటాడు. ) </span></div>
<div class='p'>
<span class='v ZC10_4' data-id='ZC10_4'><span class='v-num v-4'>4&nbsp;</span>“పునాదిరాయి, గుడారవు గుంజ, యుద్ధ విల్లు, ముందుకు చొచ్చుకువచ్చే సైన్యం అన్నీ <span class='add'>యూదానుండి</span> కలిసి వస్తాయి. </span>
<span class='v ZC10_5' data-id='ZC10_5'><span class='v-num v-5'>5&nbsp;</span> <span class='add'>వారు తమ శత్రుపును ఓడిస్తారు.</span> అది సైనికులు బురద వీధుల గుండా నడిచినట్లు ఉంటుంది. వారు పోరాడతారు. యెహోవా వారితోవున్న కారణంగా వారు శత్రువుకు చెందిన గుర్రపు దళాలను కూడ ఓడిస్తారు. </span>
<span class='v ZC10_6' data-id='ZC10_6'><span class='v-num v-6'>6&nbsp;</span>యూదా వంశాన్ని నేను బలపర్చుతాను. యోసేపు వంశాన్ని యుద్ధంలో గెలిచేలా చేస్తాను. వారిని సురక్షితంగా, ఆరోగ్యంగా తిరిగి తీసుకు వస్తాను. వారిని ఓదార్చుతాను. అది నేను వారిని ఎప్పుడూ విడిచి పెట్టనట్లుగా ఉంటుంది. నేను వారి దేవుడైన యెహోవాను. నేను వారికి సహాయం చేస్తాను. </span>
<span class='v ZC10_7' data-id='ZC10_7'><span class='v-num v-7'>7&nbsp;</span>ఎప్రాయిము ప్రజలు తాగటానికి పుష్కలంగా దొరికిన సైనికులవలె సంతోషంగా ఉంటారు. వారి పిల్లలు ఉల్లాసంగా ఉంటారు. వారు కూడ హాయిగావుంటారు. వారంతా యెహోవాతో కలిసి ఉండే ఆనందమయ సమయూన్ని కలిగి ఉంటారు. </span></div>
<div class='p'>
<span class='v ZC10_8' data-id='ZC10_8'><span class='v-num v-8'>8&nbsp;</span>“నేను వారికొరకు ఈల వేసి, వారందరినీ ఒక్కచోటికి పిలుస్తాను. నేను వారిని నిజంగా రక్షిస్తాను. వారి సంఖ్య విస్తారంగా ఉంటుంది. </span>
<span class='v ZC10_9' data-id='ZC10_9'><span class='v-num v-9'>9&nbsp;</span>అవును, నా ప్రజలను అనేక దేశాలకు చెదరగొడుతూ వచ్చాను. కాని ఆ దూర దేశాలలో వారు నన్ను జ్ఞాపకం చేసుకుంటారు. వారు, వారిపిల్లలు బతుకుతారు. పైగా వారు తిరిగి వస్తారు. </span>
<span class='v ZC10_10' data-id='ZC10_10'><span class='v-num v-10'>10&nbsp;</span>నేను వారిని ఈజిప్టు ( ఐగుప్తు ) నుంచి, అష్షూరు నుంచి వెనుకకు తీసుకు వస్తాను. వారినిగిలాదు ప్రాంతానికి తిరిగి తీసుకువస్తాను. అక్కడ వారికి సరిపోయే స్థలం వుండదు గనుక, వారిని దగ్గరలోనేవున్న లెబానోనులో నివసించనిస్తాను.” </span>
<span class='v ZC10_11' data-id='ZC10_11'><span class='v-num v-11'>11&nbsp;</span>దేవుడు వారిని ఈజిప్టు (ఐగుప్తు) నుండి బయటకు తీసికొని వచ్చినప్పుడు ఉన్నట్లుగా ఇప్పుడు పరిస్థితి ఉంటుంది. ఆయన సముద్రపు అలలను కొట్టగా, సముద్రం రెండు పాయలు అయ్యింది. ప్రజలు ఆ కష్టాల సముద్రం మధ్య నుండి నడిచి వచ్చారు. యెహోవా నదీ ప్రవాహాలను ఇంకిపోయేలా చేస్తాడు. అష్షూరు గర్వాన్ని, ఈజిప్టు ( ఐగుప్తు ) అధి కారాన్ని ఆయన నాశనం చేస్తాడు. </span>
<span class='v ZC10_12' data-id='ZC10_12'><span class='v-num v-12'>12&nbsp;</span>యెహోవా తన ప్రజలు బలపడేలా చేస్తాడు. వారు ఆయన ధ్యానంలో, ఆయన నామస్మరణ చేస్తూ జీవిస్తారు. యెహోవా ఈ విషయూలు చెప్పడు. </span></div></div>
<div class='footnotes'>

</div>
<div class='footer'><div class='nav'>
<a class='prev' href='ZC9.html'>&#9664;</a>
<a class='home' href='index.html'>&#9776;</a>
<a class='next' href='ZC11.html'>&#9654;</a>
</div></div>
</body></html>
