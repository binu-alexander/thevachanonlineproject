<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ 2 దినవృత్తాంతములు 20</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location akshar_unicode' href='R2.html'> 2 దినవృత్తాంతములు 20 </a>
<a class='prev' href='R219.html'> &#9664; </a>
<a class='next' href='R221.html'> &#9654; </a>
</div></div>
<div class='chapter section R220 tel2010 tel R2 akshar_unicode' dir='ltr' data-id='R220' data-nextid='R221' data-previd='R219' lang='te'> 

<div class='c'>20</div>
<div class='s'>యెహోషాపాతు యుద్దం ఎదిరించటం </div>
<div class='p'>
<span class='v R220_1' data-id='R220_1'><span class='verse1 v-num v-1'>1&nbsp;</span>తరువాత మోయాబీయులు, అమ్మోనీయులు, మెయోనీయులలో కొందరు కలిసి యెహోషాపాతుతో యుద్ధం ప్రారంభించటానికి వచ్చారు. </span>
<span class='v R220_2' data-id='R220_2'><span class='v-num v-2'>2&nbsp;</span>కొందరు మనుష్యులు యెహోషాపాతు వద్దకు వచ్చి యిలా అన్నారు: “ఎదోము నుంచి ఒక పెద్ద సైన్యం నీమీదికి వస్తూ వుంది. ఆ సైన్యం మృత సముద్రానికి అవతలి పక్క నుండి వస్తూ వుంది. వారు ఇప్పటికే హససోను తామారు అనబడే ఏన్గెదీలో ఉన్నారు.” </span>
<span class='v R220_3' data-id='R220_3'><span class='v-num v-3'>3&nbsp;</span>యెహోషాపాతు భయపడ్డాడు. తాను ఏమి చేయాలో యెహోవాను అడిగి తెలిసికోవాలని యెహోషాపాతు నిశ్చయించాడు. యూదాలో ప్రతి ఒక్కడూ ఉపవాసం చేయలని ఒక నిర్ణీత సమయాన్ని ప్రకటించాడు. </span>
<span class='v R220_4' data-id='R220_4'><span class='v-num v-4'>4&nbsp;</span>యూదా ప్రజలు యెహోవా సహాయం కోరటానికి ఒక చోట సమావేశమయ్యారు. వారు యూదా పట్టణాలన్నిటి నుండీ యెహోవా సహాయం కోరటానికి వచ్చారు. </span>
<span class='v R220_5' data-id='R220_5'><span class='v-num v-5'>5&nbsp;</span>యెహోషాపాతు ఆలయ నూతన ప్రాంగణం ముందు వున్నాడు. యూదా, యెరూషలేము ప్రజల సమావేశంలో అతడు నిలబడ్డాడు. </span>
<span class='v R220_6' data-id='R220_6'><span class='v-num v-6'>6&nbsp;</span>అతడు ఈ విధంగా ప్రార్థించాడు: </span></div>
<div class='b'> &nbsp; 
<span class='v R220_6' data-id='R220_6'></span></div>
<div class='pi'>
<span class='v R220_6' data-id='R220_6'>“మా పూర్వీకుల దేవుడవైన ఓ ప్రభూ, నీవే పరలోక అధిపతివి. ప్రపంచ రాజ్యాలన్నిటినీ ఏలేవాడవు నీవే! నీకు అధికారం, బలం వున్నాయి! నిన్నెదిరించి ఎవ్వడూ నిలువలేడు! </span>
<span class='v R220_7' data-id='R220_7'><span class='v-num v-7'>7&nbsp;</span>నీవు మా దేవుడివి! ఈ దేశంలో నివసించే ప్రజలను బయటకు పొమ్మని ఒత్తడి చేశావు. ఈ పనినీ ప్రజలైన ఇశ్రాయేలీయుల ముంగిట చేశావు. ఈ రాజ్యాన్ని అబ్రాహాము సంతతివారికి శాశ్వతంగా యిచ్చావు. అబ్రహాము నీ స్నేహితుడు. </span>
<span class='v R220_8' data-id='R220_8'><span class='v-num v-8'>8&nbsp;</span>అబ్రహాము సంతతివారు ఈ రాజ్యంలో నివసించి, నీ పేరు మీద ఒక ఆలయాన్ని కట్టించారు. </span>
<span class='v R220_9' data-id='R220_9'><span class='v-num v-9'>9&nbsp;</span>వారు, ‘యుద్ధాలు, శిక్ష వ్యాధులు, కరువు కాటకాలు మొదలైన ఈతి బాధలు మాకు సంభవించినప్పుడు, ఈ మందిరం ముందు, నీ సన్నిధిని నిలబడతాము. ఈ మందిరం నీ పేరు మీద వుంది. మాకు ఆపద వచ్చినప్పుడు నీకు మొర పెట్టుకొంటాము. అప్పుడు నీవు మా మొరాలకించి మమ్ము రక్షిస్తావు’ అని అన్నారు. </span></div>
<div class='pi'>
<span class='v R220_10' data-id='R220_10'><span class='v-num v-10'>10&nbsp;</span>“కాని ఇప్పుడు అమ్మోను, మోయాబు, మరియు శేయీరు పర్వత ప్రాంత మనుష్యులు ఇక్కడ వున్నారు. ఇశ్రాయేలు ప్రజలు ఈజిప్టు నుండి బయటికి వచ్చినప్పుడు ఇశ్రాయేలీయులను వారి రాజ్యంలోనికి నీవు వెళ్లనీయలేదు<span class='note' id='footnote-472'><a href='#note-472' class='key'>*</a></span> అందువల్ల ఇశ్రాయేలు ప్రజలు వారి జోలికి పోకుండా తిరిగి వచ్చి, వారిని నాశనం చేయలేదు. </span>
<span class='v R220_11' data-id='R220_11'><span class='v-num v-11'>11&nbsp;</span>కాని మేము వారిని నాశనం చేయకుండా వదిలిపెట్టినందుకు వారు మాకు ఏ రకమైన ప్రతిఫలం ఇస్తున్నారో చూడు. నీ దేశం నుండి మమ్మల్ని తరిమి వేయటానికి వారు వచ్చారు. ఈ దేశాన్ని నీవు మాకు యిచ్చి యున్నావు. </span>
<span class='v R220_12' data-id='R220_12'><span class='v-num v-12'>12&nbsp;</span>మా దేవా, ఆ మనుష్యులను శిక్షించుము! మామీదికి దండెత్తి వస్తున్న ఈ మహా సైన్యాన్ని ఎదిరించే శక్తి మాకు లేదు! మేము ఏమి చేయాలో మాకు తోచటంలేదు! అందువల్ల నీ సహాయం కొరకు ఎదురు చూస్తూన్నాం.”<span class='note' id='footnote-473'><a href='#note-473' class='key'>†</a></span> </span></div>
<div class='b'> &nbsp; </div>
<div class='p'>
<span class='v R220_13' data-id='R220_13'><span class='v-num v-13'>13&nbsp;</span>యూదా ప్రజలంతా తమ పసిబిడ్డలు, భార్యలు, పిల్లలతో యెహోవా ముందు నిలబడ్డారు. </span>
<span class='v R220_14' data-id='R220_14'><span class='v-num v-14'>14&nbsp;</span>అప్పుడు యెహోవా ఆత్మ యహజీయేలు మీదికి వచ్చింది. యహజీయేలు తండ్రి పేరు జెకర్యా. జెకర్యా తండ్రి పేరు బెనాయా. బెనాయా తండ్రి పేరు యెహీయేలు. యెహీయేలు తండ్రి పేరు మత్తన్యా. యహజీయేలు ఒక లేవీయుడు. ఆసాపు సంతతిలోనివాడు. సమావేశం మధ్యలో </span>
<span class='v R220_15' data-id='R220_15'><span class='v-num v-15'>15&nbsp;</span>యహజీయేలు నిలబడి యిలా అన్నాడు: “రాజైన యెహోషాపాతూ, యూదా, యెరూషలేములలో నివసిస్తున్న ప్రజలారా వినండి! యెహోవా మీకు ఈ విధంగా తెలియజెప్పుతున్నాడు: ‘ఈ మహా సైన్యాన్ని చూచి మీరు భయపడవద్దు. చింతించవద్దు. ఎందువల్లననగా ఇప్పుడు యుద్ధం మీది కాదు. ఇది దేవుని యుద్ధం. </span>
<span class='v R220_16' data-id='R220_16'><span class='v-num v-16'>16&nbsp;</span>రేపు మీరు అక్కడకి వెళ్లి ఆ సైన్యంతో యుద్ధం చేయండి. వారు జీజు కనుమ ద్వారా వస్తారు. యెరూవేలు ఎడారికి అవతలి పక్కనున్న లోయ చివర మీరు వారిని చూస్తారు. </span>
<span class='v R220_17' data-id='R220_17'><span class='v-num v-17'>17&nbsp;</span>ఈ యుద్ధంలో మీరు పోరాడవలసిన అవసరం లేదు. మీరీ స్థానాలలో దృఢంగా నిలబడండి. యెహోవా మిమ్ముల్ని రక్షించటం మీరు చూస్తారు. యూదా, యెరూషలేము ప్రజలారా భయపడకండి! చింతించవద్దు! యెహోవా మీ పక్షాన వున్నాడు. కావున రేపు వారి మీదికి వెళ్లండి.’ ” </span></div>
<div class='p'>
<span class='v R220_18' data-id='R220_18'><span class='v-num v-18'>18&nbsp;</span>యెహోషాపాతు తన శిరస్సు నేల తాకేలా సాష్టాంగపడ్డాడు. యూదా ప్రజలు, యెరూషలేములో వుంటున్న వారు యెహోవా ముందు సాష్టాంగపడ్డారు. వారంతా యెహోవాను ఆరాధించారు. </span>
<span class='v R220_19' data-id='R220_19'><span class='v-num v-19'>19&nbsp;</span>లేవీయులలో కహాతీయుల కుటుంబాలవారు, కోరహీయులు నిలబడి ఇశ్రాయేలీయుల దేవుడగు యెహోవాకు స్తోత్రం చేశారు. వారు గొంతెత్తి స్తోత్రం చేశారు. </span></div>
<div class='p'>
<span class='v R220_20' data-id='R220_20'><span class='v-num v-20'>20&nbsp;</span>తెల్లవారుఝామునే యెహోషాపాతు సైన్యం తెకోవ ఎడారికి వెళ్లింది. వారు బయలుదేరి వెళ్లేటప్పుడు యెహోషాపాతు నిలబడి యిలా అన్నాడు: “యూదా ప్రజలారా, యెరూషలేము వాసులారా, నేను చెప్పేది వినండి. మీ దేవుడైన యెహోవాలో విశ్వాసముంచండి. అప్పుడు మీరు దృఢంగా నిలువ గలుగుతారు. యెహోవా ప్రవక్తలలో విశ్వాసముంచండి. మీరు విజయం సాధిస్తారు!” </span></div>
<div class='p'>
<span class='v R220_21' data-id='R220_21'><span class='v-num v-21'>21&nbsp;</span>యెహోషాపాతు ప్రజల సలహాను ఆలకించాడు. అతడు గాయకులను నియమించాడు. యెహోవా పరిశుద్ధుడు, అద్భతమైన వాడు గనుక ఆయనను స్తుతించటానికి ఆ గాయకులు ఎంపిక చేయబడ్డారు. వారు సైన్యానికి ముందు నడుస్తూ యెహోవాకు స్తుతి గీతాలు పాడారు. </span></div>
<div class='b'> &nbsp; 
<span class='v R220_21' data-id='R220_21'></span></div>
<div class='q'>
<span class='v R220_21' data-id='R220_21'>“యెహోవాకు భజన చేయండి; </span></div>
<div class='q2'>
<span class='v R220_21' data-id='R220_21'>ఆయన ప్రేమ తరగనిది!” </span></div>
<div class='b'> &nbsp; 
<span class='v R220_21' data-id='R220_21'></span></div>
<div class='m'>
<span class='v R220_21' data-id='R220_21'>అంటూ వారు సంకీర్తన చేశారు. </span>
<span class='v R220_22' data-id='R220_22'><span class='v-num v-22'>22&nbsp;</span>ఆ మనుష్యులు పాడుతూ, దేవుని స్తుతిస్తూ వెళ్తూండగా, అమ్మోను, మోయాబు ప్రజల మీదికి, శేయీరు పర్వత ప్రాంతం వారిమీదికి మాటు వేసిన మనుష్యులను యెహోవా పంపాడు. వారంతా యూదా రాజ్యం మీదికి దండెత్తి వస్తున్నారు. వాళ్లు బాగా దెబ్బలు తిన్నారు. </span>
<span class='v R220_23' data-id='R220_23'><span class='v-num v-23'>23&nbsp;</span>అమ్మోనీయులు, మోయాబీయులు కలిసి శేయీరు పర్వత ప్రాంతం వారితో యుద్ధానికి దిగారు. అమ్మోనీయులు, మోయాబీయులు కలిసి శేయీరు పర్వతప్రాంతం వారిని చంపి నాశనం చేశారు. శేయీరు మనుష్యులను చంపిన తరువాత, వారు మళ్లీ ఒకరి నొకరు చంపుకున్నారు. </span></div>
<div class='p'>
<span class='v R220_24' data-id='R220_24'><span class='v-num v-24'>24&nbsp;</span>యూదా సైనికులు ఎడారిలోని కాపలా బురుజు వద్దకు వచ్చారు. వారు శత్రుసైన్యం వైపు పరిశీలించి చూశారు. కాని వారు భూమిమీద పడివున్న శవాలను మాత్రమే చూడగలిగారు, ఒక్కడు కూడా బ్రతికిలేడు. </span>
<span class='v R220_25' data-id='R220_25'><span class='v-num v-25'>25&nbsp;</span>శవాలపైగల విలువైన వస్తువులను తీసుకోవటానికి యెహోషాపాతు, అతని సైన్యం, వచ్చారు. వారు జంతువులను, డబ్బును, బట్టలను, ఇతర విలువైన వస్తువులను చూశారు. యెహోషాపాతు, అతని సైనికులు ఆ వస్తువులన్నిటినీ తీసుకున్నారు. ఆ వస్తువులన్నీ యెహోషాపాతు, అతని మనుష్యులు మోసుకుపోలేనన్ని వున్నాయి. శవాలనుండి తీసుకొన్న వస్తువులను మోసుకుపోవటానికి వారికి మూడు రోజులు పట్టింది. అక్కడ వస్తువులు అంత ఎక్కువగా పడివున్నాయి. </span>
<span class='v R220_26' data-id='R220_26'><span class='v-num v-26'>26&nbsp;</span>నాల్గవ రోజున యెహోషాపాతు, అతని సైన్యం బెరాకా<span class='note' id='footnote-474'><a href='#note-474' class='key'>‡</a></span> లోయలో సమావేశమైనారు. ఆ స్థలంలో వారు యెహోవాకి ప్రార్థనలు చేశారు. అందువల్ల ఆ స్థలానికి ఈనాటికీ “బెరాకాలోయ” అని పేరు. </span></div>
<div class='p'>
<span class='v R220_27' data-id='R220_27'><span class='v-num v-27'>27&nbsp;</span>తరువాత యూదా నుండి, యెరూషలేము నుండి వచ్చిన సైనికులను యెహోషాపాతు యెరూషలేముకు తీసుకొనిపోయాడు. వారి శత్రువులను ఓడించి, యెహోవా వారిని చాలా సంతోషపర్చాడు. </span>
<span class='v R220_28' data-id='R220_28'><span class='v-num v-28'>28&nbsp;</span>వారు మేళతాళాలతో యెరూషలేముకు తిరిగి వచ్చి ఆలయానికి వెళ్లారు. </span></div>
<div class='p'>
<span class='v R220_29' data-id='R220_29'><span class='v-num v-29'>29&nbsp;</span>ఇశ్రాయేలు శత్రులతో యెహోవా యుద్ధం చేశాడని విని వివిధ దేశాల రాజులందరూ యెహోవా అంటే భయపడ్డారు. </span>
<span class='v R220_30' data-id='R220_30'><span class='v-num v-30'>30&nbsp;</span>అందువల్ల యెహోషాపాతు రాజ్యంలో శాంతి నెలకొన్నది. యెహోషాపాతు యొక్క దేవుడు అతనికి శాంతియుత వాతావరణాన్ని కల్పించాడు. </span></div>
<div class='s'>యెహోషాపాతు పాలన పరిసమాప్తి </div>
<div class='p'>
<span class='v R220_31' data-id='R220_31'><span class='v-num v-31'>31&nbsp;</span>యెహోషాపాతు యూదా రాజ్యాన్ని పాలించాడు. యెహోషాపాతు పాలన మొదలయ్యే సరికి ముప్పై ఐదేండ్లవాడు. అతడు యెరూషలేములో ఇరవైయైదు సంవత్సరాలు పాలించాడు. అతని తల్లి పేరు అజూబా. అజూబా తల్లిపేరు షిల్హీ. </span>
<span class='v R220_32' data-id='R220_32'><span class='v-num v-32'>32&nbsp;</span>తన తండ్రి ఆసా నడిచిన రీతిగా యెహోషాపాతు ఉత్తమ జీవితాన్ని గడిపాడు. యెహోషాపాతు ఆసా మార్గాన్ని అనుసరించటానికి వెనుకాడలేదు. యెహోవా దృష్టికి మంచి పనులన్నీ యెహోషాపాతు చేశాడు. </span>
<span class='v R220_33' data-id='R220_33'><span class='v-num v-33'>33&nbsp;</span>కాని బూటకపు దేవతల పూజలకు వినియోగించిన గుట్టలను (ఉన్నత స్థలాలను) అతడు తీసివేయలేదు. ప్రజలు కూడా తమ పూర్వీకులు ఆరాధించిన దేవుని అనుసరించటానికి తమ హృదయాలను తిప్పలేదు. </span></div>
<div class='p'>
<span class='v R220_34' data-id='R220_34'><span class='v-num v-34'>34&nbsp;</span>యెహోషాపాతు ఆదినుండి అంతంవరకు చేసిన పనులన్నీ <span class='bk'>యెహో వ్రాసిన గ్రంథాలలో</span> పొందుపర్చబడ్డాయి. యెహో తండ్రిపేరు హనానీ. ఈ విషయాలు <span class='bk'>ఇశ్రాయేలు రాజుల చరిత్ర</span> గ్రంథంలో వ్రాయబడ్డాయి. </span></div>
<div class='p'>
<span class='v R220_35' data-id='R220_35'><span class='v-num v-35'>35&nbsp;</span>చివరి రోజుల్లో యూదా రాజైన యెహోషాపాతు ఇశ్రాయేలు రాజైన అహజ్యాతో ఒక ఒడంబడిక కుదుర్చుకున్నాడు. అహజ్యా మిక్కిలి చెడుకార్యాలు చేశాడు. </span>
<span class='v R220_36' data-id='R220_36'><span class='v-num v-36'>36&nbsp;</span>తర్షీషు<span class='note' id='footnote-475'><a href='#note-475' class='key'>§</a></span> పట్టణానికి పయనించే ఓడలను చేయించటానికి యెహోషాపాతు అహజ్యాతో కలిశాడు. వారు ఓడలను ఎసోన్గెబెరులో నిర్మించారు. </span>
<span class='v R220_37' data-id='R220_37'><span class='v-num v-37'>37&nbsp;</span>అప్పుడు ఎలీయెజెరు అనే ప్రవక్త యెహోషాపాతుకు వ్యతిరేకంగా ప్రవచించాడు. ఎలీయెజెరు తండ్రి పేరు దోదావాహు. ఎలీయెజెరు మారేషా పట్టణానికి చెందినవాడు. అతడు ఈ రకంగా చెప్పాడు: “యెహోషాపాతూ, నీవు అహజ్యాతో కలిశావు. అందువల్ల యెహోవా నీ పనులను సర్వనాశనం చేస్తాడు.” అలానే అతని ఓడలు పగిలిపోయాయి. అందువల్ల యెహోషాపాతు, అహజ్యాలు తర్షీషుకు ఓడలను పంపలేకపోయారు. </span></div></div>
<div class='footnotes'>

<span class='footnote' id='note-472'><span class='key'>* </span><a href='#footnote-472' class='backref'>20:10</a> <span class='text'> <span class="fk">వెళ్లనీయలేదు </span><span class="ft">పూర్తి వివరాలకు చూడండి ద్వితియోపదేశకాండము. 2:4-7, 19.</span></span></span>
<span class='footnote' id='note-473'><span class='key'>† </span><a href='#footnote-473' class='backref'>20:12</a> <span class='text'> <span class="fk">చూస్తూన్నాం </span><span class="ft">హెబ్రీ భాషలో “మా కళ్లు నీమీదనే వున్నాయి” అని వుంది.</span></span></span>
<span class='footnote' id='note-474'><span class='key'>‡ </span><a href='#footnote-474' class='backref'>20:26</a> <span class='text'> <span class="fk">బెరాకా </span><span class="ft">హెబ్రీలో దీవెన లేక పొగడ్త అని అర్థం.</span></span></span>
<span class='footnote' id='note-475'><span class='key'>§ </span><a href='#footnote-475' class='backref'>20:36</a> <span class='text'> <span class="fk">తర్షీషు </span><span class="ft">ఇది ఇశ్రాయేలుకు చాలా దూరంలో వున్న ఒక పట్టణం. బహుశః స్పెయిను దేశంలో కావచ్చు. మధ్యధరా సముద్రంలో ప్రయాణం చేసే పెద్ద పెద్ద ఓడలకు తర్షీషు పట్టణం ప్రసిద్ధిగాంచింది.</span></span></span>
</div>
<div class='footer'><div class='nav'>
<a class='prev' href='R219.html'>&#9664;</a>
<a class='home' href='index.html'>&#9776;</a>
<a class='next' href='R221.html'>&#9654;</a>
</div></div>
</body></html>
