<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ నిర్గమకాండము 12</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location akshar_unicode' href='EX.html'> నిర్గమకాండము 12 </a>
<a class='prev' href='EX11.html'>  </a>
<a class='next' href='EX13.html'>  </a>
</div></div>
<div class='chapter section EX12 tel2010 tel EX akshar_unicode' dir='ltr' data-id='EX12' data-nextid='EX13' data-previd='EX11' lang='te'> 

<div class='c'>12</div>
<div class='s'>పస్కా పండుగ </div>
<div class='p'>
<span class='v EX12_1' data-id='EX12_1'><span class='verse1 v-num v-1'>1&nbsp;</span>మోషే, అహారోనులు ఇంకా ఈజిప్టులో ఉండగానే, యెహోవా వాళ్లతో మాట్లాడాడు. యెహోవా ఇలా చెప్పాడు: </span>
<span class='v EX12_2' data-id='EX12_2'><span class='v-num v-2'>2&nbsp;</span>“ఈనెల<span class='note' id='footnote-81'><a href='#note-81' class='key'>*</a></span> మీకు సంవత్సరంలో మొదటి నెలగా ఉంటుంది. </span>
<span class='v EX12_3' data-id='EX12_3'><span class='v-num v-3'>3&nbsp;</span>ఈ ఆజ్ఞ ఇశ్రాయేలు సమాజం అంతటికీ చెందుతుంది. ఈ నెల పదో రోజున ఒక్కొక్కరు తన ఇంటివారి కోసం ఒక గొర్రె పిల్లను తీసుకోవాలి. </span>
<span class='v EX12_4' data-id='EX12_4'><span class='v-num v-4'>4&nbsp;</span>ఒక గొర్రెపిల్లను పూర్తిగా తినగలిగినంత మంది తన ఇంట్లో లేకపోతే, అలాంటి వారు తమ భోజనం తినేందుకు ఇంటి పక్కవాళ్లను ఆహ్వానించాలి. ప్రతి ఒక్కరూ తినడానికి సరిపడినంతగా గొర్రెపిల్ల ఉండాలి. </span>
<span class='v EX12_5' data-id='EX12_5'><span class='v-num v-5'>5&nbsp;</span>గొర్రెపిల్ల ఒక సంవత్సరం వయసు గల మగది కావాలి, అది మంచి ఆరోగ్యంగా ఉండాలి. ఈ జంతువు చిన్న గొర్రె లేక చిన్న మేక కావచ్చును. </span>
<span class='v EX12_6' data-id='EX12_6'><span class='v-num v-6'>6&nbsp;</span>నెలలో 14వ రోజువరకు మీరు ఆ జంతువును గమనించాలి. ఆ రోజు ఇశ్రాయేలు సమాజంలోని ప్రజలంతా సాయంకాల సమయంలో ఈ జంతువులను చంపాలి. </span>
<span class='v EX12_7' data-id='EX12_7'><span class='v-num v-7'>7&nbsp;</span>ఈ జంతువుల రక్తం అంతా భద్రం చేయాలి. ఏ ఇండ్లలోనైతే ప్రజలు ఈ ఆహారం భోజనం చేస్తారో ఆ ఇళ్ల ద్వార బంధాల నిలువు కమ్ములమీద, పైకమ్మి మీద ఆ రక్తం చల్లాలి. </span></div>
<div class='p'>
<span class='v EX12_8' data-id='EX12_8'><span class='v-num v-8'>8&nbsp;</span>“ఆ రాత్రే మీరు ఆ గొర్రెపిల్ల మాంసం కాల్చి దాన్ని మొత్తం తినెయ్యాలి. చేదుగా ఉండే ఆకు కూరలు, పొంగని రొట్టె కూడా మీరు తినాలి. </span>
<span class='v EX12_9' data-id='EX12_9'><span class='v-num v-9'>9&nbsp;</span>గొర్రె పిల్ల మాంసాన్ని మీరు నీళ్లతో వండకూడదు. మొత్తం గొర్రెపిల్లను నిప్పుమీద పేల్చాలి. అప్పటికి ఇంకా ఈ గొర్రెపిల్ల తల, కాళ్లు, ఆంత్రాలతోనే ఉండాలి. </span>
<span class='v EX12_10' data-id='EX12_10'><span class='v-num v-10'>10&nbsp;</span>ఆ మాంసం అంతా ఆ రాత్రికి రాత్రే మీరు భోంచేయాలి. మాంసంలో ఏమైనా మర్నాటి ఉదయం వరకు మిగిలి పోతే దాన్ని నిప్పులో వేసి కాల్చివేయాలి. </span></div>
<div class='p'>
<span class='v EX12_11' data-id='EX12_11'><span class='v-num v-11'>11&nbsp;</span>“మీరు ఆ భోజనం చేసేటప్పుడు ప్రయాణం చేస్తున్న వారిలా బట్టలు వేసుకోవాలి. మీ అంగీని మీ నడుంకు బిగించాలి. మీరు మీ చెప్పులు తొడుక్కోవాలి. మీ చేతి కర్రను చేతితో పట్టుకోవాలి. ఆతురంగా మీరు భోజనం చేయాలి. ఎందుచేతనంటే, ఇది యెహోవాయొక్క పస్కాబలి<span class='note' id='footnote-82'><a href='#note-82' class='key'>†</a></span> (యెహోవా తన ప్రజలను కాపాడి, వారిని ఈజిప్టునుండి త్వరగా బయటకు నడిపించిన సమయం.) </span></div>
<div class='p'>
<span class='v EX12_12' data-id='EX12_12'><span class='v-num v-12'>12&nbsp;</span>“ఈ రాత్రి నేను ఈజిప్టు అంతటా సంచారం చేసి ఈజిప్టులోని ప్రతి పెద్ద కుమారుణ్ణీ చంపేస్తాను. మనుష్యుల్లోను, జంతువుల్లోను, మొదటి సంతానాన్ని నేను చంపేస్తాను. ఈజిప్టు దేవతలందరికీ శిక్ష విధిస్తాను. నేనే యెహోవానని వారికి తెలిసేటట్టు చేస్తాను. </span>
<span class='v EX12_13' data-id='EX12_13'><span class='v-num v-13'>13&nbsp;</span>అయితే, మీ ఇళ్లమీదనున్ను రక్తం ఒక ప్రత్యేక గుర్తుగా ఉంటుంది. నేను ఆ రక్తాన్ని చూడగానే మీ ఇంటిని దాటి వెళ్లిపోతాను.<span class='note' id='footnote-83'><a href='#note-83' class='key'>‡</a></span> ఈజిప్టు వాళ్లకు మాత్రం కీడు జరిగేటట్టు చేస్తాను. అయితే, ఆ కీడు, రోగాలు మిమ్మల్ని ఎవరినీ బాధించవు. </span></div>
<div class='p'>
<span class='v EX12_14' data-id='EX12_14'><span class='v-num v-14'>14&nbsp;</span>“కనుక ఈ రాత్రిని మీరు ఎల్లప్పుడూ జ్ఞాపకం ఉంచుకొంటారు. మీకు అది ఒక ప్రత్యేక పండుగ రోజుగా ఉంటుంది. మీ తర్వాత మీ సంతానము శాశ్వతంగా ఈ పండుగను ఆచరించి యెహోవాను ఘనపర్చాలి. </span>
<span class='v EX12_15' data-id='EX12_15'><span class='v-num v-15'>15&nbsp;</span>ఈ పండుగనాడు ఏడు రోజుల పాటు పొంగని రొట్టెలు మీరు తినాలి. ఈ పండుగ మొదటి రోజున పులిసే పదార్థాన్ని మీ ఇండ్లలోనుంచి తీసివేయాలి. ఈ పండుగ జరిగే మొత్తం ఏడు రోజుల్లోనూ పులిసిన పదార్థాన్ని ఏ ఒక్కరూ తినకూడదు. ఎవరైనా సరే పులిసే పదార్థం తింటే, ఆ వ్యక్తిని ఇశ్రాయేలు వాళ్లనుండి మీరు వేరుచేయాలి. </span>
<span class='v EX12_16' data-id='EX12_16'><span class='v-num v-16'>16&nbsp;</span>పండుగలో మొదటి రోజున, చివరి రోజున పరిశుద్ధ సమావేశాలు ఉంటాయి. ఈ రోజుల్లో మీరు ఏ పనీ చేయకూడదు. ఇలాంటి రోజుల్లో మీరు భోంచేయటానికి అవసరమైన భోజనాన్ని సిద్ధం చేసుకోవడం ఒక్కటే మీరు చెయ్యొచ్చు. </span>
<span class='v EX12_17' data-id='EX12_17'><span class='v-num v-17'>17&nbsp;</span>పులియని పిండితో చేసే రొట్టెల పండుగను మీరు జ్ఞాపకం ఉంచుకోవాలి. ఎందుచేతనంటే, సరిగ్గా ఈ రోజే మీ వంశాలన్నింటినీ ఈజిప్టు నుండి నేను బయటకు నడిపిన రోజు. అందుచేత మీ తర్వాత మీ సంతానమంతా ఈ రోజును జ్ఞాపకం చేసుకోవాలి. ఇది శాశ్వతంగా ఉండిపోయే చట్టం. </span>
<span class='v EX12_18' data-id='EX12_18'><span class='v-num v-18'>18&nbsp;</span>కనుక మొదటి నెల (నిసాను) 14వ రోజు సాయంత్రం నుండి మీరు పులియని రొట్టెలు తినడం మొదలు పెట్టాలి. అదే నెల 21 రోజు సాయంత్రం వరకు అలాంటి రొట్టెలే మీరు తినాలి. </span>
<span class='v EX12_19' data-id='EX12_19'><span class='v-num v-19'>19&nbsp;</span>ఏడు రోజుల పాటు మీ ఇళ్లలో ఎక్కడా పులిసిన పదార్థం ఉండకూడదు. ఇశ్రాయేలు పౌరుడేకాని, విదేశీయుడేగాని ఏ వ్యక్తిగాని ఈ సందర్భంలో పులిసిన పదార్థం తింటే, మిగిలిన ఇశ్రాయేలీయులందరినుండి ఆ వ్యక్తి వేరు చేయబడాలి. </span>
<span class='v EX12_20' data-id='EX12_20'><span class='v-num v-20'>20&nbsp;</span>ఈ పండుగ సమయంలో మీరు పులిసిన పదార్థం తినకూడదు. మీరు ఎక్కడ ఉన్నాసరే, పులియని రొట్టెలు మాత్రమే మీరు తినాలి.” </span></div>
<div class='p'>
<span class='v EX12_21' data-id='EX12_21'><span class='v-num v-21'>21&nbsp;</span>కనుక పెద్దలందర్నీ మోషే పిలిచి, “మీ కుటుంబాల కోసం గొర్రెపిల్లల్ని తెచ్చుకొని, పస్కా పండుగకు ఆ గొర్రెపిల్లల్ని తీసుకోండి. </span>
<span class='v EX12_22' data-id='EX12_22'><span class='v-num v-22'>22&nbsp;</span>హిస్సోపు కొమ్మలు తీసుకొని రక్తంతో నింపిన పాత్రల్లో వాటిని ముంచండి. ద్వారబంధాల నిలువు కమ్ముల మీద, పై కమ్మి మీద ఆ రక్తాన్ని పూయండి. తెల్లారేవరకు ఎవరూ తమ ఇండ్లు విడిచి వెళ్ల కూడదు. </span>
<span class='v EX12_23' data-id='EX12_23'><span class='v-num v-23'>23&nbsp;</span>ఈజిప్టులో జ్యేష్ఠ సంతానాన్ని చంపడానికి యెహోవా సంచరించే సమయంలో, ద్వారబంధాల నిలువు కమ్ముల మీద పైకమ్మి మీద రక్తాన్ని ఆయన చూస్తాడు. అప్పుడు యెహోవా ఆ ఇంటిని కాపాడుతాడు<span class='note' id='footnote-84'><a href='#note-84' class='key'>§</a></span> నాశనకారుడ్ని యెహోవా మీ ఇంట్లోకి రానివ్వడు. మిమ్మల్ని బాధింపనియ్యడు. </span>
<span class='v EX12_24' data-id='EX12_24'><span class='v-num v-24'>24&nbsp;</span>ఈ ఆజ్ఞ మీరు జ్ఞాపకం ఉంచుకోవాలి. ఈ చట్టం మీకు, మీ సంతానానికి శాశ్వతంగా ఉంటుంది. </span>
<span class='v EX12_25' data-id='EX12_25'><span class='v-num v-25'>25&nbsp;</span>యెహోవా మీకు ఇచ్చే దేశానికి వెళ్లిన తర్వాత కూడ మీరు దీన్ని చేయటం జ్ఞాపకం ఉంచుకోవాలి. </span>
<span class='v EX12_26' data-id='EX12_26'><span class='v-num v-26'>26&nbsp;</span>‘ఈ ఆచారం మనం ఎందుకు పాటిస్తున్నాము?’ అని మీ పిల్లలు మిమ్మల్ని అడిగినప్పుడు </span>
<span class='v EX12_27' data-id='EX12_27'><span class='v-num v-27'>27&nbsp;</span>‘యెహోవాను ఘనపర్చడం కోసమే ఈ పస్కా పండుగ. ఎందుచేతనంటే, మనం ఈజిప్టులో ఉన్నప్పుడు యెహోవా ఇశ్రాయేలు గృహాలను దాటిపోయాడు<span class='note' id='footnote-85'><a href='#note-85' class='key'>*</a></span> యెహోవా ఈజిప్టు వాళ్లను చంపేసాడు. కానీ మన ఇళ్లల్లో వారిని ఆయన రక్షించాడు. అందుచేత ఇప్పుడు ప్రజలు సాష్టాంగపడి యెహోవాను ఆరాధిస్తున్నారు’ అని మీరు చెప్పాలి.” అని అన్నాడు. </span></div>
<div class='p'>
<span class='v EX12_28' data-id='EX12_28'><span class='v-num v-28'>28&nbsp;</span>మోషే అహరోనులకు యెహోవా ఈ ఆజ్ఞ ఇచ్చాడు. అందుచేత యెహోవా ఆజ్ఞ ప్రకారం ఇశ్రాయేలు ప్రజలు చేసారు. </span></div>
<div class='p'>
<span class='v EX12_29' data-id='EX12_29'><span class='v-num v-29'>29&nbsp;</span>అర్ధరాత్రి వేళ ఫరో (ఈజిప్టు రాజ్యపాలకుడు) ఇంట పెద్ద కుమారుడు మొదలుకొని చెరసాలలో కూర్చొన్న ఖైదీ పెద్ద కుమారుని వరకు ఈజిప్టులో పెద్ద కుమారులందర్నీ యెహోవా చంపేసాడు. అలాగే జంతువుల్లో మొదటి సంతానం అన్నీ చచ్చాయి. </span>
<span class='v EX12_30' data-id='EX12_30'><span class='v-num v-30'>30&nbsp;</span>ఆ రాత్రి ఈజిప్టులో ప్రతీ ఇంటా ఎవరో ఒకరు చనిపోయారు. ఫరో, అతని అధికారులు, ఈజిప్టులోని ప్రజలంతా ఘోల్లున ఏడ్వడం మొదలు పెట్టారు. </span></div>
<div class='s'>ఇశ్రాయేలీయులు ఈజిప్టు విడిచి వెళ్లడం </div>
<div class='p'>
<span class='v EX12_31' data-id='EX12_31'><span class='v-num v-31'>31&nbsp;</span>కనుక ఆ రాత్రి మోషే, అహరోనులను ఫరో పిలిపించాడు. “మీరు వెంటనే నా ప్రజల్ని విడిచి వెళ్లండి. మీరు చెప్పినట్టే మీరూ, మీ ప్రజలూ చెయ్యండి. వెళ్లి యెహోవాను ఆరాధించండి. </span>
<span class='v EX12_32' data-id='EX12_32'><span class='v-num v-32'>32&nbsp;</span>మీరు చెప్పినట్టే మీ గొర్రెలను, పశువులను, అన్నింటినీ మీతోబాటు తీసుకొనిపోవచ్చు. వెళ్లండి. నన్నుకూడ ఆశీర్వదించండి.” అని వారితో ఫరో అన్నాడు. </span>
<span class='v EX12_33' data-id='EX12_33'><span class='v-num v-33'>33&nbsp;</span>వాళ్లను త్వరగా విడిచిపొమ్మని ఈజిప్టు ప్రజలు కూడ వారిని అడిగారు ఎందుకంటే, “మీరు వెళ్లకపోతే మేమందరం చస్తాము” అని వాళ్లు చెప్పారు. </span></div>
<div class='p'>
<span class='v EX12_34' data-id='EX12_34'><span class='v-num v-34'>34&nbsp;</span>తమ రొట్టెల్లో పులిసిన పదార్థం వేసుకొనేంత సమయం ఇశ్రాయేలు ప్రజలకు లేదు. పిండి ముద్దలున్న పాత్రలను బట్టలో కట్టుకొని వారు వారి భుజాన వేసుకొని మోసుకుపోయారు. </span>
<span class='v EX12_35' data-id='EX12_35'><span class='v-num v-35'>35&nbsp;</span>అప్పుడు మోషే వారిని ఏమి చేయమని చెప్పాడో అలాగే ఇశ్రాయేలు ప్రజలు చేసారు. వారు వారి పక్క ఇండ్ల వారి దగ్గరకు వెళ్లి బట్టలు, వెండి, బంగారు వస్తువులు ఇమ్మని అడిగారు. </span>
<span class='v EX12_36' data-id='EX12_36'><span class='v-num v-36'>36&nbsp;</span>ఈజిప్టువారు ఇశ్రాయేలు ప్రజల మీద దయ చూపించేటట్టు యెహోవా చేసాడు. అందుచేత ఈజిప్టు వాళ్లు వారి ఐశ్వర్యాలను ఇశ్రాయేలు ప్రజలకు యిచ్చారు. </span></div>
<div class='p'>
<span class='v EX12_37' data-id='EX12_37'><span class='v-num v-37'>37&nbsp;</span>ఇశ్రాయేలు ప్రజలు ప్రయాణం కట్టి రామసేసునుండి సుక్కోతుకి వెళ్లారు. వారు పురుషులే సుమారు 6,00,000 మంది. ఇందులో పిల్లల సంఖ్యలేదు. </span>
<span class='v EX12_38' data-id='EX12_38'><span class='v-num v-38'>38&nbsp;</span>గొర్రెలు, పశువులు, ఇతర సామగ్రి చాల విస్తారంగా ఉన్నాయి. వారితో బాటు చాల మంది రకరకాల ప్రజలు ప్రయాణం చేస్తున్నారు. వీళ్లు ఇశ్రాయేలీయులు కారు, గాని వారితో కలిసి వెళ్లారు. </span>
<span class='v EX12_39' data-id='EX12_39'><span class='v-num v-39'>39&nbsp;</span>అయితే ప్రజలకు మాత్రం వారి రొట్టెల్లో పులిసిన పదార్థం వేసుకొనే సమయం లేదు. వారు తమ ప్రయాణం కోసం ప్రత్యేకమైన భోజనం ఏదీ సిద్ధం చేసుకోలేదు. కనుక పులవని పిండితోనే వారు రొట్టెలు చేసుకోవాల్సి వచ్చింది. </span></div>
<div class='p'>
<span class='v EX12_40' data-id='EX12_40'><span class='v-num v-40'>40&nbsp;</span>ఇశ్రాయేలు ప్రజలు ఈజిప్టులో<span class='note' id='footnote-86'><a href='#note-86' class='key'>†</a></span> 430 సంవత్సరాలు జీవించారు. </span>
<span class='v EX12_41' data-id='EX12_41'><span class='v-num v-41'>41&nbsp;</span>నాలుగువందల ముప్పై సంవత్సరాల తర్వాత ఆరోజే మొత్తం యెహోవా సైన్యాలన్నీ<span class='note' id='footnote-87'><a href='#note-87' class='key'>‡</a></span> ఈజిప్టు దేశాన్ని విడిచి వెళ్లిపోయాయి. </span>
<span class='v EX12_42' data-id='EX12_42'><span class='v-num v-42'>42&nbsp;</span>కనుక యెహోవా చేసిన దానిని ప్రజలు జ్ఞాపకం చేసుకొంటారు. అది చాల ప్రత్యేకమైన రాత్రి కనుక తరతరాలవరకు జ్ఞాపకం చేసుకొంటారు. ఇశ్రాయేలు ప్రజలంతా ఆ రాత్రిని శాశ్వతంగా జ్ఞాపకం ఉంచుకొంటారు. </span></div>
<div class='p'>
<span class='v EX12_43' data-id='EX12_43'><span class='v-num v-43'>43&nbsp;</span>మోషే అహరోనులతో యెహోవా యిలా చెప్పాడు: “పస్కా పండుగకు నియమాలు ఇవి. పస్కా భోజనం విదేశీయుడెవరూ తినకూడదు. </span>
<span class='v EX12_44' data-id='EX12_44'><span class='v-num v-44'>44&nbsp;</span>ఒకడు బానిసను కొంటే, ఆ బానిసకు అతడు సున్నతి చేస్తే అప్పుడు ఆ బానిస పస్కా పండుగ భోజనం చెయ్యవచ్చు. </span>
<span class='v EX12_45' data-id='EX12_45'><span class='v-num v-45'>45&nbsp;</span>అయితే, ఒక వ్యక్తి కేవలం మీ దేశంలో ఉంటున్నా, లేక మీకోసం పని చేసేందుకు కూలికి కుదుర్చుకొన్నా, అలాంటి వ్యక్తి పస్కా పండుగ భోజనం చెయ్యకూడదు. (పస్కా పండుగ ఇశ్రాయేలీయులకు మాత్రమే)” </span></div>
<div class='p'>
<span class='v EX12_46' data-id='EX12_46'><span class='v-num v-46'>46&nbsp;</span>“ప్రతి కుటుంబము ఒకే ఇంటిలో భోజనం చేయాలి. భోజనాన్ని ఎవ్వరూ ఇంటి బయట తినకూడదు. మీరు గొర్రెమాంసము తిని దాని ఎముకను విరువకూడదు. </span>
<span class='v EX12_47' data-id='EX12_47'><span class='v-num v-47'>47&nbsp;</span>ఇశ్రాయేలు ప్రజలందరు ఈ పండుగను ఆచరించాలి. </span>
<span class='v EX12_48' data-id='EX12_48'><span class='v-num v-48'>48&nbsp;</span>ఇశ్రాయేలు సమాజంలో సభ్యుడు కాని ఏ వ్యక్తి అయినా మీతోబాటు నివసిస్తూ ఉండి యెహోవా పస్కా పండుగలో అతడు పాల్గొనాలనుకొంటే, అతనికి సున్నతి చేయాలి. అప్పుడు అతను కూడ ఇశ్రాయేలు పౌరుడుగా ఆ భోజనంలో పాల్గొనవచ్చు. కాని ఒకడు సున్నతి చేసుకోకపోతే అతను పస్కా పండుగ భోజనంలో పాల్గొన కూడదు. </span>
<span class='v EX12_49' data-id='EX12_49'><span class='v-num v-49'>49&nbsp;</span>అందరికీ ఇవే నియమాలు వర్తిస్తాయి. మీ దేశంలో నివసిస్తున్న వ్యక్తి పౌరుడైనా సరే, విదేశీయుడైనా సరే యివే నియమాలు వర్తిస్తాయి.” </span></div>
<div class='p'>
<span class='v EX12_50' data-id='EX12_50'><span class='v-num v-50'>50&nbsp;</span>మోషే అహరోనులకు యెహోవా ఇచ్చిన ఆజ్ఞలకు ప్రజలంతా విధేయులయ్యారు. </span>
<span class='v EX12_51' data-id='EX12_51'><span class='v-num v-51'>51&nbsp;</span>కనుక అదే రోజు ఇశ్రాయేలు ప్రజలందరినీ ఈజిప్టు దేశం నుండి యెహోవా బయటకు నడిపించాడు. ప్రజలు గుంపులుగా బయల్దేరారు. </span></div></div>
<div class='footnotes'>

<span class='footnote' id='note-81'><span class='key'>* </span><a href='#footnote-81' class='backref'>12:2</a> <span class='text'> <span class="fk">ఈనెల </span><span class="ft">ఈ నెల అది “అబీబ్ మాసం” లేక “నిసాన్” అంటారు. ఇది మార్చి మధ్య నుండి ఏప్రిల్ మధ్య వరకు.</span></span></span>
<span class='footnote' id='note-82'><span class='key'>† </span><a href='#footnote-82' class='backref'>12:11</a> <span class='text'> <span class="fk">యెహోవా … పస్కాబలి </span><span class="ft">దీని హీబ్రూ పదం అర్థం దాటిపోవడం. లేక కాపాడటం, యెహోవా తన ప్రజలను కాపాడి, ఈజిప్టులోనుండి వారిని వెంటనే బయటకు నడిపించిన సమయం.</span></span></span>
<span class='footnote' id='note-83'><span class='key'>‡ </span><a href='#footnote-83' class='backref'>12:13</a> <span class='text'> <span class="fk">నేను … వెళ్లిపోతాను </span><span class="ft">“కాపాడుతాను.”</span></span></span>
<span class='footnote' id='note-84'><span class='key'>§ </span><a href='#footnote-84' class='backref'>12:23</a> <span class='text'> <span class="fk">కాపాడుతాడు </span><span class="ft">లేక “కాపాడుట.”</span></span></span>
<span class='footnote' id='note-85'><span class='key'>* </span><a href='#footnote-85' class='backref'>12:27</a> <span class='text'> <span class="fk">దాటిపోయాడు </span><span class="ft">“దాటిపోతాడు.”</span></span></span>
<span class='footnote' id='note-86'><span class='key'>† </span><a href='#footnote-86' class='backref'>12:40</a> <span class='text'> <span class="fk">ఈజిప్టు </span><span class="ft">“ఈజిప్టు కనాను” అని ప్రాచీన గ్రీకు, సమరయ తర్జుమాల్లో ఉంది. అంటే వారు యోసేపు కాలం నుండి కాక అబ్రాహాం కాలంనుండి సంవత్సరాలు లెక్కించి ఉంటారు. ఆది కా. 15:12 16. గలతీ 3:17 చూడండి.</span></span></span>
<span class='footnote' id='note-87'><span class='key'>‡ </span><a href='#footnote-87' class='backref'>12:41</a> <span class='text'> <span class="fk">ఇశ్రాయేలీ సైన్యాలన్నీ </span><span class="ft">ఇశ్రాయేలు ప్రజలు.</span></span></span>
</div>
<div class='footer'><div class='nav'>
<a class='prev' href='EX11.html'></a>
<a class='home' href='index.html'></a>
<a class='next' href='EX13.html'></a>
</div></div>
</body></html>
