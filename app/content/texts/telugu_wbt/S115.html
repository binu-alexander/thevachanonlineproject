<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ 1 సమూయేలు 15</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location akshar_unicode' href='S1.html'> 1 సమూయేలు 15 </a>
<a class='prev' href='S114.html'> &#9664; </a>
<a class='next' href='S116.html'> &#9654; </a>
</div></div>
<div class='chapter section S115 tel2010 tel S1 akshar_unicode' dir='ltr' data-id='S115' data-nextid='S116' data-previd='S114' lang='te'> 

<div class='c'>15</div>
<div class='s'>అమాలేకీయులను సౌలు నాశనం చేయుట </div>
<div class='p'>
<span class='v S115_1' data-id='S115_1'><span class='verse1 v-num v-1'>1&nbsp;</span>సమూయేలు ఒక రోజు సౌలు వద్దకు వచ్చాడు. గతంలో అతనిని ఇశ్రాయేలు రాజుగా అభిషిక్తుని చేయటానికి యెహోవా తనను పంపిన విషయం జ్ఞాపకం చేస్తూ, మరో వర్తమానం యెహోవా దగ్గర నుండి తెచ్చినట్లు సమూయేలు చెప్పాడు. </span>
<span class='v S115_2' data-id='S115_2'><span class='v-num v-2'>2&nbsp;</span>సర్వశక్తి మంతుడైన యెహోవా వర్తమానం ఇది: “ఈజిప్టునుండి విముక్తి పొంది ఇశ్రాయేలీయులు బయటికి వచ్చినప్పుడు వారిని కనానుకు పోకుండా ఆపాలని అమాలేకీయులు ప్రయత్నించారు. అమాలేకీయులు ఏమి చేశారో నేను స్వయంగా చూశాను. </span>
<span class='v S115_3' data-id='S115_3'><span class='v-num v-3'>3&nbsp;</span>నీవు ఇప్పుడు వెళ్లు. అమాలేకీయులపై యుద్ధం ప్రకటించు. నీవు అమాలేకీయులను సర్వనాశనం చేయాలి. అంతేగాదు. వారికి చెందిన ప్రతి వస్తువూ నాశనం కావాలి. దేనినీ బతకనివ్వకు. పురుషులను, స్త్రీలను, పిల్లలను పసివాళ్లను, పశువులను, గొర్రెలను, ఒంటెలను, గాడిదలను-అన్నింటినీ హతమార్చి వేయాలి.” </span></div>
<div class='p'>
<span class='v S115_4' data-id='S115_4'><span class='v-num v-4'>4&nbsp;</span>సౌలు సైన్యాన్ని పిలిచి తెలాయీము వద్ద సమీకరించాడు. సైనికులు రెండు లక్షలమంది ఉన్నారు. అందులో పదివేలమంది యూదాకు చెందినవారు. </span>
<span class='v S115_5' data-id='S115_5'><span class='v-num v-5'>5&nbsp;</span>సౌలు అమాలేకీయుల ఒక నగర సమీపానికి వెళ్లి లోయలో పొంచివున్నాడు. </span>
<span class='v S115_6' data-id='S115_6'><span class='v-num v-6'>6&nbsp;</span>ఆ ప్రాంతంలో కేనీయులు కూడా వున్నారు. సౌలు వారితో అమాలేకీయులను వదిలి వెళ్లిపొమ్మన్నాడు. అలా వెళ్తే అమాలే కీయులతో పాటు వారిని చంపనని చెప్పాడు. “ఇశ్రాయేలీయులు ఈజిప్టునుండి వచ్చినప్పుడు మీరు వారికి కనికరము చూపారు గనుక మిమ్మల్ని చంపను” అని సౌలు అన్నాడు. అది విని అమాలేకీయులనుండి విడి పోయి కేనీయులు వెళ్లిపోయారు. </span></div>
<div class='p'>
<span class='v S115_7' data-id='S115_7'><span class='v-num v-7'>7&nbsp;</span>అమాలేకీయులను సౌలు ఓడించాడు. హవీలా నుండి ఈజిప్టు సరిహద్దుల్లోని షూరు పట్టణం వరకూ సౌలు వారితో పోరాడాడు. </span>
<span class='v S115_8' data-id='S115_8'><span class='v-num v-8'>8&nbsp;</span>అమాలేకీయుల రాజైన అగగును మాత్రం సజీవంగా పట్టుకుని అతని సైన్యం అంతటినీ సౌలు చంపేసాడు. </span>
<span class='v S115_9' data-id='S115_9'><span class='v-num v-9'>9&nbsp;</span>సౌలు, మరియు ఇశ్రాయేలు సైనికులు అగగును బతకనిచ్చారు. బలంగా, ఆరోగ్యంగావున్న గొర్రెలను, పశువులను, గొర్రెపిల్లలను కూడా వారు వదిలివేశారు. ప్రయోజన కరమైన వాటన్నింటినీ చంపకుండా విడిచిపెట్టి వారికి అవసరం లేని వాటన్నింటినీ వారు చంపేసారు. </span></div>
<div class='s'>సమూయేలు సౌలుకు తన పాపం విషయం చెప్పుట </div>
<div class='p'>
<span class='v S115_10' data-id='S115_10'><span class='v-num v-10'>10&nbsp;</span>యెహోవా వాక్కు సమూయేలు దగ్గరకు వచ్చింది. </span>
<span class='v S115_11' data-id='S115_11'><span class='v-num v-11'>11&nbsp;</span>“సౌలు నన్ను అనుసరించటం మానేశాడు. కావున సౌలును రాజుగా చేసినందుకు బాధపడుతున్నాను. అతడు నా ఆజ్ఞలను శిరసావహించలేదు.” అని యెహోవా చెప్పాడు. ఇది విన్న సమూయేలు గాభరా పడిపోయాడు. రాత్రంతా దుఃఖంతో యెహోవాని ప్రార్థించాడు. </span></div>
<div class='p'>
<span class='v S115_12' data-id='S115_12'><span class='v-num v-12'>12&nbsp;</span>మరునాటి తెల్లవారుఝామున సమూయేలు లేచి సౌలును కలుసుకొనేందుకు వెళ్లాడు. కానీ అక్కడి ప్రజలు, “సౌలు కర్మెలుకు వెళ్లాడు. తన గౌరవార్థం అక్కడ ఒక జ్ఞాపక స్తంభం నిలబెట్టడానికి సౌలు వెళ్లాడు. తర్వాత సౌలు అనేక చోట్లకు ప్రయానం చేసి, చివరికి గిల్గాలు వెళ్లాలని ఏర్పాటు చేసుకున్నాడు” అని చెప్పారు. </span></div>
<div class='p'>
<span class='v S115_12' data-id='S115_12'>కనుక సౌలు ఉన్న చోటికే సమూయేలు వెళ్లాడు. సౌలు అమాలేకీయుల దగ్గర తీసుకున్నవాటిలో మొదటి భాగాన్ని అప్పుడే అర్పించాడు. సౌలు వాటని దహనబలిగా యెహోవాకు అర్పిస్తున్నాడు. </span>
<span class='v S115_13' data-id='S115_13'><span class='v-num v-13'>13&nbsp;</span>సమూయేలు సౌలు దగ్గరకు వెళ్లాడు: “యెహోవా నిన్ను ఆశీర్వదించునుగాక! యెహోవా ఆజ్ఞలను నేను విధేయుడనయ్యాను” అని సౌలు చెప్పాడు. </span></div>
<div class='p'>
<span class='v S115_14' data-id='S115_14'><span class='v-num v-14'>14&nbsp;</span>“ఆజ్ఞ నెరవేర్చితే మరి నేను వింటున్న గొర్రెల, పశువుల అరుపులు ఏమిటి” అని సమూయేలు ప్రశ్నించాడు. </span></div>
<div class='p'>
<span class='v S115_15' data-id='S115_15'><span class='v-num v-15'>15&nbsp;</span>సౌలు ఇలా జవాబు చెప్పాడు: “సైనికులు వాటిని అమాలేకీయులనుండి తీసుకున్నారు. నీ దేవుడైన యెహోవాకు దహనబలి చేయటానికి సైనికులు మంచి గొర్రెలను పశువులను కాపాడారు. కాని మిగిలిన వాటన్నిటినీ మేము చంపేశాము.” </span></div>
<div class='p'>
<span class='v S115_16' data-id='S115_16'><span class='v-num v-16'>16&nbsp;</span>సమూయేలు, “ఇంక మాట్లాడకు. రాత్రి యెహోవా నాకు ఏమి చెప్పాడో నీవు విను” అన్నాడు సౌలుతో. </span></div>
<div class='p'>
<span class='v S115_16' data-id='S115_16'>సౌలు, “సరే నాకు చెప్పు” అన్నాడు. </span></div>
<div class='p'>
<span class='v S115_17' data-id='S115_17'><span class='v-num v-17'>17&nbsp;</span>సమూయేలు ఇలా చెప్పాడు: “గతంలో నీవు ప్రముఖుడవు కాదని తలచావు. కాని ఇశ్రాయేలు వంశాలన్నింటికీ నీవు నాయకుడవై నావు. ఇశ్రాయేలుకు రాజుగా యెహోవా నిన్ను ఎంపిక చేశాడు. </span>
<span class='v S115_18' data-id='S115_18'><span class='v-num v-18'>18&nbsp;</span>యెహోవా నిన్ను ఒక ప్రత్యేక పనిమీద పంపించాడు. ‘వెళ్లి ఆ దుర్మార్గపు అమాలేకీయులనందరినీ చంపివేయి. వాళ్లను పూర్తిగా నాశనం చేయి’ అని యెహోవా చెప్పాడు. </span>
<span class='v S115_19' data-id='S115_19'><span class='v-num v-19'>19&nbsp;</span>కానీ నీవు యెహోవా మాట వినలేదు. వాటిని నీకోసం అట్టే పెట్టుకోవాలను కున్నావు. కనుక ఏది చెడ్డదని యెహోవా చెప్పాడో అదే నీవు చేసావు.” </span></div>
<div class='p'>
<span class='v S115_20' data-id='S115_20'><span class='v-num v-20'>20&nbsp;</span>సౌలు, “నేనైతే యెహోవాకు విధేయుడనయ్యాను. యెహోవా పంపిన చోటికి నేను వెళ్లాను. అమాలేకీయులనందరినీ నేను నాశనం చేశాను. వారి రాజు అరగును మాత్రమే నేను తిరిగి తీసుకుని వచ్చాను. </span>
<span class='v S115_21' data-id='S115_21'><span class='v-num v-21'>21&nbsp;</span>సైనికులు మాత్రమే నీ దేవుడైన యెహోవాకు గిల్గాలువద్ద బలి అర్పించేందుకు శ్రేష్ఠమైన గొర్రెలను, పశువులను తీసుకుని వచ్చారు” అన్నాడు. </span></div>
<div class='p'>
<span class='v S115_22' data-id='S115_22'><span class='v-num v-22'>22&nbsp;</span>కానీ సమూయేలు, “యెహోవాకు ఎక్కువ ప్రీతి పాత్రమైనది ఏమిటి? దహనబలులు, బలులా? లేక యెహోవా ఆజ్ఞాపాలనయా? దేవునికి బలులు అర్పించటంకంటే, ఆయనకు విధేయుడై ఉండటం శ్రేష్ఠము. పొట్టేళ్ల కొవ్వును అర్పించేకంటే, దేవుని వాక్కు వినటం శ్రేష్ఠము. </span>
<span class='v S115_23' data-id='S115_23'><span class='v-num v-23'>23&nbsp;</span>అవిధేయుడవై ఉండట మంటే మంత్రం వేసే పాపం లాంటిదే. మొండి వైఖరితో నీకు తోచినదే చేయటం విగ్రహారాధనవంటి పాపమే. నీవు యెహోవా ఆజ్ఞను ధిక్కరించావు. ఈ కారణంగా ఇప్పుడు యెహోవా నిన్ను రాజుగా తిరస్కరిస్తున్నాడు.” </span></div>
<div class='p'>
<span class='v S115_24' data-id='S115_24'><span class='v-num v-24'>24&nbsp;</span>అప్పుడు సౌలు, “నేను పాపం చేశాను. నేను యెహోవా ఆజ్ఞలకు లోబడలేదు. నీవు చెప్పినట్లుగా నేను చేయలేదు. నేను ప్రజలకు భయపడ్డాను. వారు ఎలా చెప్పితే అలా చేశాను. </span>
<span class='v S115_25' data-id='S115_25'><span class='v-num v-25'>25&nbsp;</span>నా పాపం క్షమించుమని ఇప్పుడు నేను నిన్ను వేడుకుంటున్నాను. నేను యెహోవాని ఆరాధిస్తాను, నాతో కూడ రా” అని సమూయేలుతో చెప్పాడు. </span></div>
<div class='p'>
<span class='v S115_26' data-id='S115_26'><span class='v-num v-26'>26&nbsp;</span>కానీ సమూయేలు, “నేను నీతో మళ్లీ వెనుకకురాను. నీవు యెహోవా ఆజ్ఞ తిరస్కరించావు. ఇప్పుడు యెహోవా నిన్ను ఇశ్రాయేలు రాజుగా తిరస్కరిస్తున్నాడు” అని చెప్పాడు. </span></div>
<div class='p'>
<span class='v S115_27' data-id='S115_27'><span class='v-num v-27'>27&nbsp;</span>సమూయేలు వెళ్లిపోవటానికి తిరగగానే, సౌలు ఆయన అంగీ పట్టుకున్నాడు. అంగీ చిరిగిపోయింది. </span>
<span class='v S115_28' data-id='S115_28'><span class='v-num v-28'>28&nbsp;</span>సమూయేలు, “నీవు నా అర గీ చింపేసావు. అదే విధంగా ఈవేళ యెహోవా ఇశ్రాయేలు రాజ్యాన్ని నీనుంచి తీసేస్తాడు. నీ స్నేహితుల్లో ఒకరికి ఈ రాజ్యాన్ని యెహోవా ఇచ్చాడు. ఇతడు నీకంటే మంచివాడు. </span>
<span class='v S115_29' data-id='S115_29'><span class='v-num v-29'>29&nbsp;</span>యెహోవా ఇశ్రాయేలీయుల దేవుడు. యెహోవా శాశ్వతంగా జీవిస్తాడు. యెహోవా అబద్ధం చెప్పడు. తన మనస్సు మార్చుకోడు. అనుక్షణం మనస్సుమార్చుకునే మనిషిలాంటివాడు కాదు యెహోవా” అని సౌలుతో చెప్పాడు. </span></div>
<div class='p'>
<span class='v S115_30' data-id='S115_30'><span class='v-num v-30'>30&nbsp;</span>సౌలు సమాధానమిస్తూ, “సరే నేను పాపం చేశాను. కాని దయచేసి నాతోకూడ రా. కనీసం నాయకుల ఎదుట, ఇశ్రాయేలు ప్రజల ఎదుట నాకు కొంచెం మర్యాద చూపించు. దేవుడైన యెహోవాను నేను ఆరాధించటానికి నాతోకూడ తిరిగి రా” అన్నాడు. </span>
<span class='v S115_31' data-id='S115_31'><span class='v-num v-31'>31&nbsp;</span>కనుక సమూయేలు సౌలుతో కలిసి వెనుకకు వెళ్లాడు. సౌలు యెహోవాను ఆరాధించాడు. </span></div>
<div class='p'>
<span class='v S115_32' data-id='S115_32'><span class='v-num v-32'>32&nbsp;</span>“అమాలేకీయుల రాజైన అగగును తన వద్దకు తీసుకుని రమ్మని” సమూయేలు చెప్పాడు. </span></div>
<div class='p'>
<span class='v S115_32' data-id='S115_32'>అగగుసంకెళ్లతో బంధించబడి సమూయేలు ముందుకు వచ్చాడు. “నిశ్చయంగా ఇతడు నన్ను చంపడు” అని అగగు అనుకున్నాడు. </span></div>
<div class='p'>
<span class='v S115_33' data-id='S115_33'><span class='v-num v-33'>33&nbsp;</span>కాని సమూయేలు అగగుతో, “నీ కత్తివేటుకు గురిచేసి అనేకమంది పిల్లలను తమ తల్లులకు లేకుండా చేసావు. కనుక ఇప్పుడు నీ తల్లికి పిల్లలు ఉండరు,” అంటూ గిల్గాలులో యెహోవా ఎదుట సమూయేలు అగగును ముక్కలుగా నరికి వేశాడు. </span></div>
<div class='p'>
<span class='v S115_34' data-id='S115_34'><span class='v-num v-34'>34&nbsp;</span>అప్పుడు సమూయేలు రామాకు వెళ్లిపోయాడు. సౌలు గిబియాలోని తన ఇంటికి వెళ్లిపోయాడు. </span>
<span class='v S115_35' data-id='S115_35'><span class='v-num v-35'>35&nbsp;</span>ఆ తరువాత సమూయేలు తన జీవితాంతం సౌలును మళ్లీ ఎన్నడూ చూడలేదు. కాని సౌలు విషయంలో సమూయేలు చాలా దుఃఖించాడు. సౌలును ఇశ్రాయేలేలుకు రాజుగా చేసినందుకు యెహోవా చాలా చింతించాడు. </span></div></div>
<div class='footnotes'>

</div>
<div class='footer'><div class='nav'>
<a class='prev' href='S114.html'>&#9664;</a>
<a class='home' href='index.html'>&#9776;</a>
<a class='next' href='S116.html'>&#9654;</a>
</div></div>
</body></html>
