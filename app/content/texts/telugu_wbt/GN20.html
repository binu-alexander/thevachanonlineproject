<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ ఆదికాండము 20</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location akshar_unicode' href='GN.html'> ఆదికాండము 20 </a>
<a class='prev' href='GN19.html'>  </a>
<a class='next' href='GN21.html'>  </a>
</div></div>
<div class='chapter section GN20 tel2010 tel GN akshar_unicode' dir='ltr' data-id='GN20' data-nextid='GN21' data-previd='GN19' lang='te'> 

<div class='c'>20</div>
<div class='s'>అబ్రాహాము గెరారుకు వెళ్లుట </div>
<div class='p'>
<span class='v GN20_1' data-id='GN20_1'><span class='verse1 v-num v-1'>1&nbsp;</span>అబ్రాహాము ఆ చోటు విడిచి నెగెబుకు ప్రయాణం కట్టాడు. కాదేషుకు, షూరుకు మధ్యనున్న గెరారుకు అబ్రాహాము వెళ్లాడు. గెరారులో ఉన్నప్పుడు </span>
<span class='v GN20_2' data-id='GN20_2'><span class='v-num v-2'>2&nbsp;</span>శారా తన సోదరి అని అబ్రాహాము ప్రజలతో చెప్పాడు. గెరారు రాజు అబీమెలెకు ఇది విన్నాడు. అబీమెలెకు శారాను ఇష్టపడి, ఆమెను తీసుకుని వచ్చేందుకు కొందరు సేవకుల్ని పంపించాడు. </span>
<span class='v GN20_3' data-id='GN20_3'><span class='v-num v-3'>3&nbsp;</span>అయితే ఆ రాత్రి దర్శనంలో అబీమెలెకుతో దేవుడు మాట్లాడి, “చూడు, నీవు చస్తావు. నీవు తెచ్చుకొన్న ఆ స్త్రీ వివాహితురాలు” అని చెప్పాడు. </span></div>
<div class='p'>
<span class='v GN20_4' data-id='GN20_4'><span class='v-num v-4'>4&nbsp;</span>కానీ అప్పటికి అబీమెలెకు శారాతో శయనించ లేదు. కనుక అబీమెలెకు, “ప్రభూ, నేను దోషిని కాను. నిర్దోషిని నీవు చంపుతావా? </span>
<span class='v GN20_5' data-id='GN20_5'><span class='v-num v-5'>5&nbsp;</span>‘ఈ స్త్రీ నా సోదరి’ అని అబ్రాహాము స్వయంగా నాతో చెప్పాడు. ఆ స్త్రీ కూడా ‘ఈ పురుషుడు నా సోదరుడు’ అని చెప్పింది. నేను నిర్దోషిని. నేను చేస్తున్నది ఏమిటో నాకు తెలియలేదు” అన్నాడు. </span></div>
<div class='p'>
<span class='v GN20_6' data-id='GN20_6'><span class='v-num v-6'>6&nbsp;</span>ఆ దర్శనంలో అబీమెలెకుతో దేవుడు ఇలా చెప్పాడు: “అవును, నాకు తెలుసు, నీవు నిర్దోషివి. నీవు చేస్తున్నది ఏమిటో నీకు తెలియదు అని నాకు తెలుసు. నేను నిన్ను కాపాడాను. నాకు వ్యతిరేకంగా నిన్ను నేను పాపం చేయనీయలేదు. నీవు ఆమెతో శయనించకుండా చేసింది నేనే. </span>
<span class='v GN20_7' data-id='GN20_7'><span class='v-num v-7'>7&nbsp;</span>కనుక అబ్రాహాము భార్యను తిరిగి అతనికి అప్పగించు. అబ్రాహాము ఒక ప్రవక్త.<span class='note' id='footnote-23'><a href='#note-23' class='key'>*</a></span> అతడు నీ కోసం ప్రార్థిస్తాడు, అప్పుడు నీవు బతుకుతావు. కానీ శారాను నీవు తిరిగి అబ్రాహాముకు ఇవ్వకపోతే, నీవు మరణించడం తప్పదు. నీతోబాటు నీ కుటుంబం అంతా మరణిస్తుంది.” </span></div>
<div class='p'>
<span class='v GN20_8' data-id='GN20_8'><span class='v-num v-8'>8&nbsp;</span>కనుక మర్నాడు వేకువనే, అబీమెలెకు తన సేవకులందరినీ పిల్చాడు. దర్శనంలో సంభవించిన సంగతులన్నీ అబీమెలెకు వారితో చెప్పాడు. సేవకులు చాలా భయపడ్డారు. </span>
<span class='v GN20_9' data-id='GN20_9'><span class='v-num v-9'>9&nbsp;</span>అప్పుడు అబీమెలెకు అబ్రాహామును పిలిచి, అతనితో అన్నాడు: “నీవు మాకు ఎందుకు ఇలా చేసావు? నీకు నేను ఏమి అపకారం చేసాను? ఎందుకలా అబద్ధం చెప్పి, ఆమె నీ సోదరి అన్నావు? నా రాజ్యానికి నీవు చాలా చిక్కు తెచ్చిపెట్టావు. నాకు నీవు ఇలా చేయకుండా ఉండాల్సింది. </span>
<span class='v GN20_10' data-id='GN20_10'><span class='v-num v-10'>10&nbsp;</span>నీవు దేనికి ఇలా చేసావు?” </span></div>
<div class='p'>
<span class='v GN20_11' data-id='GN20_11'><span class='v-num v-11'>11&nbsp;</span>అందుకు అబ్రాహాము చెప్పాడు: “నేను భయపడ్డాను. దేవుడంటే ఇక్కడ ఎవరికీ భయము లేదని అనుకొన్నాను. శారాను పొందటం కోసం ఎవరైనా నన్ను చంపేస్తారు అనుకొన్నాను. </span>
<span class='v GN20_12' data-id='GN20_12'><span class='v-num v-12'>12&nbsp;</span>ఆమె నా భార్య, అయితే నా సోదరి కూడాను. ఆమె నా తండ్రి కుమార్తె గాని, నా తల్లి కుమార్తె కాదు. </span>
<span class='v GN20_13' data-id='GN20_13'><span class='v-num v-13'>13&nbsp;</span>నా తండ్రి ఇంటినుండి దేవుడు నన్ను బయటకు నడిపించాడు. అనేక చోట్ల సంచారం చేసేటట్టు దేవుడు నన్ను నడిపించాడు. అలా జరిగినప్పుడు, ‘నీవు నా సోదరివని ప్రజలతో మనం వెళ్లిన చోటల్లా చెప్పు, నాకు ఈ మేలు చేయి’ అని నేను శారాతో చెప్పాను.” </span></div>
<div class='p'>
<span class='v GN20_14' data-id='GN20_14'><span class='v-num v-14'>14&nbsp;</span>అప్పుడు జరిగిందేమిటో అబీమెలెకు అర్థం చేసుకొన్నాడు. కనుక శారాను అబీమెలెకు తిరిగి అబ్రాహాముకు అప్పగించేసాడు. కొన్ని గొర్రెలు, పశువులు, కొందరు ఆడ, మగ బానిసలను కూడ అబీమెలెకు అబ్రాహాముకు ఇచ్చాడు. </span>
<span class='v GN20_15' data-id='GN20_15'><span class='v-num v-15'>15&nbsp;</span>మరియు “నీ చుట్టూ చూడు. ఇది నా దేశం. నీకు ఇష్టం వచ్చిన చోట నీవు ఉండవచ్చు” అన్నాడు అబీమెలెకు. </span></div>
<div class='p'>
<span class='v GN20_16' data-id='GN20_16'><span class='v-num v-16'>16&nbsp;</span>“చూడు, నీ సోదరుడైన అబ్రాహాముకు 1,000 వెండి నాణెములు ఇచ్చాను. జరిగిన వాటి విషయమై నా పశ్చాత్తాపం వ్యక్తం చేయడానికి యిది చేసాను. నేను సక్రమంగా జరిగించినట్టు అందరూ చూడాలని నేను కోరుతున్నాను” అని అబీమెలెకు శారాతో చెప్పాడు. </span></div>
<div class='p'>
<span class='v GN20_17 GN20_18' data-id='GN20_17'><span class='v-num v-17-18'>17-18&nbsp;</span>అబీమెలెకు కుటుంబంలోని స్త్రీలను గొడ్రాళ్లుగా చేసాడు యెహోవా. అబ్రాహాము భార్య శారాను అబీమెలెకు తీసుకొన్నందుచేత దేవుడు ఇలా చేసాడు. అయితే అబ్రాహాము ప్రార్థించగా అబీమెలెకును, అతని భార్యను మరియు అతని దాసీలను దేవుడు స్వస్థపరచాడు. </span></div></div>
<div class='footnotes'>

<span class='footnote' id='note-23'><span class='key'>* </span><a href='#footnote-23' class='backref'>20:7</a> <span class='text'> <span class="fk">ప్రవక్త </span><span class="ft">ప్రజలు ఏ విధంగా నడుచుకోవాలని దేవుడు కోరుతున్నాడో దాన్ని గూర్చి ప్రజలకు ప్రబోధించేవాడు.</span></span></span>
</div>
<div class='footer'><div class='nav'>
<a class='prev' href='GN19.html'></a>
<a class='home' href='index.html'></a>
<a class='next' href='GN21.html'></a>
</div></div>
</body></html>
