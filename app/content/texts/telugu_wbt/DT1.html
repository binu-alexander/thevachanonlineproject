<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ ద్వితీయోపదేశకాండము 1</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location akshar_unicode' href='DT.html'> ద్వితీయోపదేశకాండము 1 </a>
<a class='prev' href='NU36.html'>  </a>
<a class='next' href='DT2.html'>  </a>
</div></div>
<div class='chapter section DT1 tel2010 tel DT akshar_unicode' dir='ltr' data-id='DT1' data-nextid='DT2' data-previd='NU36' lang='te'><div class='mt'>ద్వితీయోపదేశకాండము  
</div>
<div class='c'>1</div>
<div class='s'>ఇశ్రాయేలు ప్రజలతో మౌషే మాట్లాడటం </div>
<div class='p'>
<span class='v DT1_1' data-id='DT1_1'><span class='verse1 v-num v-1'>1&nbsp;</span>ఇది ఇశ్రాయేలు ప్రజలకు మోషే యిచ్చిన సందేశం. వారు యొర్దాను నదికి తూర్పువైపుగల అరణ్యంల్లో ఉన్నప్పుడు అతడు ఈ విషయాలు వారితో చెప్పాడు. వారు అరాబా లోయలో ఉన్నారు. ఇది సూపుకు అవతల పారాను అరణ్యమునకు, తోపెలు, లాబాను, హజెరోతు, దీజాహాబు పట్టణాలకు మధ్యవుంది. </span></div>
<div class='p'>
<span class='v DT1_2' data-id='DT1_2'><span class='v-num v-2'>2&nbsp;</span>హోరేబు కాండనుండి (సీనాయి) కాదేఘ బర్నేయాకు శేయారు కొండలద్యారా ప్రయాణం పదకొండు రొజులు మాత్రమే పడుతుంది. </span>
<span class='v DT1_3' data-id='DT1_3'><span class='v-num v-3'>3&nbsp;</span>అయితే ఇశ్రాయేలీయులు ఈజిప్టును విడిచినప్పటినుండి ఈ స్థలంలో మోషే వీరితో మాట్లడినప్పటికి 40 సంవత్సరాలు పట్టింది. అది 40వ సంవత్సరం, 11వ నెల ఒకటవ తేది. వారితో చెప్పమని యోహొవా మోషేకు ఆజ్ఞాపించిన సంగతులన్నింటినీ మోషే వారితో మాట్లాడినప్పుడు చెప్పాడు. </span>
<span class='v DT1_4' data-id='DT1_4'><span class='v-num v-4'>4&nbsp;</span>ఇది సీహోనును, ఓగును యెహోవా ఓడించిన తర్వాత జరిగిన సంగతి. సిహొను అమోరీయుల రాజు. సిహోను హెష్బోనులో నివసించాడు. ఓగు బాషాను రాజు. ఓగు అష్పారోతు, ఎద్రేయిలో నివసించాడు. </span>
<span class='v DT1_5' data-id='DT1_5'><span class='v-num v-5'>5&nbsp;</span>ఇప్పుడు వారు యోర్దాను నదికి తూర్పున మోయాబు దేశంలో ఉన్నారు, మరియు దేవుడు ఆజ్ఞాపించిన విషయాలను మోషే వివరించటం మొదలుబెట్టాడు. మోషే ఇలా చెప్పాడు: </span></div>
<div class='p'>
<span class='v DT1_6' data-id='DT1_6'><span class='v-num v-6'>6&nbsp;</span>“మన దేవుడైన యెహోవా హొరేబు (సీనాయి) కొండమీద మనతో మాట్లాడాడు. ఆయన అన్నాడు, ‘ఈ కొండ దగ్గర మీరు యిప్పటికి చాలా కాలంనుండి నిలిచి ఉన్నారు. </span>
<span class='v DT1_7' data-id='DT1_7'><span class='v-num v-7'>7&nbsp;</span>కదిలిపోయేందుకు సర్వ సిద్ధంగా ఉండండి. అమోరీయుల కొండ దేశానికి, దాని చుట్టూవున్న యొర్దాను లోయ, కొండ దేశం, పశ్చిమ పల్లపు ప్రాంతాలు, నెగెవు, సముద్రతీర ప్రాంతం అన్ని చోట్లకూ వెళ్లండి, కనానీ ప్రజల దేశానికి వెళ్లండి,యూఫ్రటిసు మహానది వరకు లెబానోనుకు వెళ్లండి. </span>
<span class='v DT1_8' data-id='DT1_8'><span class='v-num v-8'>8&nbsp;</span>చూడండి, ఈ దేశమంతా నేను మీకు ఇచ్చాను. మీరు అందులో ప్రవేశించి ఆ దేశాన్ని మీ స్వాధినం చేనుకోండి. మీ పూర్వీకులు అబ్రాహాము, ఇస్సాకు, యాకోబుకు నేను వాగ్దానం చేసిన దేశం యిదే. వారికి, వారి సంతతివారికి ఈ దేశాన్ని యిస్తానని నేను వాగ్దానం చేశాను.’ ” </span></div>
<div class='s'>మోషే నాయకులను ఎంపిక చేయుట </div>
<div class='p'>
<span class='v DT1_9' data-id='DT1_9'><span class='v-num v-9'>9&nbsp;</span>అప్పుడు మోషే అన్నాడు: “ ‘ఆ సమయంలో నేను మీతో మాట్లాడినప్పుడు నేను ఒంటరిగా మీ విషయంలో శ్రద్ధ తీసుకోలేనని నేను చేప్పాను. </span>
<span class='v DT1_10' data-id='DT1_10'><span class='v-num v-10'>10&nbsp;</span>మీ దేవుడైన యెహోవా ఇంకా మరింతమంది ప్రజలను అధికం చేయటంతో నేడు మీరు ఆకాశ నక్షత్రాలు ఎన్ని ఉంటాయో అంతమంది ఉన్నారు. </span>
<span class='v DT1_11' data-id='DT1_11'><span class='v-num v-11'>11&nbsp;</span>మీ పూర్వీ కుల దేవుడైన యెహోవా మిమ్మల్ని ఇంకా 1,000 రెట్లు పెంచునుగాక! ఆయన మీకు చేసిన వాగ్దానం ప్రకారమే ఆయన మిమ్మల్ని ఆశీర్వాదించుగాక! </span>
<span class='v DT1_12' data-id='DT1_12'><span class='v-num v-12'>12&nbsp;</span>కానీ నేను మీ విషయం శ్రద్ధ తీసుకోలేను, నేనొక్కడనే మీ వివాదాలు తీర్చలేను. </span>
<span class='v DT1_13' data-id='DT1_13'><span class='v-num v-13'>13&nbsp;</span>కనుక ‘ప్రతి వంశంనుండి కొందరు ప్రతినిధులను ఎన్నుకోండి, నేను వారిని మీమీద నాయకులుగా చేస్తాను. అవగాహన, అనుభవం ఉన్న జ్ఞానులను ఎన్ను కోండి’ అని మీతో చెప్పాను. </span></div>
<div class='p'>
<span class='v DT1_14' data-id='DT1_14'><span class='v-num v-14'>14&nbsp;</span>“దానికి అలా చేయటం ‘మంచిదే అనుకొంటున్నాము’ అని మీరు అన్నారు. </span></div>
<div class='p'>
<span class='v DT1_15' data-id='DT1_15'><span class='v-num v-15'>15&nbsp;</span>“కనుక మీరు మీ వంశాలనుండి ఎన్నుకొన్న అవగాహన, అనుభవమున్న జ్ఞానులను మీకు నాయకులుగా నేను చేసాను. వారిలో కొందరిని 1,000 మందికి నాయకులుగాను, కొందరిని 100 మందికి నాయకులుగాను, కొందరిసి 50 మందికి నాయకులుగాను, కొందరిని 10 మందికి నాయకులుగాను నేను చేసాను. నేను వారిని మీ వంశాలకు అధికారాలుగా చేసాను. </span></div>
<div class='p'>
<span class='v DT1_16' data-id='DT1_16'><span class='v-num v-16'>16&nbsp;</span>“ఈ నాయకులను మీకు న్యాయమూర్తులుగా ఉండమని అప్పట్లో నేను వారితో చెప్పాను. ‘మీ ప్రజల వాదాలు వినండి. ఒక్కో వ్యాజ్యెమును సరిగ్గా విచారణ చేయండి. సమస్య ఇశ్రాయేలీయుల ఇద్దరి మధ్యకావచ్చును, లేక ఒక ఇశ్రాయేల వ్యక్తికీ, మరో పరాయి వ్యక్తికీ మధ్య అయినా సరే పర్వాలేదు. మీరు ప్రతి వ్యాజ్యమును సరిగ్గా విచారణ చేయాలి. </span>
<span class='v DT1_17' data-id='DT1_17'><span class='v-num v-17'>17&nbsp;</span>మీరు విచారణ జరిపేటప్పుడు ఒక వ్యక్తి మరో వ్యక్తికంటె ముఖ్యమైనవాడని మీరు తలచకూడదు. ప్రతివ్యక్తి పైనా ఒకె విధంగా విచారణ జరిగించాలి. మీ నిర్ణయం దేవుని నుండి వస్తుంది. కనుక, ఎవరిని గూర్చి భయపడవద్దు. అయితే మీరు విచారణ జరిపేందుకు ఒక వ్యాజ్యము కష్టతరంగా ఉంటే, దానిని నా దగ్గరకు తీసుకొని రండి. నేను దానిని విచారిస్తాను.’ </span>
<span class='v DT1_18' data-id='DT1_18'><span class='v-num v-18'>18&nbsp;</span>మీరు చేయాల్సిన ఇతర విషయాలన్నింటినీ ఆ సమయంలోనే నేను మీతో చెప్తాను. </span></div>
<div class='s'>గూఢచారులు కనాను వెళ్లటం </div>
<div class='p'>
<span class='v DT1_19' data-id='DT1_19'><span class='v-num v-19'>19&nbsp;</span>“అప్పుడు మన దేవుడైన యెహోవా మనకు ఆజ్ఞాపించినట్లు మనం చేసాము. మనం హోరేబు (సీనాయి) కొండను విడిచి, ఆమోరీయుల కొండ దేశంవైవు ప్రయాణం చేసాము. మీరు చూసిన ఆ మహా భయంకర అరణ్యం అంతటి గుండా మనం వెళ్లాము. కాదేషు బర్నేయాకు మనం వచ్చాం. </span>
<span class='v DT1_20' data-id='DT1_20'><span class='v-num v-20'>20&nbsp;</span>అప్పుడు నేను మీతో చెప్పాను: ‘ఇప్పుడు మీరు అమోరీయుల కొండ దేశానికి వచ్చారు. మన యెహోవా దేవుడు ఈ దేశాన్ని మనకు ఇస్తాడు. </span>
<span class='v DT1_21' data-id='DT1_21'><span class='v-num v-21'>21&nbsp;</span>చూడండి, అదిగో అదే ఆ దేశం. వెళ్లి ఆ దేశాన్ని మీ స్వంతం చేసుకోండి. మీరు ఇలా చేయాలని మీ పూర్వీకుల దేవుడైన యెహోవా మీతో చెప్పాడు. అందుచేత భయపడకండి, దేనిని గూర్చీ చింతపడ కండి!’ </span></div>
<div class='p'>
<span class='v DT1_22' data-id='DT1_22'><span class='v-num v-22'>22&nbsp;</span>“అప్పుడు మీరంతా నా దగ్గరకు వచ్చి ‘ఆ దేశాన్ని చూసేందుకు మనకంటే ముందుగా మనుష్యుల్ని పంపిద్దాము, వారు తిరిగి వచ్చి మనం వెళ్లాల్సిన మార్గం మనకు చెబుతారు. మనకు వచ్చే పట్టణాలను గూర్చి కూడ వారు చెప్పగలుగుతారు అన్నారు.’ </span></div>
<div class='p'>
<span class='v DT1_23' data-id='DT1_23'><span class='v-num v-23'>23&nbsp;</span>“అది మంచి తలంపు అని నేను అనుకొన్నాను. కనుక ఒక్కోవంశం నుండి ఒకరి చొప్పున మీలోనుండి పన్నెండు మందిని నేను ఎన్నుకొన్నాను. </span>
<span class='v DT1_24' data-id='DT1_24'><span class='v-num v-24'>24&nbsp;</span>అప్పుడు ఆ మనుష్యులు బయల్దేరి ఆ కొండ దేశానికి వెళ్లారు. వారు ఎష్కోలు లోయకు వచ్చి దానిని పరిశోధించారు. </span>
<span class='v DT1_25' data-id='DT1_25'><span class='v-num v-25'>25&nbsp;</span>ఆ దేశంలోని ఫలాలు కొన్నింటిని తీసుకొని వారు మా దగ్గరకు తిరిగి తెచ్చారు. వారు మాకు సమాచారం అందిస్తూ ‘అది మన యెహోవా దేవుడు మనకు యిస్తున్న మంచి దేశం’ అని చెప్పారు. </span></div>
<div class='p'>
<span class='v DT1_26' data-id='DT1_26'><span class='v-num v-26'>26&nbsp;</span>“కాని ఆ దేశంలో ప్రవేంశించటానికి మీరు నిరాకరించారు. మీ దేవుడైన యెహోవా ఆజ్ఞకు లోబడేందుకు మీరు నిరాకరించారు. </span>
<span class='v DT1_27' data-id='DT1_27'><span class='v-num v-27'>27&nbsp;</span>మీ గుడారాల్లో మీరు ఫిర్యాదులు చేసారు, మీరు అన్నారు: ‘యెహోవా మనలను ద్వేషిస్తున్నాడు. అమెరీయులు మనలను నాశనం చేసేటట్టు, వారికి మనలను అప్పగించటానికే ఆయన మనలను ఈజిప్టునుండి బయటకు రప్పించాడు. </span>
<span class='v DT1_28' data-id='DT1_28'><span class='v-num v-28'>28&nbsp;</span>ఇప్పుడు మనము ఎక్కడికి వెళ్లగలము? మన సోదరులు (పన్నెండుమంది) తెచ్చిన సమాచారంతో వారు మనల్ని భయపెట్టారు. అక్కడి మనుష్యులు మనకంటే పెద్దవాళ్లు, ఎత్తయినవాళ్లు. పట్టణాలు పెద్దవి, వాటి గోడలు ఆకాశమంత ఎత్తు ఉన్నాయి. అక్కడ రాక్షసుల్లాంటి మనుష్యుల్ని<span class='note' id='footnote-134'><a href='#note-134' class='key'>*</a></span> మేము చూశాము’ అని వారు చెప్పారు. </span></div>
<div class='p'>
<span class='v DT1_29' data-id='DT1_29'><span class='v-num v-29'>29&nbsp;</span>“అప్పుడు నేను మీతో చెప్పాను: ‘దిగులు పడకండి. ఆ మనుష్యుల విషయం భయపడవద్దు. </span>
<span class='v DT1_30' data-id='DT1_30'><span class='v-num v-30'>30&nbsp;</span>మీ దేవుడైన యెహోవా మీకు ముందు వెళ్లి, మీ పక్షంగా పోరాడుతాడు. ఆయన ఈజిప్టులో చేసినట్టే దీన్నికూడ చేస్తాడు. ఆయన మీకు ముందుగా వెళ్లటం </span>
<span class='v DT1_31' data-id='DT1_31'><span class='v-num v-31'>31&nbsp;</span>అరణ్య ములో మీరు చూశారు. ఒక మనిషి తన కుమారుని మోసినట్లు, మీ దేవుడైన యెహోవా మిమ్మల్ని ఎలా మోసిందీ మీరు చూశారు. ఇంత దూరం ఈ స్థలానికి యెహోవా మిమ్మల్ని క్షేమంగా తీసుకొని వచ్చాడు.’ </span></div>
<div class='p'>
<span class='v DT1_32' data-id='DT1_32'><span class='v-num v-32'>32&nbsp;</span>“అయినప్పటికీ మీరు యింకా మీ దేపుడైన యెహోవాను విశ్వసించలేదు. </span>
<span class='v DT1_33' data-id='DT1_33'><span class='v-num v-33'>33&nbsp;</span>మీరు ప్రయాణం చేస్తున్నప్పుడు మీ పాళెము కోసం స్థలం చూసేందుకు ఆయన మీకు ముందుగా వెళ్లాడు. మీరు ఏ మార్గాన వెళ్లాల్సిందీ మీకు చూపెట్టేందుకు రాత్రివేళ అగ్నిలోను, పగటివేళ మేఘములోను ఆయన మీకు ముందు వెళ్లాడు. </span></div>
<div class='s'>కనానులో ప్రవేశించేందుకు ప్రజలు అనుమతింపబడలేదు </div>
<div class='p'>
<span class='v DT1_34' data-id='DT1_34'><span class='v-num v-34'>34&nbsp;</span>“మీరు చెప్పింది యెహోవా విన్నాడు, ఆయనకు కోపం వచ్చింది. ఆయన ఒక గట్టి ప్రమాణం చేసాడు. ఆయన చెప్పాడు: </span>
<span class='v DT1_35' data-id='DT1_35'><span class='v-num v-35'>35&nbsp;</span>‘ఇప్పుడు జీవిస్తున్న దుష్టప్రజలైన మీలో ఎవ్వరూ, నేను మీ పూర్వీకులకు వాగ్దానం చేసిన ఆ మంచి దేశంలో ప్రవేశించరు. </span>
<span class='v DT1_36' data-id='DT1_36'><span class='v-num v-36'>36&nbsp;</span>యెపున్నె కుమారుడైన కాలేబు మాత్రమే ఆ దేశాన్ని చూస్తాడు. కాలేబు నడిచిన భూమిని నేను అతనికియిస్తాను. ఆ భూమిని అతని సంతతివారికి నేను యిస్తాను. ఎందుకంటే నేను ఆజ్ఞాపించినది అంతా కాలేబు జరిగించాడు గనుక’. </span></div>
<div class='p'>
<span class='v DT1_37' data-id='DT1_37'><span class='v-num v-37'>37&nbsp;</span>“మీ వల్ల యెహోవా నా మీదకూడా కోపగించాడు. నాతో ఆయన చెప్పాడు: ‘నీవు కూడా ఆ దేశంలో ప్రవేశించజాలవు. </span>
<span class='v DT1_38' data-id='DT1_38'><span class='v-num v-38'>38&nbsp;</span>అయితే నీ సహాయకుడును నూను కుమారుడైన యెహోషువ ఆ దేశంలో నికి వెళ్తాడు. ఇశ్రాయేలు ప్రజలు ఆ దేశాన్ని స్వాధీనం చేసుకొనేందుకు అతడే వారిని నడిపిస్తాడు గనుక యెహోషువాను ప్రోత్సహించు.’ </span>
<span class='v DT1_39' data-id='DT1_39'><span class='v-num v-39'>39&nbsp;</span>“మరియు యెహోవా మనతో చెప్పాడు; ‘మీ చిన్న పిల్లలను మీ శ్రతువులు ఎత్తికొనిపోతారని మీరు చెప్పారు గదా, కానీ ఆ పిల్లలే ఆ దేశంలో ప్రవేశిస్తారు. ఒక విషయం తప్పో? ఒప్పో? అని, తెలుసుకోలేనంత చిన్నవాళ్లు గనుక మీరు చేసిన తప్పుకు మీ పిల్లల్ని నేను నిందించను. కనుక వారికే ఆ దేశాన్ని నేను యిస్తాను. ఆ దేశాన్ని మీ పిల్లలే వారి స్వంతంగా తీసుకొంటారు. </span>
<span class='v DT1_40' data-id='DT1_40'><span class='v-num v-40'>40&nbsp;</span>కానీ మీరు మాత్రం వెనుకకు తిరిగి ఎర్రసముద్ర మార్గంలో అరణ్యానికే వెళ్లాలి.’ </span></div>
<div class='p'>
<span class='v DT1_41' data-id='DT1_41'><span class='v-num v-41'>41&nbsp;</span>“అప్పుడు మీరు, ‘మోషే, మేము యెహోవాకు వ్యతిరేకంగా పాపం చేసాము. అయితే యిదివరకు యెహావా దేవుడు మాకు ఆజ్ఞాపిచిన ప్రకారం యిప్పుడు మేము వెళ్లి పోరాడుతాము’ అని అన్నారు. </span></div>
<div class='p'>
<span class='v DT1_41' data-id='DT1_41'>“అప్పుడు మీరు ఒక్కోక్కరు యుద్ధ ఆయుధాలు ధరించారు. ఆ కొండ దేశంలో ప్రవేశించటం సులభం అని మీరు అనుకొన్నారు. </span>
<span class='v DT1_42' data-id='DT1_42'><span class='v-num v-42'>42&nbsp;</span>అయితే, ‘అక్కడికి వెళ్లి యుద్ధం చేయవద్దని ప్రజలతో చెప్పు, ఎందుకంటే నేను వారికి తోడుగా ఉండను, వారి శత్రువులు వారిని ఓడించేస్తారు’ అని యెహోవా నాతోచెప్పాడు. </span></div>
<div class='p'>
<span class='v DT1_43' data-id='DT1_43'><span class='v-num v-43'>43&nbsp;</span>“కనుక నేను మీతో మాట్లాడాను. కాని మీరు వినలేదు. యెహోవా ఆజ్ఞకు లోబడేందుకు మీరు నిరాకరించారు. మీ స్వంత శక్తి ప్రయోగించవచ్చని మీరనుకొన్నారు. </span>
<span class='v DT1_44' data-id='DT1_44'><span class='v-num v-44'>44&nbsp;</span>అందుచేత మీరు ఆ కొండ దేశం మీదికి వెళ్లారు. అప్పుడు ఆ కొండ దేశంలో నివసిస్తున్న అమోరీయులు మీ మీద యుద్ధానికి వచ్చారు. తేనెటీగల దండు మనుష్యులను తరిమినట్టు వారు మిమ్ములను తరిమారు. శేయీరునుండి హోర్మా వరకు మిమ్మల్ని తరిమి, అక్కడ వారు మిమ్మల్ని ఓడించారు. </span>
<span class='v DT1_45' data-id='DT1_45'><span class='v-num v-45'>45&nbsp;</span>అప్పుడు మీరు తిరిగివచ్చి యెహోవాకు మొర్ర పెట్టారు. కాని యెహోవా మీ మొర్ర వినలేదు. మీ మొర్ర వినటానికి ఆయన నిరాకరించాడు. </span>
<span class='v DT1_46' data-id='DT1_46'><span class='v-num v-46'>46&nbsp;</span>కనుక చాలా కాలం మీరు కాదేషులోనే ఉండిపోయారు.” </span></div></div>
<div class='footnotes'>

<span class='footnote' id='note-134'><span class='key'>* </span><a href='#footnote-134' class='backref'>1:28</a> <span class='text'> <span class="fk">రాక్షసుల్లాంటి మనుష్యులు </span><span class="ft">హీబ్రూ ప్రతుల్లో “అనాకీయుల నెఫీలీయులు” అని వ్రాయబడివుంది. సంఖ్యా కాండము 13:33 చూడండి.</span></span></span>
</div>
<div class='footer'><div class='nav'>
<a class='prev' href='NU36.html'></a>
<a class='home' href='index.html'></a>
<a class='next' href='DT2.html'></a>
</div></div>
</body></html>
