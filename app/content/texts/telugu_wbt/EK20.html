<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ యెహెజ్కేలు 20</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location akshar_unicode' href='EK.html'> యెహెజ్కేలు 20 </a>
<a class='prev' href='EK19.html'> &#9664; </a>
<a class='next' href='EK21.html'> &#9654; </a>
</div></div>
<div class='chapter section EK20 tel2010 tel EK akshar_unicode' dir='ltr' data-id='EK20' data-nextid='EK21' data-previd='EK19' lang='te'> 

<div class='c'>20</div>
<div class='p'>
<span class='v EK20_1' data-id='EK20_1'><span class='verse1 v-num v-1'>1&nbsp;</span>ఒక రోజు ఇశ్రాయేలు పెద్దలు యెహోవా సలహా తీసుకొనగోరి నా వద్దకు వచ్చారు. ఇది ప్రవాసంలో ఏడవ సంవత్సరం ఐదవ నెల (జులై), పదవ రోజున జరిగింది. పెద్దలు (నాయకులు) నా ముందు కూర్చున్నారు. </span></div>
<div class='p'>
<span class='v EK20_2' data-id='EK20_2'><span class='v-num v-2'>2&nbsp;</span>అప్పుడు యెహోవా వాక్కు నాకు వినవచ్చింది. ఆయన ఇలా చెప్పాడు: </span>
<span class='v EK20_3' data-id='EK20_3'><span class='v-num v-3'>3&nbsp;</span>“నరపుత్రుడా, ఇశ్రాయేలు పెద్దలతో మాట్లాడు. వారితో ఇలా చెప్పు, ‘నా ప్రభువైన యెహోవా ఈ విషయాలు చెప్పుచున్నాడు, మీరంతా నా సలహా తీసుకోదలచి వచ్చారా? అలా వచ్చివుంటే, దానిని మీకు నేను యివ్వను. ఈ విషయాలు నా ప్రభువైన యెహోవా చెప్పియున్నాడు.’ </span>
<span class='v EK20_4' data-id='EK20_4'><span class='v-num v-4'>4&nbsp;</span>నీవు వారికి తీర్పు తీర్చుతావా? నరపుత్రుడా, నీవు వారికి న్యాయ నిర్ణయం చేస్తావా? వారి తండ్రులు చేసిన భయంకర నేరాలను గూర్చి నీవు వారికి తెలియజెప్పాలి. </span>
<span class='v EK20_5' data-id='EK20_5'><span class='v-num v-5'>5&nbsp;</span>వారికి నీవిలా చెప్పాలి, నా ప్రభువైన యెహోవా ఈ విషయాలు చెబుతున్నాడు, నేను ఇశ్రాయేలును ఎంపిక చేసుకొన్నప్పుడు, యాకోబు వంశం కొరకు నా చేయెత్తి ఈజిప్టు వారికి ఒక వాగ్దానం చేశాను. అక్కడ నన్ను నేను ప్రత్యక్షపరచుకొన్నాను. నా చేయెత్తి ఇలా చేప్పాను: “నేను మీ దేవుడనైన యెహోవాను.” </span>
<span class='v EK20_6' data-id='EK20_6'><span class='v-num v-6'>6&nbsp;</span>ఆ రోజున మిమ్మల్ని ఈజిప్టు నుండి బయటకు తీసుకొని వచ్చి, నేను మీకు ఇవ్వబోతున్న దేశంలోకి సడిపిస్తానని వాగ్దానం చేశాను. ఆది చాలా మంచి వస్తువులున్న దేశం.<span class='note' id='footnote-929'><a href='#note-929' class='key'>*</a></span> దేశాలన్నిటిలోకి అది సుందరమైనది! </span></div>
<div class='p'>
<span class='v EK20_7' data-id='EK20_7'><span class='v-num v-7'>7&nbsp;</span>“ ‘రోత పుట్టించే విగ్రహాలన్నిటినీ సారవేయమని నేను ఇశ్రాయేలు వంశం వారికి చెప్పాను. ఈజిప్టు నుండి తేబడిన హేయమైన విగ్రహాలతో వారు కూడ హేయమైనవారుగా తయారు కావద్దని నేను చెప్పియున్నాను. నేను మీ దేవుడనైన యెహోవాను” </span>
<span class='v EK20_8' data-id='EK20_8'><span class='v-num v-8'>8&nbsp;</span>కాని వారు నాపై తిరుగుబాటు చేసి, నేను చెప్పేది వినలేదు. ఈజిప్టువారి అపవిత్రమైన విగ్రహాలను పారవేయలేదు. వారి అపవిత్ర విగ్రహాలను ఈజిప్టులో వదిలివేయలేదు. కావున నేను (దేవుడు) ఉగ్రమైన నా కోపాన్ని చూపించటానికి ఈజిప్టులోనే వారిని నాశనం చేయదల్చాను. </span>
<span class='v EK20_9' data-id='EK20_9'><span class='v-num v-9'>9&nbsp;</span>అయినా నేను వారిని సంహరించలేదు. ఈజిప్టు నుండి నా ప్రజలను బయటకు తీసుకొని వస్తానని గతంలోనే వారు నివసిస్తున్న చోటి ప్రజలకు తెలియజేశాను. నా మంచి పేరును నేను పాడుచేయదల్చుకోలేదు. అందువల్ల ఆ అన్యప్రజల ముందు ఇశ్రాయేలును నాశనం చేయలేదు. </span>
<span class='v EK20_10' data-id='EK20_10'><span class='v-num v-10'>10&nbsp;</span>ఇశ్రాయేలు వంశాన్ని నేను ఈజిప్టు నుండి బయటకు తీసుకొని వచ్చాను. వారిని ఎడారిలోకి నడిపించాను. </span>
<span class='v EK20_11' data-id='EK20_11'><span class='v-num v-11'>11&nbsp;</span>అక్కడ నేను వారికి నా కట్టడలను తెలియజేశాను. నా నియమ నిబంధనలన్నీ వారికి తెలియజెప్పాను. నా కట్టడలను పాటించిన వ్యక్తి జీవిస్తాడు. </span>
<span class='v EK20_12' data-id='EK20_12'><span class='v-num v-12'>12&nbsp;</span>ప్రత్యేక విశ్రాంతి రోజులన్నిటి గురించి కూడా నేను వారికి చెప్పాను. నాకు, వారికి మధ్య ఆ సెలవు రోజలు ఒక ప్రత్యేక సంకేతం. అవి నేను యెహోవానని, వారిని నా ప్రత్యేక ప్రజలుగా చేసుకున్నానని తెలియజేస్తాయి. </span></div>
<div class='p'>
<span class='v EK20_13' data-id='EK20_13'><span class='v-num v-13'>13&nbsp;</span>“ ‘అయినా ఇశ్రాయేలు వంశం ఎడారిలో నా మీద తిరుగుబాటు చేసింది. వారు నా న్యాయాన్ని పాటించలేదు. వారు నా కట్టడలను అనుసరించటానికి నిరాకరించారు. పైగా అవి ఎంతో మంచి నియమాలు. ఏ వ్యక్తి అయినా ఆ నియమాలను పాటిస్తే, అతడు జీవిస్తాడు. నేను నియమించిన ప్రత్యేక విశ్రాంతి రోజులను వారు సామాన్య రోజులుగా పరిగణించారు. అనేకసార్లు వారా విశ్రాంతి రోజులలో పనిచేశారు. నా ఉగ్రమైన కోపాన్ని వారు చవిచూడటానికి నేను వారిని ఎడారిలో నాశనం చేయ సంకల్పించాను. </span>
<span class='v EK20_14' data-id='EK20_14'><span class='v-num v-14'>14&nbsp;</span>అయినా నేను వారిని సంహరించలేదు. నేను ఇశ్రాయేలును, ఈజిప్టు నుండి వెలికి తీసుకొని రావటం ఇతర దేశాలు చూశాయి. నాకున్న మంచి పేరును నేను పాడుచేసుకోదల్చలేదు. అందువల్ల అన్యప్రజల ముందు నేను ఇశ్రాయేలును సంహరించలేదు. </span>
<span class='v EK20_15' data-id='EK20_15'><span class='v-num v-15'>15&nbsp;</span>ఎడారిలోని ఆ ప్రజలకు నేను మరొక వాగ్దానం చేశాను. వారికి నేనివ్వబోయే దేశంలోకి వారిని నేను తీసుకొని వెళ్లనని గట్టిగా చెప్పాను. ఆది పాలు, తేనె ప్రవహించే సుభిక్షమైన దేశం. అది దేశాలన్నిటిలోకీ సుందరమైన దేశం! </span></div>
<div class='p'>
<span class='v EK20_16' data-id='EK20_16'><span class='v-num v-16'>16&nbsp;</span>“ ‘ఇశ్రాయేలు ప్రజలు నా కట్టడలను పాటించ నిరాకరించారు. వారు నా విధులను అనుసరించలేదు. నేను నిర్ణయించిన విశ్రాంతి రోజులను అతి సామాన్యమైనవిగా వారు పరిగణించారు. వారి హృదయాలు ఆ అపవిత్ర విగ్రహాలమీద లగ్నమై వుండుటచేత వారీ పనులన్నీ చేశారు. </span>
<span class='v EK20_17' data-id='EK20_17'><span class='v-num v-17'>17&nbsp;</span>కాని వారి స్థితిపట్ల నేను విచారం వ్యక్తం చేశాను. వారిని నేను సంహరించలేదు. ఎడారిలో వారిని నేను సర్వనాశనం చేయలేదు. </span>
<span class='v EK20_18' data-id='EK20_18'><span class='v-num v-18'>18&nbsp;</span>నేను వారి పిల్లలతో ఎడారిలో మాట్లాడాను. నేను వారితో, “మీరు మీ తల్లిదండ్రులవలె ప్రవర్తించవద్దు. అపవిత్ర విగ్రహాల జోలికిపోయి మిమ్మల్ని మీరు అపవిత్రం చేసుకోవద్దు. వాటి ధర్మాన్ని మీరు అనుసరించవద్దు. వాటి ఆజ్ఞలను మీరు పాటించవద్దు. </span>
<span class='v EK20_19' data-id='EK20_19'><span class='v-num v-19'>19&nbsp;</span>నేను యెహోవాను. నేను మీ దేవుణ్ణి. నా ధర్మాన్ని అనుసరించండి. ఆజ్ఞాపాలన గావించండి. నేను చెప్పే పనులు చేయండి. </span>
<span class='v EK20_20' data-id='EK20_20'><span class='v-num v-20'>20&nbsp;</span>నేను నిర్దేశించిన విశ్రాంతి రోజులు మీకు అతి ముఖ్యమైనవని చూపించండి. అవి నాకును, మీకును మధ్య ఒక ప్రత్యేక సంకేతమని గుర్తు పెట్టుకోండి. నేనే యెహోవాను. నేను మీ దేవుడనని ఆ సెలవు రోజులు మీకు సూచిస్తాయి.” </span></div>
<div class='p'>
<span class='v EK20_21' data-id='EK20_21'><span class='v-num v-21'>21&nbsp;</span>“ ‘కాని ఆ పిల్లలు నాకు వ్యతిరేకులయ్యారు. వారు నా కట్టడలను పాటించలేదు. వారు నా ఆజ్ఞలను లెక్క చేయలేదు. నేను వారికి చెప్పిన పనులు చేయలేదు. అవన్నీ మంచి న్యాయ సూత్రాలు. ఎవ్వరు వాటిని అనుసరించినా, ఆ వ్యక్తి జీవిస్తాడు. నేను నిర్దేశించిన ప్రత్యేక విశ్రాంతి రోజులను ప్రాముఖ్యంలేని వాటినిగా వారు పరిగణించారు. అందువల్ల నేను ఎడారిలో నా ఉగ్రమైన కోపం చూపటానికి వారిని సర్వనాశనం చేద్దామనుకున్నాను. </span>
<span class='v EK20_22' data-id='EK20_22'><span class='v-num v-22'>22&nbsp;</span>కాని నాకు నేనే ఆగిపోయాను. నేను ఇశ్రాయేలును ఈజిప్టు నుండి బయటకు తీసుకొని రావటం ఇతర రాజ్యాలు చూశాయి. నాకున్న మంచి పేరును నేను పాడు చేసుకోదల్చలేదు. అందువల్ల నేను ఇశ్రాయేలును అన్య జనుల ముందు సంహరించలేదు. </span>
<span class='v EK20_23' data-id='EK20_23'><span class='v-num v-23'>23&nbsp;</span>అందువల్ల ఎడారిలో వారికి నేను ఇంకొక మాట చెప్పాను. వారిని ఇతర రాజ్యాలలోకి చెదరగొడతాననీ, వారిని అనేక దేశాలకు పంపించి వేస్తాననీ చెప్పాను. </span></div>
<div class='p'>
<span class='v EK20_24' data-id='EK20_24'><span class='v-num v-24'>24&nbsp;</span>“ ‘ఇశ్రాయేలు ప్రజలు నా ఆజ్ఞలను శిరసావహించలేదు. వారు నా కట్టడలను అనుసరించటానికి నిరాకరించవారు. వారు నేనిచ్చిన ప్రత్యేక విశ్రాంతి రోజులను ముఖ్యమైనవిగా పరిగణించలేదు. వారి తండ్రుల అపవిత్ర విగ్రహాలను వారు పూజించారు. </span>
<span class='v EK20_25' data-id='EK20_25'><span class='v-num v-25'>25&nbsp;</span>అందువల్ల వారికి నేను చెడ్డ నీతిని ప్రసాదించాను. వారు బతకటానికి ఆధారం కాని ఆజ్ఞలను నేను వారికి ఇచ్చాను. </span>
<span class='v EK20_26' data-id='EK20_26'><span class='v-num v-26'>26&nbsp;</span>వారి కానుకలతో వారిని వారే మలిన పర్చుకొనేలా వారిని వదిలివేశాను. వారు తమ మొదటి సంతానాన్ని సహితం బలి ఇవ్వటం మొదల పెట్టారు. ఈ రకంగా ఆ ప్రజలను నేను నాశనం చేస్తాను. అప్పుడు నేనే యెహోవానని వారు తెలుసుకొంటారు.’ </span>
<span class='v EK20_27' data-id='EK20_27'><span class='v-num v-27'>27&nbsp;</span>కావున, ఓ నరపుత్రుడా, ఇప్పుడు నీవు ఇశ్రాయేలు వంశంతో మాట్లాడు. వారికిలా చేప్పు, ‘నా ప్రభవైన యెహోవా ఈ విషయాలు చెప్పుతున్నాడు, ఇశ్రాయేలు ప్రజలు నాకు వ్యతిరేకంగా చెడుమాటలు పలికారు. నాపై కుట్రపన్నారు. </span>
<span class='v EK20_28' data-id='EK20_28'><span class='v-num v-28'>28&nbsp;</span>అయినా నేను వారికి ఇస్తానని వాగ్దానం చేసిన రాజ్యానికి వారిని తీసుకొని వచ్చాను. వారు కొండలను, పచ్చని చెట్లను అన్నిటినీ చూసి పూజలు చేయటానికి ఆ ప్రదేశాలకు వెళ్లేవారు. వారు బలులను, కోప కానుకలను<span class='note' id='footnote-930'><a href='#note-930' class='key'>†</a></span> ఆ ప్రదేశాలన్నిటికీ తీసుకొని వెళ్లారు. సువాసన వేసే వారి బలులన్నీ వారు అర్పించారు. ఆ స్థలాలలో పానార్పణాలు కూడా వారు అర్పించారు. </span>
<span class='v EK20_29' data-id='EK20_29'><span class='v-num v-29'>29&nbsp;</span>వారా ఉన్నత స్థలాలకు ఎందుకు వెళ్తున్నారని నేను వారిని అడిగాను. ఆ ఆరాధనా స్థలాలన్నీ ఈనాటికీ ఉన్నత స్థలాలు<span class='note' id='footnote-931'><a href='#note-931' class='key'>‡</a></span> అనే పిలవబడుతున్నాయి.’ ” </span></div>
<div class='p'>
<span class='v EK20_30' data-id='EK20_30'><span class='v-num v-30'>30&nbsp;</span>దేవుడు ఇలా చెప్పాడు: “ఇశ్రాయేలు ప్రజలు ఆ చెడు కార్యాలన్నీ చేశారు. అందువల్ల ఇశ్రాయేలు వంశంవారితో మాట్లాడు. వారికి ఈ రకంగా చెప్పుము, ‘నా ప్రభువైన యెహోవా ఈ విషయాలు చెప్పుతున్నాడు. మీ పూర్వీకులు చేసిన పనులనే చేస్తూ మిమ్ము మీరు మలిన పర్చుకుంటున్నారు. మీరు వేశ్య<span class='note' id='footnote-932'><a href='#note-932' class='key'>§</a></span> వలె ప్రవర్తిస్తున్నారు. మీ పూర్వీకులు ఆరాధించిన భయంకర దేవుళ్ళను ఆరాధించటానికి మీరు నన్ను వదిలివేశారు. </span>
<span class='v EK20_31' data-id='EK20_31'><span class='v-num v-31'>31&nbsp;</span>మీరు కూడా అవే రకమైన కానుకలు సమర్పిస్తున్నారు. మీ బూటకపు దేవతలకు కానుకగా మీ పిల్లలను అగ్నిలో పడవేస్తున్నారు. ఈనాడు ఆ రోత విగ్రహాలను ఆశ్రయించి మిమ్మల్ని మీరు మరింత మలిన పర్చుకుంటున్నారు! నేను మిమ్మల్ని నా వద్దకు రానిచ్చి, నా సలహా తీసుకోనివ్వాలని మీరు నిజంగా అనుకుంటున్నారా? నేను ప్రభువును; యెహోవాను. నా జీవ ప్రమాణంగా మీ ప్రశ్నలకు సమాధానమివ్వను. మీకు సలహా ఇవ్వను! </span>
<span class='v EK20_32' data-id='EK20_32'><span class='v-num v-32'>32&nbsp;</span>ఇతర రాజ్యాల మాదిరిగా ఉండాలని కోరుకుంటున్నట్లు మీరు అంటూ ఉంటారు. కానీ మీ అభిప్రాయాలు, ఆశలూ ఎప్పటికీ నెరవేరవు. ఇతర జనాంగముల ప్రజల మాదిరిగా మీరు నివసిస్తున్నారు. కొయ్యముక్కలను, రాతి ముక్కలను (విగ్రహాలు) మీరు కొలుస్తారు!’ ” </span></div>
<div class='p'>
<span class='v EK20_33' data-id='EK20_33'><span class='v-num v-33'>33&nbsp;</span>నా ప్రభువైన యెహోవా ఇలా చెప్పుతున్నాడు, “నా జీవ ప్రమాణంగా, రాజునై మిమ్మల్ని పరిపాలిస్తానని వాగ్దానం చేస్తున్నాను. కాని నా శక్తివంతమైన హస్తాన్ని ఎత్తి మిమ్మల్ని శిక్షిస్తాను. మీపట్ల నా కోపాన్ని చూపిస్తాను! </span>
<span class='v EK20_34' data-id='EK20_34'><span class='v-num v-34'>34&nbsp;</span>మిమ్మల్నందరినీ ఈ అన్యదేశాల నుండి వెలికి తెస్తాను. ఈ రాజ్యాలకు నేను మిమ్మల్ని చెదర గొట్టాను. కాని మిమ్మల్నందరినీ కూడదీసి, ఈ రాజ్యాల నుండి తిరిగి తీసుకొని వస్తాను. అయినా నా బలమైన హస్తాన్ని ఎత్తి మిమ్మల్ని శిక్షిస్తాను. మీమీద నాకు గల కోపాన్ని వెల్లడిస్తాను! </span>
<span class='v EK20_35' data-id='EK20_35'><span class='v-num v-35'>35&nbsp;</span>నేను గతంలో చేసినట్లు మిమ్మల్ని ఒక ఎడారికి నడిపిస్తాను. కాని ఇది అన్యదేశీయులు నివసించే ఒక స్థలం. అక్కడ నేను ముఖాముఖిగా మీతో వ్యాజ్యెమాడుతాను. </span>
<span class='v EK20_36' data-id='EK20_36'><span class='v-num v-36'>36&nbsp;</span>గతంలో ఈజిప్టు వద్దగల ఎడారిలో నేను మీ పూర్వికులకు తీర్పు తీర్చినట్లు, ఇప్పుడిక్కడ మీకు న్యాయ నిర్ణయం చేస్తాను.” నా ప్రభువైన యెహోవా ఈ విషయాలు చెప్పాడు. </span></div>
<div class='p'>
<span class='v EK20_37' data-id='EK20_37'><span class='v-num v-37'>37&nbsp;</span>“మీరు నేరస్థులని తీర్పు ఇచ్చి, ఒడంబడిక<span class='note' id='footnote-933'><a href='#note-933' class='key'>*</a></span> ప్రకారం మిమ్మల్ని శిక్షిస్తాను. </span>
<span class='v EK20_38' data-id='EK20_38'><span class='v-num v-38'>38&nbsp;</span>నాపై తిరుగుబాటు చేసి, నాపట్ల పాపం చేసిన ప్రజలందరినీ నేను తొలగిస్తాను. మీ స్వదేశాన్నుండి వారందరినీ తొలగిస్తాను. వారు మరెన్నడూ ఇశ్రాయేలు రాజ్యానికి తిరిగిరారు. అప్పుడు నేనే యెహోవానని మీరు తెలుసుకొంటారు.” </span></div>
<div class='p'>
<span class='v EK20_39' data-id='EK20_39'><span class='v-num v-39'>39&nbsp;</span>ఓ ఇశ్రాయేలు వంశములారా, నా ప్రభువైన యెహోవా ఇప్పుడు ఈ విషయాలు చెప్పుతున్నాడు, “ఏ వ్యక్తి అయినా తన రోత విగ్రహాలను పూజింపగోరితే, అతనిని వెళ్లి వాటిని పూజించనీయండి. కాని, తరువాత నానుండి ఏదైనా సలహా మీకు వస్తుందని మాత్రం మీరు అనుకోవద్దు! మీరు నా పేరు ఇక ఏ మాత్రం పాడుచేయలేరు! ముఖ్యంగా మీరు మీ నీచ విగ్రహాలకు కానుకలను సమర్పించినా అది జరగదు.” </span></div>
<div class='p'>
<span class='v EK20_40' data-id='EK20_40'><span class='v-num v-40'>40&nbsp;</span>నా ప్రభువైన యెహోవా ఇలా చెపుతున్నాడు: “ప్రజలు నన్ను సేవించటానికి ఇశ్రాయేలులో ఎత్తైన పర్వతంగా పేరొందిన నా పవిత్ర పర్వతం వద్దకు రావాలి! ఇశ్రాయేలు వంశంవారంతా తమ స్వంత భూమి మీదికి వస్తారు. వారు తమ దేశంలో ఉంటారు. మీరు నా సలహా కోరి రావలసిన స్థలం అదే. మీరు ఆ స్థలానికి నాకు అర్పణలు ఇవ్వటానికి రావాలి. ఆ స్థలంలో మీ పంటలో తొలి భాగాన్ని నా కొరకు తేవాలి. ఆ స్థలంలో మీ పవిత్ర కానుకలు నాకు సమర్పించాలి. </span>
<span class='v EK20_41' data-id='EK20_41'><span class='v-num v-41'>41&nbsp;</span>అప్పుడు మీరు సమర్పించే బలుల సువాసనలతో నేను సంతృప్తి చెందుతాను. ఇదంతా నేను మిమ్మల్ని తిరిగి తీసుకొని వచ్చినప్పుడు జరుగుతుంది. నేను మిమ్మల్ని అనేక దేశాలకు చెదరగొట్టాను. అయినా నేను మిమ్మల్నందరినీ కూడగట్టి, మళ్లీ నా ప్రత్యేక ప్రజగా స్వీకరిస్తాను. పైగా ఆయా దేశాలన్నీ ఇదంతా చూస్తాయి. </span>
<span class='v EK20_42' data-id='EK20_42'><span class='v-num v-42'>42&nbsp;</span>అప్పుడు నేనే యెహోవానని మీరు తెలుసుకొంటారు. నేను మిమ్మల్ని ఇశ్రాయేలు రాజ్యానికి తీసుకొని వచ్చినప్పుడు ఇది మీరు తెలుసు కొంటారు. అది నేను మీ పూర్వీకులకు ఇస్తానని వాగ్దానం చేసిన రాజ్యం. </span>
<span class='v EK20_43' data-id='EK20_43'><span class='v-num v-43'>43&nbsp;</span>ఆ రాజ్యంలో మిమ్మల్ని మలినపర్చిన వస్తువులను, మీరు చేసిన చెడుకార్యాలను మీరు గుర్తుకు తెచ్చుకుని సిగ్గుపడతారు. </span>
<span class='v EK20_44' data-id='EK20_44'><span class='v-num v-44'>44&nbsp;</span>ఇశ్రాయేలు వంశములారా, మీరు ఎన్నో అకృత్యాలు చేశారు. ఆ చెడుకార్యాలకు ఫలితంగా మీరు నాశనం చేయబడాలి. కాని నాకున్న మంచి పేరు కాపాడుకోవటానికి, మీకు నిజంగా అర్హమైన శిక్ష విధించవలసి వుండి కూడా నేను విధించను. నేనే యెహోవానని పిమ్మట మీరు తెలుసుకొంటారు.” నా ప్రభువైన యెహోవా ఈ విషయాలు చెప్పాడు. </span></div>
<div class='p'>
<span class='v EK20_45' data-id='EK20_45'><span class='v-num v-45'>45&nbsp;</span>మళ్లీ యెహోవా వాక్కు నాకు వినవచ్చింది. ఆయన ఈ విధంగా చెప్పాడు: </span>
<span class='v EK20_46' data-id='EK20_46'><span class='v-num v-46'>46&nbsp;</span>“నరపుత్రుడా, యూదా రాజ్యం దక్షిణాన వున్న నెగెవు వైపు చూడు. నెగెవు అరణ్యానికి<span class='note' id='footnote-934'><a href='#note-934' class='key'>†</a></span> వ్యతిరేకంగా మాట్లాడు. </span>
<span class='v EK20_47' data-id='EK20_47'><span class='v-num v-47'>47&nbsp;</span>నెగెవు అరణ్యానికి ఇలా చెప్పు, ‘యెహోవా వాక్కు విను. నా ప్రభువైన యెహోవా ఈ విషయాలు చెప్పాడు. చూడు, నీ అరణ్యంలో అగ్ని రగల్చటానికి నేను సిద్దంగా ఉన్నాను. ప్రతి పచ్చని చెట్టునూ, ప్రతి ఎండిన చెట్టునూ అగ్ని దహించి వేస్తుంది. అలా కాల్చివేసే ఆ నిప్పు ఆర్పబడదు. దక్షణం నుండి ఉత్తరం వరకు గల ప్రదేశమంతా కాల్చివేయ బడుతుంది. </span>
<span class='v EK20_48' data-id='EK20_48'><span class='v-num v-48'>48&nbsp;</span>అప్పుడు ప్రజలంతా యెహోవానైన నేనే ఈ అగ్నిని ప్రజ్వలింపచేసినట్లు తెలుసుకుంటారు. ఆ నిప్పు ఆర్పివేయబడదు.’ ” </span></div>
<div class='p'>
<span class='v EK20_49' data-id='EK20_49'><span class='v-num v-49'>49&nbsp;</span>పిమ్మట నేను (యెహెజ్కేలు) ఇలా అన్నాను: “ఓ నా ప్రభువైన యెహోవా! నేనా విషయాలు ప్రజలకు చెప్తే నేనేవో కాకమ్మ కథలు వారికి చెబుతున్నానని అనుకుంటారు. అది నిజంగా సంభవిస్తుందని వారను కోరు!” </span></div></div>
<div class='footnotes'>

<span class='footnote' id='note-929'><span class='key'>* </span><a href='#footnote-929' class='backref'>20:6</a> <span class='text'> <span class="fk">అవి … దేశం </span><span class="ft">అక్షర్థంగా పాలు, తేనెలు ప్రవహించుచున్న దేశం అని వ్రాయబడీవుంది.</span></span></span>
<span class='footnote' id='note-930'><span class='key'>† </span><a href='#footnote-930' class='backref'>20:28</a> <span class='text'> <span class="fk">కోప కానుకలు </span><span class="ft">వారికి అవి సహావాస అర్పణలు. కాని యెహెజ్కేలు అవి దేవునికి కోప కారణమైన అర్పణలని ఎగతాళి చేస్తున్నాడు.</span></span></span>
<span class='footnote' id='note-931'><span class='key'>‡ </span><a href='#footnote-931' class='backref'>20:29</a> <span class='text'> <span class="fk">ఉన్నత స్థలాలు </span><span class="ft">బూటకపు దేవతలను ఆరాధించే స్థలలు. ఇవి సామాన్యంగా గుట్టలమీద, కొండలమీద ఏర్పాటు చేయబడేవి.</span></span></span>
<span class='footnote' id='note-932'><span class='key'>§ </span><a href='#footnote-932' class='backref'>20:30</a> <span class='text'> <span class="fk">వేశ్య </span><span class="ft">దేవునియందు విశ్వాసంలేకుండ, ఆయనను అనుసరించటం మానివేసే వారిని కూడ ఇలా పిలవటం పరిపాటి.</span></span></span>
<span class='footnote' id='note-933'><span class='key'>* </span><a href='#footnote-933' class='backref'>20:37</a> <span class='text'> <span class="fk">ఒడంబడిక </span><span class="ft">రుజువు అని అర్థం, పది ఆజ్ఞలున్న రాతి పలకలు దేవునికి, ఇశ్రాయేలుకు మధ్యవున్న ఒప్పందానికి నిదర్శనం.</span></span></span>
<span class='footnote' id='note-934'><span class='key'>† </span><a href='#footnote-934' class='backref'>20:46</a> <span class='text'> <span class="fk">నెగెవు అరణ్యం </span><span class="ft">ఇక్కడ దేవుడు బహుశః అసహాస్యం చేస్తూవుండవచ్చు. నెగెవు ఎడారి ప్రాంతం. నెగెవులో అరణ్యాలు లేవు.</span></span></span>
</div>
<div class='footer'><div class='nav'>
<a class='prev' href='EK19.html'>&#9664;</a>
<a class='home' href='index.html'>&#9776;</a>
<a class='next' href='EK21.html'>&#9654;</a>
</div></div>
</body></html>
