<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ ప్రసంగి 9</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location akshar_unicode' href='EC.html'> ప్రసంగి 9 </a>
<a class='prev' href='EC8.html'>  </a>
<a class='next' href='EC10.html'>  </a>
</div></div>
<div class='chapter section EC9 tel2010 tel EC akshar_unicode' dir='ltr' data-id='EC9' data-nextid='EC10' data-previd='EC8' lang='te'> 

<div class='c'>9</div>
<div class='s'>పుట్టినవాడు గిట్టక మానడు </div>
<div class='p'>
<span class='v EC9_1' data-id='EC9_1'><span class='verse1 v-num v-1'>1&nbsp;</span>నేనీ విషయాలన్నీ చాలా జాగ్రత్తగా ఆలోచించాను. సజ్జనులు, వివేకవంతులు చేసేవాటినీ, వాళ్లకి సంభవించేవాటినీ దేవుడు అదుపుచేస్తాడన్న విషయం నేను గమనించాను. తాము ప్రేమించబడతారో లేక ద్వేషింప బడతారో మనుష్యులకి తెలియదు. భవిష్యత్తులో ఏమి జరుగుతుందో మనుష్యులకి తెలియదు. </span></div>
<div class='p'>
<span class='v EC9_2' data-id='EC9_2'><span class='v-num v-2'>2&nbsp;</span>అయితే, మనుష్యులందరికీ ఉమ్మడి అంశం ఒకటుంది మనుష్యులందరూ మరణించడమే అది! మంచివాళ్లూ మరణిస్తారు, చెడ్డవాళ్లూ మరణిస్తారు. చావు పరిశుద్ధులకీ వస్తుంది అపరిశుద్ధలకీ వస్తుంది. చావు బలులు ఇచ్చేవాళ్లకీ వస్తుంది, ఇవ్వనివాళ్లకీ వస్తుంది. పాపి ఎలా చనిపోతాడో, మంచివాడూ సరిగ్గా అలాగే చనిపోతాడు. దేవునికి ప్రత్యేకమైన ప్రమాణాలు చేసేవాళ్లూ ఆ ప్రమాణాలు చెయ్యనివాళ్ల మాదిరిగానే చనిపోతారు. </span></div>
<div class='p'>
<span class='v EC9_3' data-id='EC9_3'><span class='v-num v-3'>3&nbsp;</span>ఈ జీవితంలో సంభవించే వాటన్నింట్లోనూ పరమ దౌర్భాగ్యమైనదేమిటంటే, అందరూ ఒకేలాగ గతించడమే. అయితే, మనుష్యులు ఎల్లప్పుడూ పాపపు ఆలోచనలూ, మూర్ఖపు ఆలోచనలూ చేస్తూ వుంటారు, ఇది బాగా చెడ్డదే. ఆ ఆలోచనలు మరణానికి దారితీస్తాయి. </span>
<span class='v EC9_4' data-id='EC9_4'><span class='v-num v-4'>4&nbsp;</span>మనిషి ఇంకా బతికివుంటే, అతను ఎవరైనా, అతనికి ఆశ ఉంటుంది. అయితే, ఈ నానుడి నిజం </span></div>
<div class='b'> &nbsp; 
<span class='v EC9_4' data-id='EC9_4'></span></div>
<div class='q'>
<span class='v EC9_4' data-id='EC9_4'>చచ్చిన సింహం కంటె, బతికివున్న కుక్క మేలు. </span></div>
<div class='b'> &nbsp; </div>
<div class='p'>
<span class='v EC9_5' data-id='EC9_5'><span class='v-num v-5'>5&nbsp;</span>బతికివున్న మనుష్యులకి తాము చనిపోతామన్న విషయం తెలుసు. అయితే చనిపోయిన మనుష్యులకి యేమీ తెలియదు. చనిపోయినవాళ్లకి యిక యే ప్రతిఫలము ఉండదు. జనం వాళ్లని త్వరలోనే మరచిపోతారు. </span>
<span class='v EC9_6' data-id='EC9_6'><span class='v-num v-6'>6&nbsp;</span>ఒక వ్యక్తి చనిపోయాక, అతని ప్రేమ, ద్వేషం, ఈర్ష్య అన్నీ అంతరించిపోతాయి. చనిపోయినవాళ్లు భూమిమీద జరిగే వేటిలోనూ ఏమీ, ఎన్నడు ఇక పాలుపంచుకోలేరు. </span></div>
<div class='s'>నీకు సాధ్యమైనప్పుడే జీవితాన్ని అనుభవించు </div>
<div class='p'>
<span class='v EC9_7' data-id='EC9_7'><span class='v-num v-7'>7&nbsp;</span>అందుకని, పో, పోయి తిండి తిను, దాంట్లోని ఉల్లాసాన్ని అనుభవించు. నీ ద్రాక్షారసం సేవించి, ఆనందం పొందు. ఈ పనులు దేవుని దృష్టిలో తప్పేమీ కావు. </span>
<span class='v EC9_8' data-id='EC9_8'><span class='v-num v-8'>8&nbsp;</span>చక్కటి దుస్తులు ధరించి, నిన్ను నీవు బాగా కనిపించేలా చూసుకో. </span>
<span class='v EC9_9' data-id='EC9_9'><span class='v-num v-9'>9&nbsp;</span>నువ్వు ప్రేమించే భార్యతో సుఖం అనుభవించు. నీ స్వల్పకాలిక జీవితంలో ప్రతి ఒక్క రోజునూ సుఖంగా గడుపు. దేవుడు నీకీ భూమిమీద ఈ స్వల్ప జీవితాన్ని ఇచ్చాడు, నీకున్నదంతా ఇంతే. అందుకని, నువ్వు ఈ జీవితంలో చేయవలసిన పనిని సరగాదా చెయ్యి. </span>
<span class='v EC9_10' data-id='EC9_10'><span class='v-num v-10'>10&nbsp;</span>నీకు పని దొరికిన ప్రతి సారి, నువ్వ దాన్ని నీ శాయశక్తులా అత్యుత్తమంగా చెయ్యి. సమాధిలో పనేమీ ఉండదు. అక్కడ ఆలోచన, జ్ఞానం, వివేకం ఏ ఒక్కటి ఉండదు. మనందరి గమ్యమూ ఆ మృత్యు స్థానమే. </span></div>
<div class='s'>అదృష్టమో, దురదృష్టమో అనుభవించక మనం చెయ్యగలిగిందేమిటి? </div>
<div class='p'>
<span class='v EC9_11' data-id='EC9_11'><span class='v-num v-11'>11&nbsp;</span>ఈ ప్రపంచంలో నేను చూసిన సక్రమం కాని విషయాలు ఇంకా ఉన్నాయి: అతి వేగంగా పరిగెత్తేవాడు పరుగు పోటీలో ఎల్లప్పుడూ గెలవలేడు. అత్యంత బలీయమైన సైన్యమైనా యుద్ధంలో ఎల్లప్పుడూ గెలవలేదు. మిక్కిలి వివేకవంతుడు కూడా తాను సంపాదించిన ఆహారాన్ని ఎల్లప్పుడూ పొందలేడు. మిక్కిలి చురుకైనవాడు కూడా సంపదను ఎల్లప్పుడూ సాధించు కోలేడు. విద్యావంతుడికైనా ఎల్లప్పుడూ తనికి యోగ్యమైన ప్రశంస లభ్యంకాదు. చెడు కాలము దాపురించి నప్పుడు ప్రతి ఒక్కరికి కష్టాలు వస్తాయి. </span></div>
<div class='p'>
<span class='v EC9_12' data-id='EC9_12'><span class='v-num v-12'>12&nbsp;</span>తనకి మరు క్షణంలో ఏమి జరగనున్నదో మనిషికి ఎన్నడూ తెలియదు. మనిషి వలలో చిక్కిన చేపలాంటివాడు. ముందేమి జరగబోతున్నదీ ఆ చేపకి తెలియదు. అతను పంజరంలో చిక్కిన పక్షిలాంటివాడు, ఆ పక్షికి ముందేమి జరగనున్నది తెలియదు. అదే విధంగా, మనిషి కూడా తనకి ఆకస్మికంగా సంభవించే కీడుల బోనులో చిక్కుకుంటాడు. </span></div>
<div class='s'>జ్ఞాన శక్తి </div>
<div class='p'>
<span class='v EC9_13' data-id='EC9_13'><span class='v-num v-13'>13&nbsp;</span>ఈ భూమిమీద ఒక వ్యక్తి వివేకవంతమైన ఒక పని చెయ్యడం కూడా నేను చూశాను. అది చాలా ముఖ్యమైన పని అని నాకు అనిపించింది. </span>
<span class='v EC9_14' data-id='EC9_14'><span class='v-num v-14'>14&nbsp;</span>స్వల్ప జనాభా కలిగిన ఒక చిన్న పట్టణం వుంది. ఒక గొప్ప రాజు ఆ పట్టణం మీదకి దండెత్తి, దాని చుట్టూ తన సేనలను నిలిపాడు. </span>
<span class='v EC9_15' data-id='EC9_15'><span class='v-num v-15'>15&nbsp;</span>కాని, ఆ పట్టణంలో ఒక జ్ఞాని వున్నాడు. ఆ జ్ఞాని పేదవాడు. అయితే, అతను తన జ్ఞానాన్ని తన పట్టణాన్ని కాపాడేందుకు వినియోగించాడు. అన్నీ ముగిసిపోయాక, జనం అతన్ని గురించి మరచిపోయారు. </span>
<span class='v EC9_16' data-id='EC9_16'><span class='v-num v-16'>16&nbsp;</span>అయినప్పటికీ, ఆ జ్ఞానం ఆ బలం కంటె మెరుగైనదని నేనంటాను. ఆ జనం ఆ పేదవాని జ్ఞానం గురించి మరిచిపోయారు. అతని మాటలను ఆ జనం పట్టించుకోవడం మానేశారు. (అయినా కూడా ఆ జ్ఞానం మెరుగైనదని నేను నమ్ముతాను.) </span></div>
<div class='b'> &nbsp; </div>
<div class='q'>
<span class='v EC9_17' data-id='EC9_17'><span class='v-num v-17'>17&nbsp;</span>మూర్ఖుడైన ఒక రాజు వేసే కేకల<span class='note' id='footnote-645'><a href='#note-645' class='key'>*</a></span> కంటె </span></div>
<div class='q2'>
<span class='v EC9_17' data-id='EC9_17'>ఒక జ్ఞాని పలికే మెల్లని పలుకులు మరెంతో మెరుగైనవి.<span class='note' id='footnote-646'><a href='#note-646' class='key'>†</a></span> </span></div>
<div class='q'>
<span class='v EC9_18' data-id='EC9_18'><span class='v-num v-18'>18&nbsp;</span>యుద్ధంలో ఆయుధాల కంటె జ్ఞానం గొప్పది. </span></div>
<div class='q2'>
<span class='v EC9_18' data-id='EC9_18'>అయితే ఒక్క మూర్ఖుడు ఎన్ని మంచి పనుల్నైనా పాడు చేయగలడు. </span></div>
<div class='b'> &nbsp; </div></div>
<div class='footnotes'>

<span class='footnote' id='note-645'><span class='key'>* </span><a href='#footnote-645' class='backref'>9:17</a> <span class='text'> <span class="fk">మూర్ఖుడైన … కేకల </span><span class="ft">జ్ఞాని పలుకులు.</span></span></span>
<span class='footnote' id='note-646'><span class='key'>† </span><a href='#footnote-646' class='backref'>9:17</a> <span class='text'> <span class="fk">జ్ఞాని … మెరుగైనవి </span><span class="ft">మూర్ఖ జనులకు పాలకుడిచ్చే ఆజ్ఞల కంటె, ప్రశాంతంగా చెవినబేట్టే జ్ఞాని మాటలు మెరుగు.</span></span></span>
</div>
<div class='footer'><div class='nav'>
<a class='prev' href='EC8.html'></a>
<a class='home' href='index.html'></a>
<a class='next' href='EC10.html'></a>
</div></div>
</body></html>
