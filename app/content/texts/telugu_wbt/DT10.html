<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ ద్వితీయోపదేశకాండము 10</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location akshar_unicode' href='DT.html'> ద్వితీయోపదేశకాండము 10 </a>
<a class='prev' href='DT9.html'>  </a>
<a class='next' href='DT11.html'>  </a>
</div></div>
<div class='chapter section DT10 tel2010 tel DT akshar_unicode' dir='ltr' data-id='DT10' data-nextid='DT11' data-previd='DT9' lang='te'> 

<div class='c'>10</div>
<div class='s'>కొత్త రాతి పలకలు </div>
<div class='p'>
<span class='v DT10_1' data-id='DT10_1'><span class='verse1 v-num v-1'>1&nbsp;</span>“ఆసమయంలో యెహోవా నాతో యిలా చెప్పాడు: ‘మొదటి పలకల్లాంటివే రెండు పలకలు రాతితో నీవు చెక్కాలి. అప్పుడు నీవు కొండ ఎక్కి నా దగ్గరకు రావాలి. అలాగే నీ కోసం ఒక చెక్క పెట్టెకూడా చేయాలి. </span>
<span class='v DT10_2' data-id='DT10_2'><span class='v-num v-2'>2&nbsp;</span>నీవు పగులగొట్టిన మొదటి పలకల మీద ఉన్న మాటలనే ఆ రాతి పలకలమీద నేను రాస్తాను. అప్పుడు నీవు కొత్త పలకలను ఆ పెట్టెలో పెట్టాలి.’ </span></div>
<div class='p'>
<span class='v DT10_3' data-id='DT10_3'><span class='v-num v-3'>3&nbsp;</span>“కనుక నేను తుమ్మ కర్రతో ఒక పెట్టె చేసాను. మొదటి రెండు పలకల్లాంటివే మరి రెండు పలకలు రాతినుండి నేను తొలిచాను. అప్పుడు నేను కొండ మీదికి వెళ్లాను. ఆ రెండు రాతి పలకలు నా చేతిలో ఉన్నాయి. </span>
<span class='v DT10_4' data-id='DT10_4'><span class='v-num v-4'>4&nbsp;</span>అప్పుడు యెహోవా యింతకు ముందు ఆ పలకల మీద వ్రాసిన ఆ మాటలనే, అంటే ఆ కొండ దగ్గర మీరు సమావేశమైనప్పుడు అగ్నిలోనుండి ఆయన మీతో చెప్పిన ఆ పది ఆజ్ఞలను ఆ పలకల మీద వ్రాసాడు. అప్పుడు యెహోవా ఆ రాతి పలకలను నాకు ఇచ్చాడు. </span>
<span class='v DT10_5' data-id='DT10_5'><span class='v-num v-5'>5&nbsp;</span>నేను వెనక్కు తిరిగి, కొండ దిగి వచ్చేసాను. ఆ పలకలను నేను చేసిన పెట్టెలో ఉంచాను. వాటిని అందులో పెట్టుమని నాకు యెహోవా ఆజ్ఞాపించాడు. ఇప్పటికీ ఆ పలకలు ఆ పెట్టెలోనే ఉన్నాయి.” </span></div>
<div class='p'>
<span class='v DT10_6' data-id='DT10_6'><span class='v-num v-6'>6&nbsp;</span>(ఇశ్రాయేలు ప్రజలు యహకాను ప్రజల బావుల దగ్గరనుండి ప్రయాణం చేసి మోసెరుకు వచ్చారు. అక్కడ అహరోను చనిపోయి, పాతిపెట్టబడ్డాడు. అహరోను కుమారుడు ఎలీయాజరు అహరోను స్థానంలో యాజకుడయ్యాడు. </span>
<span class='v DT10_7' data-id='DT10_7'><span class='v-num v-7'>7&nbsp;</span>అప్పుడు ఇశ్రాయేలు ప్రజలు మోసెరునుండి గుద్గోదకు వెళ్లారు. మరియు వారు గుద్గోదనుండి నదులుగల యొత్బాతా దేశం వెళ్లారు. </span>
<span class='v DT10_8' data-id='DT10_8'><span class='v-num v-8'>8&nbsp;</span>ఆ సమయంలోనే యెహోవా తన ప్రత్యేక పని నిమిత్తం, లేవీ వంశాన్ని యితర వంశాలనుండి వేరు చేసాడు. యెహోవా ఒడంబడిక పెట్టెను<span class='note' id='footnote-143'><a href='#note-143' class='key'>*</a></span> మోయాల్సిన పని వారిది. యెహోవా ఆంలయలో యాజకులుగా కూడా వారు సహాయం చేసారు. మరియు యెహోవా నామమున ప్రజలను ఆశీర్వాదించాల్సిన పనికూడా వారికి ఉంది. ఈ ప్రత్యేక పని వారు నేటికీ చేస్తున్నారు. </span>
<span class='v DT10_9' data-id='DT10_9'><span class='v-num v-9'>9&nbsp;</span>అందువల్లనే యితర వంశాలవలె లేవీ వంశం దేశంలో భాగం పొందలేదు. యెహోవాయే లేవీయులకు భాగం. మీ దేవుడైన యెహోవా వారికి వాగ్దానం చేసింది అదే.) </span></div>
<div class='p'>
<span class='v DT10_10' data-id='DT10_10'><span class='v-num v-10'>10&nbsp;</span>“మొదటిసారిలాగే, 40 పగళ్లు 40 రాత్రుళ్లు నేను ఆ కొండమీద ఉండిపోయాను. ఆ సమయంలో యెహోవా నా మాట కూడా విన్నాడు. యెహోవా మిమ్మల్ని నాశనం చేయకూడదని తీర్మానించాడు. </span>
<span class='v DT10_11' data-id='DT10_11'><span class='v-num v-11'>11&nbsp;</span>యెహోవా ‘వెళ్లి ప్రజలను వారి ప్రయాణంలో నడిపించు. వారు వెళ్లి, వారికి ఇస్తానని వారి పూర్వీకులకు నేను వాగ్దానం చేసిన దేశంలో నివసిస్తారు’ అని నాతో చెప్పాడు. </span></div>
<div class='s'>నిజంగా యెహోవా కోరేది </div>
<div class='p'>
<span class='v DT10_12' data-id='DT10_12'><span class='v-num v-12'>12&nbsp;</span>“ఇశ్రాయేలు ప్రజలారా ఇప్పుడు వినండి. మీరు చేయాలని మీ దేవుడైన యెహోవా కోరేది ఇదే: మీ దేవుడైన యెహోవాను గౌరవించి, ఆయన మీతో చెప్పినవన్నీ చేయండి. మీ నిండు హృదయంతో, మీ నిండు ఆత్మతో మీ దేవుడైన యెహోవాను ప్రేమించి, సేవించండి. </span>
<span class='v DT10_13' data-id='DT10_13'><span class='v-num v-13'>13&nbsp;</span>ఈ వేళ నేను మీకు చెబుతున్న యెహోవా చట్టాలను, ఆజ్ఞలను పాటించండి. ఈ చట్టాలు, ఆజ్ఞలు మీ మంచికోసమే. </span></div>
<div class='p'>
<span class='v DT10_14' data-id='DT10_14'><span class='v-num v-14'>14&nbsp;</span>“సర్వం మీ దేవుడైన యెహోవాకే చెందుతుంది. ఆకాశం, మహా ఎత్తయిన ఆకాశం సహా యెహోవాదే. భూమి, దానిమీద ఉన్న సమస్తం మీ దేవుడైన యెహోవాదే. </span>
<span class='v DT10_15' data-id='DT10_15'><span class='v-num v-15'>15&nbsp;</span>మీ పూర్వీకులను యెహోవా ఎంతో ప్రేమించాడు. వారి సంతతివారై మిమ్మల్ని ఆయన ప్రజలుగా ఉండేందుకు ఏర్పరచుకొనే అంతగా ఆయన వారిని ప్రేమించాడు. మరి ఏ ఇతర ప్రజ కాకుండ మిమ్మల్నే ఆయన ఎన్నుకొన్నాడు. మీరు నేటికీ ఆయన ఏర్పరచుకొన్న ప్రజలే. </span></div>
<div class='p'>
<span class='v DT10_16' data-id='DT10_16'><span class='v-num v-16'>16&nbsp;</span>“మీరు మీ మొండి వైఖరి విడిచిపెట్టి, మీ హృదయాలను. యెహోవాకు ఇవ్వాలి. </span>
<span class='v DT10_17' data-id='DT10_17'><span class='v-num v-17'>17&nbsp;</span>ఎందుకంటే యెహోవా మీ దేవుడు గనుక. ఆయన దేవుళ్లకు దేవుడు. ప్రభువులకు ప్రభువు. ఆయనే మహా దేవుడు. ఆయన అద్భుతమైన మహా శక్తిగల పరాక్రమశాలి. యెహోవాకు ప్రతి మనిషీ సమానమే. ఆయన లంచం తీసుకోడు. </span>
<span class='v DT10_18' data-id='DT10_18'><span class='v-num v-18'>18&nbsp;</span>తల్లిదండ్రులు లేని పిల్లలకు ఆయన సహాయం చేస్తాడు. విధవలకు ఆయన సహాయం చేస్తాడు. మన దేశంలో ఉండే విధేశీయులను కూడా ఆయన ప్రేమిస్తాడు. ఆయన వారికి భోజనం, బట్టలు యిస్తాడు. </span>
<span class='v DT10_19' data-id='DT10_19'><span class='v-num v-19'>19&nbsp;</span>అందుచేత ఆ విదేశీయులను మీరుకూడా ప్రేమించాలి. ఎందుకంటే మీ మట్టుకు మీరే ఈజిప్టు దేశంలో విదేశీయులు గనుక. </span></div>
<div class='p'>
<span class='v DT10_20' data-id='DT10_20'><span class='v-num v-20'>20&nbsp;</span>“మీరు మీ దేవుడైన యెహోవాను గౌరవించి, ఆయనను మాత్రమే ఆరాధించాలి. ఎన్నడూ ఆయనను విడువవద్దు. మీరు ప్రమాణాలు చేసేటప్పుడు మీరు ఆయన పేరు మాత్రమే ఉపయోగించాలి. </span>
<span class='v DT10_21' data-id='DT10_21'><span class='v-num v-21'>21&nbsp;</span>మీరు స్తుతించవలసినది యెహోవాను మాత్రమే. ఆయన మీ దేవుడు. ఆయన మీకోసం అద్భుతమైన గొప్ప కార్యాలు చేసాడు. మీరు ఈ కార్యాలను మీ కళ్లారా చూసారు. </span>
<span class='v DT10_22' data-id='DT10_22'><span class='v-num v-22'>22&nbsp;</span>మీ పూర్వికులు ఈజిప్టులోనికి వెళ్లినప్పుడు వారు 70 మంది మాత్రమే. ఇప్పుడు మిమ్మల్ని ఎంతో మందిగా, ఆకాశ నక్షత్రాలు ఎన్నో అంతమందిగా మీ దేవుడైన యెహోవా చేసాడు. </span></div></div>
<div class='footnotes'>

<span class='footnote' id='note-143'><span class='key'>* </span><a href='#footnote-143' class='backref'>10:8</a> <span class='text'> <span class="fk">యెహోవా ఒడంబడిక పెట్టె </span><span class="ft">పది ఆజ్ఞలు వ్రాయబడ్డ రెండు రాతిపలకలు మొదలైనవి ఉంచబడిన పెట్టె. అనగా మందసము.</span></span></span>
</div>
<div class='footer'><div class='nav'>
<a class='prev' href='DT9.html'></a>
<a class='home' href='index.html'></a>
<a class='next' href='DT11.html'></a>
</div></div>
</body></html>
