<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ ద్వితీయోపదేశకాండము 16</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location akshar_unicode' href='DT.html'> ద్వితీయోపదేశకాండము 16 </a>
<a class='prev' href='DT15.html'>  </a>
<a class='next' href='DT17.html'>  </a>
</div></div>
<div class='chapter section DT16 tel2010 tel DT akshar_unicode' dir='ltr' data-id='DT16' data-nextid='DT17' data-previd='DT15' lang='te'> 

<div class='c'>16</div>
<div class='s'>పస్కా పండుగ </div>
<div class='p'>
<span class='v DT16_1' data-id='DT16_1'><span class='verse1 v-num v-1'>1&nbsp;</span>“అబీబు<span class='note' id='footnote-146'><a href='#note-146' class='key'>*</a></span> నెలలో మీరు మీ దేవుడైన యెహోవాకు పస్కా పండుగ ఆచరించాలి. ఎందుకంటే అబీబు నెలలోనే మీ దేవుడైన యెహోవా మిమ్మల్ని రాత్రిపూట ఈజిప్టునుంటి బయటకు రప్పించాడు. </span>
<span class='v DT16_2' data-id='DT16_2'><span class='v-num v-2'>2&nbsp;</span>యెహోవా తనకు ప్రత్యేక స్థలంగా ఏర్పరచుకొనే చోటుకు మీరు వెళ్లాలి. అక్కడ మీ దేవుడైన యెహోవాను గౌరవించేందుకు, పస్కా పండుగ భోజనానికి ఒక ఆవును లేక మేకను మీరు బలి యివ్వాలి. </span>
<span class='v DT16_3' data-id='DT16_3'><span class='v-num v-3'>3&nbsp;</span>ఈ బలితోపాటు పొంగినది ఏదీ తినవద్దు. ఏడు రోజులపాటు పొంగని రొట్టెలు మీరు తినాలి. ఇది “బాధరొట్టె అని పిలువబడుతుంది.” ఈజిప్టు దేశంలో మీ బాధలను జ్ఞాపకం చేసుకొనేందుకు ఇది సహాయపడుతుంది. ఎంత త్వరగా మీరు ఆ దేశం విడిచిపెట్టాల్సి వచ్చిందో జ్ఞాపకం ఉందా! మీరు బ్రదికినంత కాలం ఆ రోజును జ్ఞాపకం ఉంచుకోవాలి. </span>
<span class='v DT16_4' data-id='DT16_4'><span class='v-num v-4'>4&nbsp;</span>దేశవ్యాప్తంగా ఏడు రోజులపాటు ఎక్కడా ఎవరియింటిలో పులియని రొట్టెలు ఉండకూడదు. మరియు మొదటి రోజు సాయంత్రం మీరు బలి అర్పించే మాంసం అంతా తెల్లవారక ముందే తినటం అయిపోవాలి. </span></div>
<div class='p'>
<span class='v DT16_5' data-id='DT16_5'><span class='v-num v-5'>5&nbsp;</span>“మీ దేవుడైన యెహోవా మీకు ఇచ్చే పట్టణాలు దేనిలోనైనా పస్కా పండుగ జంతువును మీరు బలి అర్పించకూడదు. </span>
<span class='v DT16_6' data-id='DT16_6'><span class='v-num v-6'>6&nbsp;</span>మీ దేవుడైన యెహోవా తనకోసం ప్రత్యేక ఆలయంగా ఏర్పాటు చేసుకొన్న స్థలంలో మాత్రమే పస్కా పండుగ జంతువును మీరు బలిగా అర్పించాలి. అక్కడ సాయంకాలం సూర్యుడు అస్తమించినప్పుడు పస్కా పండుగ జంతువును మీరు బలి అర్పించాలి. యెహోవా మిమ్మల్ని ఈజిప్టునుండి బయటకు తీసుకొనివచ్చిన సందర్భము ఇది. </span>
<span class='v DT16_7' data-id='DT16_7'><span class='v-num v-7'>7&nbsp;</span>మరియు మీ దేవుడైన యెహోవా ఏర్పరచుకొనే స్థలంలోనే పస్కా పండుగ మాంసం మీరు వండుకొని తినాలి. అప్పుడు ఉదయాన్నే మీరు తిరిగి మీ గుడారాలకు వెళ్లిపోవాలి. </span>
<span class='v DT16_8' data-id='DT16_8'><span class='v-num v-8'>8&nbsp;</span>పులియని రొట్టెలను ఆరు రోజులు మీరు తినాలి. ఏడో రోజున మీరు ఏ పనీ చేయకూడదు. ఆ రోజు, మీ దేవుడైన యెహోవా కోసం ప్రత్యేక సమావేశంగా ప్రజలంతా కూడు కొంటారు. </span></div>
<div class='s'>వారాల పండుగ (పెంతెకొస్తు) </div>
<div class='p'>
<span class='v DT16_9' data-id='DT16_9'><span class='v-num v-9'>9&nbsp;</span>“మీరు పంట కోయటం మొదలు పెట్టినప్పటి నుండి ఏడు వారాలు లెక్క కట్టాలి. </span>
<span class='v DT16_10' data-id='DT16_10'><span class='v-num v-10'>10&nbsp;</span>అప్పుడు మీ దేవుడైన యెహోవాకు వారాల పండుగను మీరు జరుపుకోవాలి. ఒక స్వేచ్ఛార్పణ తీసుకొని రావటంతో దీనిని జరుపుకోండి. మీ దేవుడైన యెహోవా మిమ్మల్ని ఎంతగా ఆశీర్వదించాడో ఆలోచించి, మీరు ఎంత యివ్వాలి అనేది నిర్ణయించండి. </span>
<span class='v DT16_11' data-id='DT16_11'><span class='v-num v-11'>11&nbsp;</span>యెహోవా తన ప్రత్యేక ఆలయంగా ఏర్పచుకొనే చోటుకు వెళ్లండి. అక్కడ మీరూ, మీ ప్రజలూ కలికి అక్కడ మీ దేవుడైన యెహోవాతో సంతోషంగా గడపండి. మీ కుమారులు, మీ కుమార్తెలు, మీ సేవకులు, మీ ప్రజలందరినీ మీతో బాటు తీసుకొని వెళ్లండి. అంతే కాదు, మీ పట్టణాలలో నివసించే లేవీయులను, విదేశీయులను, తల్లిదండ్రులు లేని పిల్లలను, విధవలను కూడ తీసుకొని వెళ్లండి. </span>
<span class='v DT16_12' data-id='DT16_12'><span class='v-num v-12'>12&nbsp;</span>మీరు ఈజిప్టులో బానిసలు అని మరచిపోవద్దు. ఈ ఆజ్ఞలకు మీరు తప్పక విధేయులు కావాలి. </span></div>
<div class='s'>పర్ణశాలల పండుగ </div>
<div class='p'>
<span class='v DT16_13' data-id='DT16_13'><span class='v-num v-13'>13&nbsp;</span>“మీ ధాన్యపు కళ్లమునుండి, మీద్రాక్ష గానుగ నుండి మీరు మీ పంటను కూర్చుకొనే ఏడు రోజులకు పర్ణశాలల పండుగ మీరు జరుపుకోవాలి. </span>
<span class='v DT16_14' data-id='DT16_14'><span class='v-num v-14'>14&nbsp;</span>మీరూ, మీ కుమారులు, మీ కుమారైలు, మీ సేవకులందరూ, మీ పట్టణల్లో నివసించే లేవీయులు, విదేశీయులు, తల్లిదండ్రులు లేని పిల్లలు, విధవలు ఈ పండుగలో సంతోషంగా గడపండి. </span>
<span class='v DT16_15' data-id='DT16_15'><span class='v-num v-15'>15&nbsp;</span>యెహోవా ఏర్పాటు చేసే ప్రత్యేక స్థలంలో ఏడు రోజులపాటు ఈ పండుగను మీరు ఆచరించాలి. మీ దేవుడైన యెహోవాను గౌరవించేందుక దీనిని చేయండి. మీ దేవుడైన యెహోవా మీ పంట అంతటినీ, మీరు చేసిన పని అంతటినీ ఆశీర్వదించాడు గనుక బాగా సంతోషించండి. </span></div>
<div class='p'>
<span class='v DT16_16' data-id='DT16_16'><span class='v-num v-16'>16&nbsp;</span>“మీ దేవుడైన యెహోవా ఏర్పాటు చేసే ప్రత్యేక స్థలంలో ఆయనను కలుసుకొనేందుకు సంవత్సరానికి మూడుసార్లు మీ పురుషులంతా రావాలి. ఇది పులియని రొట్టెల పండుగ, వారాల పండుగ, పర్ణశాలల పండుగలప్పుడు సంభవిస్తుంది. యెహోవాను కలుసుకొనేందుకు వచ్చే ప్రతి వ్యక్తీ ఒక కానుక తీసుకొని రావాలి. </span>
<span class='v DT16_17' data-id='DT16_17'><span class='v-num v-17'>17&nbsp;</span>ప్రతి మనిషీ ఇవ్వగలిగినంత ఇవ్వాలి. యెహోవా తనకి ఎంత ఇచ్చాడో అనేది గ్రహించి, తాను ఎంత ఇవ్వాలో నిర్ణయించాలి. </span></div>
<div class='s'>ప్రజల కోసం అధికారులు, న్యాయమూర్తులు </div>
<div class='p'>
<span class='v DT16_18' data-id='DT16_18'><span class='v-num v-18'>18&nbsp;</span>“మీ దేవుడైన యెహోవా మీకు ఇస్తున్న ప్రతి పట్టణంలో మీ వంశాలలో న్యాయమూర్తులను, అధికారులను మీరు నియమించాలి. ఈ న్యాయమూర్తలు, అధికారలు న్యాయంగా సక్రమంగా ప్రజలకు తీర్పు తీర్చాలి. </span>
<span class='v DT16_19' data-id='DT16_19'><span class='v-num v-19'>19&nbsp;</span>న్యాయ తీర్పును మీరు మార్చకూడదు. మీరు కొందరియెడల పక్షపాతం చూపించకూడదు. ఒక తీర్పులో మీ మనసు మార్చుకొనేందుకు మీరు డబ్బు తీసుకోకూడదు. డబ్బు జ్ఞానుల కళ్లను గుడ్డివి చేస్తుంది, ఒక మంచి వ్యక్తి చెప్పేదానిని మార్చేస్తుంది. </span>
<span class='v DT16_20' data-id='DT16_20'><span class='v-num v-20'>20&nbsp;</span>మీరు బ్రతికి, మీ దేవుడైన యెహోవా మీకు ఇస్తున్న దేశాన్ని స్వాధీనపరచుకొనేందుకు న్యాయం, మంచి తనం ఉండే తీర్పులనే మీరు ఇవ్వాలి. </span></div>
<div class='s'>విగ్రహాలు దేవునికి అసహ్యం </div>
<div class='p'>
<span class='v DT16_21' data-id='DT16_21'><span class='v-num v-21'>21&nbsp;</span>“మీ దేవుడైన యెహోవాకు మీరు ఒక బలిపీఠం నిలబెట్టినప్పుడు, అషెరా<span class='note' id='footnote-147'><a href='#note-147' class='key'>†</a></span> దేవతను ఘనపర్చే చెక్క స్తంభాలు ఏవీ బలిపీఠం పక్కగా మీరు నిలబెట్టకూడదు. </span>
<span class='v DT16_22' data-id='DT16_22'><span class='v-num v-22'>22&nbsp;</span>మరియు తప్పుడు దేవుళ్లను పూజించేందుకోసం ప్రత్యేకమైన రాయిని మీరు నిలబెట్టకూడదు. మీ దేవుడైన యెహోవా విగ్రహాలను విగ్రహారాధనను అసహ్యించుకుంటాడు. </span></div></div>
<div class='footnotes'>

<span class='footnote' id='note-146'><span class='key'>* </span><a href='#footnote-146' class='backref'>16:1</a> <span class='text'> <span class="fk">అబీబు </span><span class="ft">“ధాన్యపు యవ్వన కంకులు” అని దీని అర్థం. ఇశ్రాయేలీయుల సంవత్సరపు మొదటి నెల, “సీసాన్‌” అని కూడా పిలుస్తారు. ఇది మార్చి మరియు ఏప్రిల్ నెలల సమయంలో వస్తుంది.</span></span></span>
<span class='footnote' id='note-147'><span class='key'>† </span><a href='#footnote-147' class='backref'>16:21</a> <span class='text'> <span class="fk">అషెరా </span><span class="ft">ఇది అష్షూరీయుల, కనానీయుల దేవత. ఇది సంతానం కలిగిస్తుందని వారి నమ్మకము.</span></span></span>
</div>
<div class='footer'><div class='nav'>
<a class='prev' href='DT15.html'></a>
<a class='home' href='index.html'></a>
<a class='next' href='DT17.html'></a>
</div></div>
</body></html>
