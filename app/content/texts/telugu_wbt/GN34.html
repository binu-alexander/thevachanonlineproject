<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ ఆదికాండము 34</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location akshar_unicode' href='GN.html'> ఆదికాండము 34 </a>
<a class='prev' href='GN33.html'>  </a>
<a class='next' href='GN35.html'>  </a>
</div></div>
<div class='chapter section GN34 tel2010 tel GN akshar_unicode' dir='ltr' data-id='GN34' data-nextid='GN35' data-previd='GN33' lang='te'> 

<div class='c'>34</div>
<div class='s'>దీనాను చెరపటం </div>
<div class='p'>
<span class='v GN34_1' data-id='GN34_1'><span class='verse1 v-num v-1'>1&nbsp;</span>యాకోబు లేయాల కుమార్తె దీనా. ఒక రోజు, ఆ ఊరి స్త్రీలను చూడాలని దీనా బయటకు వెళ్లింది. </span>
<span class='v GN34_2' data-id='GN34_2'><span class='v-num v-2'>2&nbsp;</span>ఆ దేశం రాజైన హమోరు కుమారుడు షెకెము దీనాను చూసాడు. అతడు ఆమెను బంధించి, బలవంతంగా ఆమెతో సంభోగించాడు. </span>
<span class='v GN34_3' data-id='GN34_3'><span class='v-num v-3'>3&nbsp;</span>షెకెము దీనాను ప్రేమించాడు. ఆమె తనను పెళ్లి చేసుకునేలా ఒప్పించేందుకు ఆమెతో మాట్లాడాడు. </span>
<span class='v GN34_4' data-id='GN34_4'><span class='v-num v-4'>4&nbsp;</span>“నేను పెళ్లి చేసుకోవటానికి దయచేసి ఈ అమ్మాయినే తెచ్చి పెట్టమని” షెకెము తన తండ్రితో చెప్పాడు. </span></div>
<div class='p'>
<span class='v GN34_5' data-id='GN34_5'><span class='v-num v-5'>5&nbsp;</span>ఆ యువకుడు తన కూతురికి చేసిన దుష్కార్యాన్ని గూర్తి యాకోబు విన్నాడు. అయితే యాకోబు కుమారులంతా పశువులతోబాటు పొలాల్లో ఉన్నారు. అందుచేత వాళ్లు ఇంటికి తిరిగి వచ్చేంత వరకు యాకోబు ఏమీ చేయలేదు. </span>
<span class='v GN34_6' data-id='GN34_6'><span class='v-num v-6'>6&nbsp;</span>అదే సమయంలో షెకెము తండ్రి హమోరు యాకోబుతో మాట్లాడేందుకు వెళ్లాడు. </span></div>
<div class='p'>
<span class='v GN34_7' data-id='GN34_7'><span class='v-num v-7'>7&nbsp;</span>జరిగిన దాన్ని గూర్చి యాకోబు కుమారులకు పొలంలోనే తెలిసింది. ఇది విని వాళ్లకు చాలా కోపం వచ్చింది. యాకోబు కూతురుతో శయనించి, షెకెము ఇశ్రాయేలీయుల వంశానికి అవమానం తెచ్చాడు గనుక వారికి పిచ్చి కోపం రెచ్చిపోయింది. షెకెము చాలా చెడ్డపని చేసాడు కనుక ఆ సోదరులంతా పొలాలనుండి వచ్చేసారు. </span></div>
<div class='p'>
<span class='v GN34_8' data-id='GN34_8'><span class='v-num v-8'>8&nbsp;</span>అయితే హమోరు ఆ సోదరులతో మాట్లాడాడు. “నా కుమారుడు షెకెముకు దీనా కావాలని ఉంది. దయచేసి వాడిని ఆమెను పెళ్లి చేసుకోనివ్వండి. </span>
<span class='v GN34_9' data-id='GN34_9'><span class='v-num v-9'>9&nbsp;</span>మనకు ఒక ప్రత్యేక ఒడంబడిక ఉన్నట్టు ఈ వివాహం వ్యక్తం చేస్తుంది. అప్పుడు మా మగవాళ్లు మీ అమ్మాయిలను, మీ మగవాళ్లు మా అమ్మాయిలను పెళ్లి చేసుకోవచ్చు. </span>
<span class='v GN34_10' data-id='GN34_10'><span class='v-num v-10'>10&nbsp;</span>ఈ దేశంలోనే మీరు కూడ మాతో కలసి ఉండవచ్చును. భూమిని స్వంతం చేసుకొనేందుకు, వ్యాపారం చేసేందుకు ఇక్కడ మీకు స్వేచ్ఛ ఉంటుంది” అన్నాడు. </span></div>
<div class='p'>
<span class='v GN34_11' data-id='GN34_11'><span class='v-num v-11'>11&nbsp;</span>షెకెము కూడ యాకోబుతో, అన్నదమ్ములతో మాట్లాడాడు. షెకెము అన్నాడు: “దయచేసి నన్ను స్వీకరించండి, నేను చేసిన దాని విషయంలో నన్ను క్షమించండి. మీరు నన్నేమి చేయమంటే అది చేస్తా. </span>
<span class='v GN34_12' data-id='GN34_12'><span class='v-num v-12'>12&nbsp;</span>మీరు నన్ను దీనాను పెళ్లి చేసుకోనిస్తే, మీరు కోరిన కన్యాశుల్కం మీకు ఇస్తా. మీరు ఏమి అడిగితే అది ఇస్తా కాని దీనాను నన్ను పెళ్లాడనివ్వండి.” </span></div>
<div class='p'>
<span class='v GN34_13' data-id='GN34_13'><span class='v-num v-13'>13&nbsp;</span>షెకెముతో, అతని తండ్రితో అబద్ధం చె ప్పాలని యాకోబు కుమారులు నిశ్చయించుకున్నారు. వారి సోదరి షెకెము చేసిన నీచకార్యాన్ని బట్టి ఆ సోదరులు ఇంకా కోపంగానే ఉన్నారు. </span>
<span class='v GN34_14' data-id='GN34_14'><span class='v-num v-14'>14&nbsp;</span>కనుక ఆ సోదరులు, “నీకు ఇంకా సున్నతి కాలేదు గనుక నిన్ను మా సోదరిని పెళ్లి చేసుకోనివ్వం. మా సోదరి నిన్ను చేసుకోవడం తప్పు అవుతుంది. </span>
<span class='v GN34_15' data-id='GN34_15'><span class='v-num v-15'>15&nbsp;</span>అయితే నీవు ఈ ఒక్క పని చేస్తే నిన్ను ఆమెను పెళ్లి చేసుకోనిస్తాం. మీ పట్టణంలో ప్రతి పురుషుడూ మాలాగే సున్నతి చేసుకోవాలి. </span>
<span class='v GN34_16' data-id='GN34_16'><span class='v-num v-16'>16&nbsp;</span>అప్పుడు మీ పురుషులు మా స్త్రీలను, మా పురుషులు మీ స్త్రీలను పెళ్లి చేసుకోవచ్చు. అప్పుడు మనమంతా ఒక్క ప్రజ అవుతాం </span>
<span class='v GN34_17' data-id='GN34_17'><span class='v-num v-17'>17&nbsp;</span>సున్నతికి మీరు నిరాకరిస్తే, దీనాను మేము తీసివేసుకొంటాం” అని అతనితో చెప్పారు. </span></div>
<div class='p'>
<span class='v GN34_18' data-id='GN34_18'><span class='v-num v-18'>18&nbsp;</span>ఈ ఒడంబడిక హమోరుకు, షెకెముకు చాలా సంతోషం కలిగించింది. </span>
<span class='v GN34_19' data-id='GN34_19'><span class='v-num v-19'>19&nbsp;</span>దీనా సోదరులు అడిగినట్టు చేయాలంటే షెకెముకు చాలా సంతోషంగా ఉంది. </span></div>
<div class='p'>
<span class='v GN34_19' data-id='GN34_19'>షెకెము, అతని కుటుంబంలోకెల్లా చాలా గౌరవం గలవాడు. </span>
<span class='v GN34_20' data-id='GN34_20'><span class='v-num v-20'>20&nbsp;</span>హమోరు, షెకెము వారి పట్టణంలో సమావేశ స్థలానికి వెళ్లారు. ఆ పట్టణంలోని పురుషులతో వారు మాట్లాడి, అన్నారు: </span>
<span class='v GN34_21' data-id='GN34_21'><span class='v-num v-21'>21&nbsp;</span>“ఈ ఇశ్రాయేలీయులు మనతో నిజంగా స్నేహంగా ఉండాలని కోరుతున్నారు. వాళ్లను మన దేశంలోనే నివసించి వ్యాపారం చేసుకోనిద్దాం. మనందరికి సరిపోయేంత భూమి మనకు ఉంది. మనం వాళ్ల స్త్రీలను స్వేచ్ఛగా వివాహం చేసుకోవచ్చు. అలానే వారి పురుషులు వివాహం చేసుకొనేందుకు మన స్త్రీలను సంతోషంగా మనం ఇవ్వవచ్చు. </span>
<span class='v GN34_22' data-id='GN34_22'><span class='v-num v-22'>22&nbsp;</span>అయితే మన పురుషులంతా ఒక పని చేయడానికి ఒప్పకోవాలి. ఇశ్రాయేలు ప్రజల్లాగే మన మగవాళ్లంతా సున్నతి చేసుకొనేందుకు సమ్మతించాలి. </span>
<span class='v GN34_23' data-id='GN34_23'><span class='v-num v-23'>23&nbsp;</span>మనం ఇలా చేస్తే, వాళ్ల ఆల మందలు, జంతువులు, వస్తుజాలం అన్నీ మనకి దక్కి, మనం ధనికులం అవుతాం. కనుక మనం వాళ్లతో ఈ ఒడంబడిక చేయాల్సిందే, వాళ్లు మనతోనే ఉంటారు.” </span>
<span class='v GN34_24' data-id='GN34_24'><span class='v-num v-24'>24&nbsp;</span>సమావేశ స్థలంలో ఈ మాటను విన్న మగవాళ్లంతా షెకెము, హమోరులతో ఏకీభవించారు. ఆ సమయంలో ప్రతి పురుషునికి సున్నతి జరిగింది. </span></div>
<div class='p'>
<span class='v GN34_25' data-id='GN34_25'><span class='v-num v-25'>25&nbsp;</span>మూడు రోజుల తర్వాత, సున్నతి పొందిన మగవాళ్లు ఇంకా బాధపడుతూనే ఉన్నారు. ఈ సమయంలో ఆ మనుష్యులు బలహీనంగా ఉంటారని యాకోబు ఇద్దరు కుమారులు షిమ్యోను, లేవీలకు తెలుసు. కనుక వారు పట్టణంలోకి వెళ్లి, ఆ పురుషులందర్నీ అక్కడే చంపేసారు. </span>
<span class='v GN34_26' data-id='GN34_26'><span class='v-num v-26'>26&nbsp;</span>దీనా సోదరులు షిమ్యోను, లేవీ కలిసి హమోరును, అతని కుమారుని చంపేసారు. అంతట వారు షెకెము యింటినుండి దీనాను తీసుకొని వెళ్లిపోయారు. </span>
<span class='v GN34_27' data-id='GN34_27'><span class='v-num v-27'>27&nbsp;</span>యాకోబు మిగిలిన కుమారులు ఆ పట్టణంలోకి వెళ్లి, అక్కడ ఉన్న సమస్తం దోచుకొన్నారు. వారి సోదరికి, షెకెము చేసిన దాని విషయంలో వారు ఇంకా కోపంగా ఉన్నారు. </span>
<span class='v GN34_28' data-id='GN34_28'><span class='v-num v-28'>28&nbsp;</span>కనుక వారి జంతువులన్నింటినీ ఆ సోదరులు తీసుకుపోయారు. వారి గాడిదలను, పట్టణంలో, పొలాల్లో మిగిలినదంతా వారు దోచుకొన్నారు. </span>
<span class='v GN34_29' data-id='GN34_29'><span class='v-num v-29'>29&nbsp;</span>ప్రజలకు ఉన్నదంతా ఆ సోదరులు దోచుకుపోయారు. చివరికి వారి భార్యలను, పిల్లలను కూడా ఆ సోదరులు తీసుకొని వెళ్లిపోయారు. </span></div>
<div class='p'>
<span class='v GN34_30' data-id='GN34_30'><span class='v-num v-30'>30&nbsp;</span>అయితే షిమ్యోనుతోనూ, లేవీతోనూ యాకోబు అన్నాడు, “మీరు నాకు చాలా కష్టం తెచ్చి పెట్టారు. ఈ దేశంలో ఉన్న ప్రజలంతా నన్ను అసహ్వించుకొంటారు. కనానీ ప్రజలు, పెరిజ్జీ ప్రజలు అంతానాకు వ్యతిరేకంగా లేస్తారు. మనమేమో చాలా కొద్దిమందిమే ఉన్నాం. ఈ దేశంలో ఉన్నవాళ్లంతా ఏకమై మనమీద యుద్ధానికి వస్తే, నన్ను నాశనం చేస్తారు. నాతోబాటే మన ప్రజలందర్నీ నాశనం చేస్తారు.” </span></div>
<div class='p'>
<span class='v GN34_31' data-id='GN34_31'><span class='v-num v-31'>31&nbsp;</span>అయితే ఆ సోదరులు, “ఈ ప్రజలు మా సోదరిని ఒక వేశ్యలా చేస్తే, చూస్తూ ఊరుకోమంటావా? లేదు, మా సోదరికి అలా చేయటం వారిది తప్పు” అని చెప్పారు. </span></div></div>
<div class='footnotes'>

</div>
<div class='footer'><div class='nav'>
<a class='prev' href='GN33.html'></a>
<a class='home' href='index.html'></a>
<a class='next' href='GN35.html'></a>
</div></div>
</body></html>
