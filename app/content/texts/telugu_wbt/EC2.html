<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ ప్రసంగి 2</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location akshar_unicode' href='EC.html'> ప్రసంగి 2 </a>
<a class='prev' href='EC1.html'>  </a>
<a class='next' href='EC3.html'>  </a>
</div></div>
<div class='chapter section EC2 tel2010 tel EC akshar_unicode' dir='ltr' data-id='EC2' data-nextid='EC3' data-previd='EC1' lang='te'> 

<div class='c'>2</div>
<div class='s'>సరదాలు సుఖాన్నిస్తాయా? </div>
<div class='p'>
<span class='v EC2_1' data-id='EC2_1'><span class='verse1 v-num v-1'>1&nbsp;</span>నాలో నేను, “నేను సరదాగా గడపాలి. నేను నా శాయశక్తులా సమస్త సుఖాలూ అనుభవించాలి” అనుకున్నాను. కాని, అది కూడా నిష్ప్రయోజనమైన పనే అని గ్రహించాను. </span>
<span class='v EC2_2' data-id='EC2_2'><span class='v-num v-2'>2&nbsp;</span>(ఎల్లప్పుడు) సరదాగా నవ్వుతూ గడపడం మూర్ఖత్వం. సరదాగా గడిపేయడం ద్వారా కలిగే మేలేమీ లేదు. </span></div>
<div class='p'>
<span class='v EC2_3' data-id='EC2_3'><span class='v-num v-3'>3&nbsp;</span>అందుకని, కడుపునిండా ద్రాక్షారసం తాగుతూ మనస్సును జ్ఞానంతో నింపుదామని అనుకున్నాను. సంతోషంగా వుండాలన్న ప్రయత్నంలో నేనీ మూర్ఖత్వానికి చోటిచ్చాను. తమ స్వల్పకాల జీవితంలో జనానికి ఏది మంచిదో కనుక్కోవాలనుకున్నాను. </span></div>
<div class='s'>కఠిన శ్రమ సుఖాన్నిస్తుందా? </div>
<div class='p'>
<span class='v EC2_4' data-id='EC2_4'><span class='v-num v-4'>4&nbsp;</span>అప్పుడిక నేను పెద్ద పెద్ద పనులు చెయ్య నారంభించాను. నేను నాకోసం భవనాలు కట్టించాను. ద్రాక్షాతోటలు నాటించాను. </span>
<span class='v EC2_5' data-id='EC2_5'><span class='v-num v-5'>5&nbsp;</span>తోటలు వేయించాను, ఉద్యానవనాలు నెలకొల్పాను. నేను రకరకాల పండ్ల చెట్లు నాటించాను. </span>
<span class='v EC2_6' data-id='EC2_6'><span class='v-num v-6'>6&nbsp;</span>నేను నాకోసం నీటి మడుగులు తవ్వించి, వాటిలోని నీటిని పెరుగుతున్న చెట్లకు పోసేందుకు వినియోగించాను. </span>
<span class='v EC2_7' data-id='EC2_7'><span class='v-num v-7'>7&nbsp;</span>నేను మగ, ఆడ బానిసలను ఖరీదు చేశాను. నా భవనంలోనే కొందరు బానిసలు పుట్టారు. నాకు బోలెడు గొప్ప వస్తువులు ఉన్నాయి. నాకు పశువుల మందలు, గొర్రెల మందలు ఉన్నాయి. యెరూషలేములో ఏ ఒక్కనికన్న నాకు ఎక్కువ వస్తువులు ఉన్నాయి. </span></div>
<div class='p'>
<span class='v EC2_8' data-id='EC2_8'><span class='v-num v-8'>8&nbsp;</span>నేను దండిగా వెండి బంగారాలు కూడబెట్టాను. ఆయా రాజుల, రాజ్యాల సంపదలను కొల్లగొట్టాను. నా ఆస్థానంలో గాయనీ, గాయకులు ఉన్నారు. నేను ఏ ఒకరినైన కోరుకోగలను. </span></div>
<div class='p'>
<span class='v EC2_9' data-id='EC2_9'><span class='v-num v-9'>9&nbsp;</span>నేను బాగా ధనవంతుణ్ణీ, కీర్తిమంతుణ్ణీ అయ్యాను. యెరూషలేములో నా వెనుకటి వారందరికంటె నేను గొప్పవాడినయ్యాను. పోతే, నా జ్ఞానం వివేకం నాకు సహాయం చేశాయి. </span>
<span class='v EC2_10' data-id='EC2_10'><span class='v-num v-10'>10&nbsp;</span>నేను చూసి, కోరుకున్నదల్లా నేను పొందాను. నేను చేసినవన్నీ నా మనస్సుకి తృప్తిని కలిగించాయి. నేను చేసిన శ్రమ అంతటికీ ప్రతిఫలం నా ఈ ఆనందమే. </span></div>
<div class='p'>
<span class='v EC2_11' data-id='EC2_11'><span class='v-num v-11'>11&nbsp;</span>అయితే, అటు తర్వాత నేను చేసినవాటన్నింటినీ నేనొకసారి సమీక్షించుకున్నాను. నేను పడ్డ శ్రమ అంతటినీ బేరీజు వేసుకున్నాను. అదంతా వృథా శ్రమ అన్న నిర్ణయానికి వచ్చాను! అది గాలిని మూట కట్టుకొనే ప్రయత్నంలాంటిది.<span class='note' id='footnote-636'><a href='#note-636' class='key'>*</a></span> ఈ జీవితంలో మనం చేసే పనులన్నింటి వల్లా మనం పొందే లాభం ఏమీ లేదు. </span></div>
<div class='s'>జ్ఞానమే వీటన్నింటికీ పరిష్కారమేమో </div>
<div class='p'>
<span class='v EC2_12' data-id='EC2_12'><span class='v-num v-12'>12&nbsp;</span>ఒక రాజు చేయగలినదానికంటె ఎక్కువ మరొక డెవడూ చేయలేడు. నీవీనాడు చేయాలని కోరుకో గలవాటన్నింటినీ ఏదో ఒక రాజు ఎన్నడో చేసేవున్నాడు.<span class='note' id='footnote-637'><a href='#note-637' class='key'>†</a></span> (రాజు చేసేపనులు సైతం కూడా వ్యర్థమేనని నేను గ్రహించాను.) అందుకని జ్ఞానార్జన గురించీ, మూర్ఖపు పనులు, మతిలేని పనులు చేయడం గురించీ నేను మరోసారి ఆలోచించ నారంభించాను. </span>
<span class='v EC2_13' data-id='EC2_13'><span class='v-num v-13'>13&nbsp;</span>చీకటి కంటే వెలుగు మెరుగైనట్లే, మూర్ఖత్వంకంటె జ్ఞానం మెరుగైనదని నేను గ్రహించాను. </span>
<span class='v EC2_14' data-id='EC2_14'><span class='v-num v-14'>14&nbsp;</span>అదెలాగంటే: తెలివైనవాడు తానెక్కడికి వెళ్తన్నది గ్రహించేందుకు తన మనస్సును కళ్లలా ఉపయోగించుకుంటాడు. కాగా, ఒక మూర్ఖుడు అంధకారంలో నడుస్తున్న వ్యక్తి వంటివాడు. </span></div>
<div class='p'>
<span class='v EC2_14' data-id='EC2_14'>అయితే, బుద్ధిమంతుడిది, బుద్ధిహీనుడిది కూడా ఒకటే గతి అని నేను గ్రహించాను. (ఇద్దరూ మరణిస్తారు) </span>
<span class='v EC2_15' data-id='EC2_15'><span class='v-num v-15'>15&nbsp;</span>నాలో నేను ఇలా అనుకున్నాను, “ఒక బుద్ధిహీనుడికి పట్టే గతే నాకూ పడుతుంది. మరి జ్ఞానార్జన కోసం నేనెందుకు అంతగా తంటాలు పడినట్లు?” నేనింకా ఇలా అనుకున్నాను: “జ్ఞానార్జనకూడా ప్రయోజనం లేనిదే.” </span>
<span class='v EC2_16' data-id='EC2_16'><span class='v-num v-16'>16&nbsp;</span>జ్ఞానవంతుడూ, అజ్ఞానీ ఇద్దరూ మరణిస్తారు! మరి జనం వివేకినీ శాశ్వతంగా గుర్తుంచుకోరు, అవివేకినీ శాశ్వతంగా గుర్తుంచుకోరు. భవిష్యత్తులో, వాళ్లు చేసిన పనులన్నింటినీ మరచిపోతారు. కాగా వాస్తవంలో వివేకికీ, అవివేకికీ మధ్య తేడా యేమీ లేదు. </span></div>
<div class='s'>జీవితంలో అసలైన ఆనందమంటూ ఉందా? </div>
<div class='p'>
<span class='v EC2_17' data-id='EC2_17'><span class='v-num v-17'>17&nbsp;</span>దీనితో నాకు జీవితం పట్ల ద్వేషం కలిగింది. ఈ జీవితంలో అన్నీ వ్యర్థమైనవే, గాలిని మూట కట్టుకొన ప్రయత్నించడం వంటివే అనిపించి, నాకు విచారం కలిగింది. </span></div>
<div class='p'>
<span class='v EC2_18' data-id='EC2_18'><span class='v-num v-18'>18&nbsp;</span>దానితో, నేను వెనక చేసిన గట్టి శ్రమ అంతటినీ ద్వేషించనారంభించాను. నేను గట్టి కృషిచేశాను. అయితే, నా కృషిఫలితాలను నా తర్వాత తరాలవాళ్లు అనుభవిస్తారని గ్రహించాను. నేను వాటిని నాతో తీసుకుపోలేను. </span>
<span class='v EC2_19' data-id='EC2_19'><span class='v-num v-19'>19&nbsp;</span>నేను వేటికోసం అధ్యయనం చేశానో, వేటి కోసం పాటుపడ్డానో, వాటన్నింటిపైనా మరొకడెవడో అదుపు కలిగివుంటాడు. అతడు వివేకి అవుతాడో, అవివేకి అవుతాడో నాకు తెలియదు. ఇది కూడ తెలివి లేనిది. </span></div>
<div class='p'>
<span class='v EC2_20' data-id='EC2_20'><span class='v-num v-20'>20&nbsp;</span>అందుకని, నేను చేసిన శ్రమ అంతా నాకు విచారమే కలిగించింది. </span>
<span class='v EC2_21' data-id='EC2_21'><span class='v-num v-21'>21&nbsp;</span>తన వివేకం, జ్ఞానం, నైపుణ్యం వీటన్నింటనీ వినియోగించి ఒకడు బాగా కష్టించి పని చేయవచ్చు. కాని, అతను మరణిస్తాడు, అతని శ్రమ ఫలితాలన్నింటిని ఇతరులు పొందుతారు. వాళ్లు ఏ శ్రమా చెయ్యలేదు. కాని, వాళ్లకి అన్నీ లభ్యమవుతాయి. ఇది నాకు చాలా విచారం కలిగిస్తుంది. ఇది అన్యాయమే కాదు, అర్థరహితం కూడా. </span></div>
<div class='p'>
<span class='v EC2_22' data-id='EC2_22'><span class='v-num v-22'>22&nbsp;</span>ఒక మనిషి ఈ జీవితంలో నానా తంటాలూపడి, ఎంతో శ్రమ చేస్తాడు. చివరికి అతని చేతికి చిక్కేదేమిటి? </span>
<span class='v EC2_23' data-id='EC2_23'><span class='v-num v-23'>23&nbsp;</span>చచ్చేదాకా అతను అనుభవించేది బాధలు, నిరాశా నిస్పృహలు, చేసేది (గొడ్డు) చాకిరీ. రాత్రి పూటకూడా మనిషి మనస్సు విశ్రాంతికి నోచు కోదు. ఇది కూడా అర్థరహితమైనదే. </span></div>
<div class='p'>
<span class='v EC2_24 EC2_25' data-id='EC2_24'><span class='v-num v-24-25'>24-25&nbsp;</span>జీవితంలో సుఖాలు అనుభవించేందుకు నాకంటె ఎక్కువగా ప్రయత్నించిన మనషి మరొకడెవడైనా ఉన్నాడా? లేడు! నేను గ్రహించిన దేమిటంటే: మనిషి చెయ్యగలిగిన అత్యుత్తమమైన పని యేమిటంటే, తినడం, తాగడం, తాను చేసి తీరవలసిన పనిని సరదాగా చెయ్యడం. దేవుని ఆదేశం కూడా ఇదేనని నేను గ్రహించాను. </span>
<span class='v EC2_26' data-id='EC2_26'><span class='v-num v-26'>26&nbsp;</span>మనిషి మంచి చేసి, దేవుణ్ణి సంతృప్తి పరిస్తే, అప్పుడిక దేవుడు ఆ మనిషికి వివేకాన్నీ, జ్ఞానాన్నీ, సుఖసంతోషాలనీ అనుగ్రహిస్తాడు. అయితే, పాపాలు చేసేవాడికి దేవుడు ప్రయాసపడే పని, పోగు చేసే పని, కుప్పలుగా పోసే పని మాత్రమే ఇస్తాడు. దేవుడు చెడ్డవానినుంచి తీసుకొని మంచివానికి ఇస్తాడు. అయితే, ఈ పని అంతా వ్యర్థమైనదిగానూ, గాలిని మూటకట్టుకొనే ప్రయత్నంగానూ కనిపిస్తుంది. </span></div></div>
<div class='footnotes'>

<span class='footnote' id='note-636'><span class='key'>* </span><a href='#footnote-636' class='backref'>2:11</a> <span class='text'> <span class="fk">గాలిని … ప్రయత్నంలాంటిది </span><span class="ft">లేక ‘మనస్సును బాగా వ్యాకులపరచేది, భాదపెట్టేది శుష్కమైనది.’</span></span></span>
<span class='footnote' id='note-637'><span class='key'>† </span><a href='#footnote-637' class='backref'>2:12</a> <span class='text'> <span class="fk">మరొక డెవడూ … చేసేవున్నాడు. </span><span class="ft">హీబ్రూ భాషలో ఈ వాక్యం ఈ సందర్భంలో అస్పష్టంగా వుంది.</span></span></span>
</div>
<div class='footer'><div class='nav'>
<a class='prev' href='EC1.html'></a>
<a class='home' href='index.html'></a>
<a class='next' href='EC3.html'></a>
</div></div>
</body></html>
