<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ హెబ్రీయులకు 11</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location akshar_unicode' href='HB.html'> హెబ్రీయులకు 11 </a>
<a class='prev' href='HB10.html'> &#9664; </a>
<a class='next' href='HB12.html'> &#9654; </a>
</div></div>
<div class='chapter section HB11 tel2010 tel HB akshar_unicode' dir='ltr' data-id='HB11' data-nextid='HB12' data-previd='HB10' lang='te'> 

<div class='c'>11</div>
<div class='s'>విశ్వాసము </div>
<div class='p'>
<span class='v HB11_1' data-id='HB11_1'><span class='verse1 v-num v-1'>1&nbsp;</span>ఆశించినవి తప్పక లభిస్తాయని నమ్మటం, మనకు కనిపించనివాటిని ఉన్నాయని నమ్మటం. ఇదే విశ్వాసం. </span>
<span class='v HB11_2' data-id='HB11_2'><span class='v-num v-2'>2&nbsp;</span>మన పూర్వీకుల్లో యిలాంటి విశ్వాసముంది కనుకనే దేవుడు వాళ్ళను మెచ్చుకొన్నాడు. </span></div>
<div class='p'>
<span class='v HB11_3' data-id='HB11_3'><span class='v-num v-3'>3&nbsp;</span>దేవుడు ఆజ్ఞాపించటం వల్ల ఈ ప్రపంచం సృష్టింపబడిందని మనము విశ్వశిస్తున్నాము. అంటే, కనిపించని వాటితో కనిపించేది సృష్టింపబడిందన్న మాట. </span></div>
<div class='p'>
<span class='v HB11_4' data-id='HB11_4'><span class='v-num v-4'>4&nbsp;</span>హేబెలుకు దేవుని పట్ల విశ్వాసముంది గనుకనే అతడు కయీను అర్పించిన బలికన్నా విలువైన బలిని దేవునికి అర్పించాడు. హేబెలు అర్పించిన బలిని దేవుడు మెచ్చుకొని అతణ్ణి నీతిమంతునిగా పరిగణించాడు. అందుకే హేబెలు మరణించినా అతనిలో ఉన్న విశ్వాసం ద్వారా యింకా మాట్లాడుతునే ఉన్నాడు. </span></div>
<div class='p'>
<span class='v HB11_5' data-id='HB11_5'><span class='v-num v-5'>5&nbsp;</span>హనోకు దేవుణ్ణి విశ్వసించాడు కాబట్టే దేవుడతణ్ణి సజీవంగా పరలోకానికి తీసుకు వెళ్ళాడు. ఆ కారణంగానే అతడు ఎవ్వరికీ కనపడలేదు. పరలోకానికి వెళ్ళకముందు అతడు దేవుణ్ణి సంతోషపరచినందుకు దేవుడు అతణ్ణి మెచ్చుకొన్నాడు. </span>
<span class='v HB11_6' data-id='HB11_6'><span class='v-num v-6'>6&nbsp;</span>విశ్వాసం లేకుండా దేవుణ్ణి ఆనందపరచటం అసంభవం. దేవుని దగ్గరకు రావాలను కొన్నవాడు ఆయనున్నాడని, అడిగిన వాళ్ళకు ప్రతిఫలం యిస్తాడని విశ్వసించాలి. </span></div>
<div class='p'>
<span class='v HB11_7' data-id='HB11_7'><span class='v-num v-7'>7&nbsp;</span>నోవహు దేవుణ్ణి విశ్వసించినందువల్ల దేవుడతనికి, “ప్రళయం రాబోతున్నది” అని ముందే చెప్పాడు. అతనిలో భయభక్తులుండటంవల్ల అతడు దేవుని మాట విని, తన కుటుంబాన్ని రక్షించటానికి ఒక ఓడను నిర్మించాడు. అతనిలో ఉన్న విశ్వాసము ప్రపంచం తప్పు చేసిందని నిరూపించింది. ఆ విశ్వాసం మూలంగా అతడు నీతిమంతుడయ్యాడు. </span></div>
<div class='p'>
<span class='v HB11_8' data-id='HB11_8'><span class='v-num v-8'>8&nbsp;</span>అబ్రాహాములో విశ్వాసముంది కనుక అతడు దేవుడు చెప్పిన దేశానికి, తానెక్కడికి వెళ్తున్నది తనకు తెలియక పోయినా విధేయతతో వెళ్ళాడు. ఆ తర్వాత దేవుడతనికి ఆ దేశాన్ని అతని పేరిట యిచ్చాడు. </span>
<span class='v HB11_9' data-id='HB11_9'><span class='v-num v-9'>9&nbsp;</span>విశ్వాసముంది కనుకనే అతడు దేవుడు చూపిన దేశంలో ఒక పరదేశీయునిగా నివసించాడు. దేవుడు వాగ్దానం చేసిన వాటిల్లో తనతో సహా వారసులైన ఇస్సాకు మరియు యాకోబులతో కలిసి గుడారాల్లో నివసించాడు. </span>
<span class='v HB11_10' data-id='HB11_10'><span class='v-num v-10'>10&nbsp;</span>దేవుడు తన నమూన ప్రకారం శాశ్వతమైన పునాదులు వేసి నిర్మించిన పట్టణం కోసం అబ్రాహాము ఎదురు చూస్తూ ఉండేవాడు. </span></div>
<div class='p'>
<span class='v HB11_11' data-id='HB11_11'><span class='v-num v-11'>11&nbsp;</span>శారా వృద్ధురాలు, పైగా గొడ్రాలు. అబ్రాహాము వృద్ధుడయినా, దేవుడు చేసిన వాగ్దానాన్ని విశ్వసించి నందువల్ల అబ్రాహాము తండ్రి కాగలిగాడు. </span>
<span class='v HB11_12' data-id='HB11_12'><span class='v-num v-12'>12&nbsp;</span>చనిపోవటానికి సిద్ధంగా ఉన్న అబ్రాహాముకు ఆకాశంలో ఉన్న నక్షత్రాల్లా, సముద్ర తీరానవుండే యిసుక రేణువల్లా లెక్కలేనంత మంది వారసులు కలిగారు. </span></div>
<div class='p'>
<span class='v HB11_13' data-id='HB11_13'><span class='v-num v-13'>13&nbsp;</span>వీళ్ళందరు దేవుణ్ణి విశ్వసిస్తూ జీవించి, మరణించారు. దేవుడు వాగ్దానం చేసినవి వాళ్ళకు లభించలేదు. వాళ్ళు అవి రావటం దూరం నుండి చూసి ఆహ్వానించారు. ఈ భూమ్మీద తాము పరదేశీయుల్లా జీవిస్తున్నట్లు వాళ్ళు అంగీకరించారు. </span>
<span class='v HB11_14' data-id='HB11_14'><span class='v-num v-14'>14&nbsp;</span>వాళ్ళు మాట్లాడిన తీరు చూస్తే వాళ్ళు తమ స్వదేశానికోసం వెతుకు తూండేవాళ్ళని అనిపిస్తుంది. </span>
<span class='v HB11_15' data-id='HB11_15'><span class='v-num v-15'>15&nbsp;</span>ఒక వేళ వాళ్ళు తాము వదలివచ్చిన దేశాన్ని గురించి ఆలోచిస్తున్నట్లయితే తమ దేశానికి తిరిగి వెళ్ళే అవకాశం వాళ్ళకు ఉండింది. </span>
<span class='v HB11_16' data-id='HB11_16'><span class='v-num v-16'>16&nbsp;</span>కాని వాళ్ళుయింకా గొప్ప దేశానికి, అంటే పరలోకానికి వెళ్ళాలని ఆశించారు. అందువల్ల దేవుడు యితర్లు తనను “వాళ్ళ దేవుడు” అని పిలిచినందుకు సిగ్గుపడలేదు. పైగా తన వాళ్ళ కోసం ఒక పట్టణం నిర్మించాడు. </span></div>
<div class='p'>
<span class='v HB11_17 HB11_18' data-id='HB11_17'><span class='v-num v-17-18'>17-18&nbsp;</span>దేవుడు అబ్రాహామును పరీక్షించినప్పుడు అతనిలో విశ్వాసముండటంవల్ల ఇస్సాకును బలిగా అర్పించటానికి సిద్ధం అయ్యాడు. దేవుడు ఇస్సాకు ద్వారా నీ వంశం అభివృద్ధి చెందుతుంది<span class='note' id='footnote-1242'><a href='#note-1242' class='key'>✡</a></span> అని యింతకు పూర్వం వాగ్దానం చేశాడు. అయినా అబ్రాహాము తన ఏకైక పుత్రుణ్ణి బలిగా అర్పించబోయాడు. </span>
<span class='v HB11_19' data-id='HB11_19'><span class='v-num v-19'>19&nbsp;</span>దేవుడు చనిపోయిన వాళ్ళను బ్రతికించగలడని అబ్రాహాముకు తెలుసు. ఒక విధంగా చూస్తే దేవుడు ఇస్సాకును బ్రతికించి అబ్రాహాముకు ఇచ్చాడనే చెప్పుకోవచ్చు. </span></div>
<div class='p'>
<span class='v HB11_20' data-id='HB11_20'><span class='v-num v-20'>20&nbsp;</span>ఇస్సాకు దేవుణ్ణి విశ్వసించాడు కాబట్టి, యాకోబును, ఏశావును వాళ్ళ భవిష్యత్తు ప్రకారం దీవించాడు. </span>
<span class='v HB11_21' data-id='HB11_21'><span class='v-num v-21'>21&nbsp;</span>దేవుణ్ణి విశ్వసించాడు కాబట్టి యాకోబు, తాను మరణించే ముందు యోసేపు కుమారుల్ని దీవించ గలిగాడు. అంతేకాక తన చేతి కఱ్ఱపై వ్రాలి దేవుణ్ణి ప్రార్థించాడు. </span></div>
<div class='p'>
<span class='v HB11_22' data-id='HB11_22'><span class='v-num v-22'>22&nbsp;</span>యోసేపు దేవుణ్ణి విశ్వసించాడు కాబట్టి తాను చినిపోయేముందు ఇశ్రాయేలు ప్రజలు ఈజిప్టు దేశం నుండి వెళ్ళిపోతారని ముందుగానే చెప్పగలిగాడు. అంతే కాక, అప్పుడు తన ఎముకల్ని ఏమి చెయ్యాలో వాళ్ళకు చెప్పాడు. </span></div>
<div class='p'>
<span class='v HB11_23' data-id='HB11_23'><span class='v-num v-23'>23&nbsp;</span>మోషే తల్లి తండ్రులకు దేవుని పట్ల విశ్వాసముంది గనుక, మోషే జన్మించాక అతడు సాధారణమైన శిశువు కాడని గ్రహించగలిగారు. తద్వారా వాళ్ళు రాజశాసనానికి భయపడకుండా అతణ్ణి మూడు నెలల దాకా దాచివుంచారు. </span></div>
<div class='p'>
<span class='v HB11_24' data-id='HB11_24'><span class='v-num v-24'>24&nbsp;</span>మోషే దేవుణ్ణి విశ్వసించాడు కాబట్టే, అతడు పెద్దవాడైన తర్వాత ఫరోకుమార్తె యొక్క కుమారునిగా గుర్తింపబడటానికి నిరాకరించాడు. </span>
<span class='v HB11_25' data-id='HB11_25'><span class='v-num v-25'>25&nbsp;</span>పాపం ద్వారా లభించే సుఖాల్ని కొద్దికాలం అనుభవించటానికన్నా దేవుని ప్రజలతో సమానంగా కష్టాలను అనుభవించటానికి అతడు సిద్ధమయ్యాడు. </span>
<span class='v HB11_26' data-id='HB11_26'><span class='v-num v-26'>26&nbsp;</span>అతడు ప్రతిఫలం కోసం ఎదురు చూస్తూ ఉండేవాడు కనుక, ఈజిప్టులోని ఐశ్వర్యానికన్నా క్రీస్తు కొరకు అవమానం భరించటం ఉత్తమమని భావించాడు. </span></div>
<div class='p'>
<span class='v HB11_27' data-id='HB11_27'><span class='v-num v-27'>27&nbsp;</span>మోషే దేవుణ్ణి విశ్వసించాడు కనుక, అతడు రాజు యొక్క ఆగ్రహానికి భయపడకుండా ఈజిప్టు దేశాన్ని వదలి వెళ్ళి పోయాడు. అదృశ్యంగా ఉన్నవాణ్ణి చూసినట్లు అతడు భావించటంవల్ల అతని పట్టుదల పెరిగింది. </span>
<span class='v HB11_28' data-id='HB11_28'><span class='v-num v-28'>28&nbsp;</span>అతడు దేవుణ్ణి విశ్వసించటం మూలంగానే పస్కా పండుగను, రక్తాన్ని ద్వారాలపై ప్రోక్షించాలనే ఆచారాన్ని నియమించాడు. మృత్యు దూత ఇశ్రాయేలు ప్రజల మొదటి సంతానాన్ని తాకరాదని ఈ ఆచారం నియమించాడు. </span></div>
<div class='p'>
<span class='v HB11_29' data-id='HB11_29'><span class='v-num v-29'>29&nbsp;</span>దేవుణ్ణి విశ్వసించినందుకే ప్రజలు ఎఱ్ఱ సముద్రంలో ఏర్పడిన ఆరిన నేల మీద నడిచారు. కాని ఈజిప్టు దేశస్థులు అలా చెయ్యాలని ప్రయత్నించి సముద్రంలో మునిగిపొయ్యారు. </span></div>
<div class='p'>
<span class='v HB11_30' data-id='HB11_30'><span class='v-num v-30'>30&nbsp;</span>ప్రజలు యెరికో కోట చుట్టు ఏడు రోజులు విశ్వాసంతో తిరగటం వల్ల ఆ కోట గోడలు పడిపొయ్యాయి. </span></div>
<div class='p'>
<span class='v HB11_31' data-id='HB11_31'><span class='v-num v-31'>31&nbsp;</span>దేవుణ్ణి విశ్వసించటం వల్లనే, వేశ్య అయినటువంటి రాహాబు యెహోషువా పంపిన గూఢచారులకు తన యింట్లో ఆతిథ్యమిచ్చింది. ఆ కారణంగానే, అవిశ్వాసులతో సహా ఆమె మరణించలేదు. </span></div>
<div class='p'>
<span class='v HB11_32' data-id='HB11_32'><span class='v-num v-32'>32&nbsp;</span>ఇంకేం చెప్పమంటారు? గిద్యోనును గురించి, బారాకు గురించి, సమ్సోను గురించి, యెఫ్తా గురించి, దావీదు గురించి, సమూయేలును గురించి మరియు ప్రవక్తల గురించి చెప్పటానికి నాకు వ్యవధి లేదు. </span>
<span class='v HB11_33' data-id='HB11_33'><span class='v-num v-33'>33&nbsp;</span>వీళ్ళు దేవుణ్ణి విశ్వసించటంవల్ల రాజ్యాలు జయించారు. న్యాయాన్ని స్థాపించారు. దేవుడు వాగ్దానం చేసిన దాన్ని పొందారు. సింహాల నోళ్ళు మూయించారు. </span>
<span class='v HB11_34' data-id='HB11_34'><span class='v-num v-34'>34&nbsp;</span>భయంకరమైన మంటల్ని ఆర్పివేశారు. కత్తి పోట్లనుండి తమను తాము రక్షించుకొన్నారు. వాళ్ళ బలహీనత బలంగా మారిపోయింది. వాళ్ళు యుద్ధాలలో గొప్ప శక్తి కనబరుస్తూ పరదేశసైన్యాలను ఓడించారు. </span>
<span class='v HB11_35' data-id='HB11_35'><span class='v-num v-35'>35&nbsp;</span>దేవుణ్ణి విశ్వసించటం వల్లనే కొందరు స్త్రీలు చనిపోయిన తమ వాళ్ళను తిరిగి సజీవంగా పొందారు. కొందరు చావునుండి బ్రతికి వచ్చాక ఉత్తమ జీవితం గడపాలనే ఉద్దేశ్యముతో చిత్రహింసలనుండి విడుదల కోరలేదు. </span>
<span class='v HB11_36' data-id='HB11_36'><span class='v-num v-36'>36&nbsp;</span>భక్తిహీనులు వీళ్ళలో కొందర్ని పరిహాసం చేస్తూ కొరడా దెబ్బలు కొట్టారు. మరి కొందర్ని సంకెళ్ళతో బంధించి చెరసాలలో వేశారు. </span>
<span class='v HB11_37' data-id='HB11_37'><span class='v-num v-37'>37&nbsp;</span>కొందర్ని రాళ్ళతో కొట్టారు; రంపంతో కోసారు; కత్తితో పొడిచి చంపారు. ఆ భక్తులు మేకల చర్మాలను, గొఱ్ఱెల చర్మాలను ధరించి అనాధలై తిరిగారు. అంతేకాక హింసను, దుష్ప్రవర్తనను సహించారు. </span>
<span class='v HB11_38' data-id='HB11_38'><span class='v-num v-38'>38&nbsp;</span>ఎడారుల్లో పర్వత ప్రాంతాల్లో, గుహల్లో, సొరంగాల్లో, నివసించారు. ఈ ప్రపంచం వాళ్ళకు తగిందికాదు. </span></div>
<div class='p'>
<span class='v HB11_39' data-id='HB11_39'><span class='v-num v-39'>39&nbsp;</span>వాళ్ళ విశ్వాసాన్ని దేవుడు మెచ్చుకొన్నాడు. కాని దేవుడు వాగ్దానం చేసింది వాళ్ళకు యింకా లభించలేదు. </span>
<span class='v HB11_40' data-id='HB11_40'><span class='v-num v-40'>40&nbsp;</span>దేవుడు మనకివ్వటానికి ఉత్తమమైన దాన్ని దాచి ఉంచాడు. మనతో కలిసి మాత్రమే వాళ్ళకు పరిపూర్ణత కలగాలని యిలా చేసాడు. </span></div></div>
<div class='footnotes'>

<span class='footnote' id='note-1242'><span class='key'>✡ </span><a href='#footnote-1242' class='backref'>11:17-18</a> <span class='text'> <span class="xt">ఉల్లేఖము: <span class='bibleref' data-id='GN21_12'>ఆది. 21:12</span>.</span></span></span>
</div>
<div class='footer'><div class='nav'>
<a class='prev' href='HB10.html'>&#9664;</a>
<a class='home' href='index.html'>&#9776;</a>
<a class='next' href='HB12.html'>&#9654;</a>
</div></div>
</body></html>
