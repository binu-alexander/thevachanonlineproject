<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ 1 రాజులు 13</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location akshar_unicode' href='K1.html'> 1 రాజులు 13 </a>
<a class='prev' href='K112.html'> &#9664; </a>
<a class='next' href='K114.html'> &#9654; </a>
</div></div>
<div class='chapter section K113 tel2010 tel K1 akshar_unicode' dir='ltr' data-id='K113' data-nextid='K114' data-previd='K112' lang='te'> 

<div class='c'>13</div>
<div class='s'>దేవుడు బేతేలుకు వ్యతిరేకంగా పలుకుట </div>
<div class='p'>
<span class='v K113_1' data-id='K113_1'><span class='verse1 v-num v-1'>1&nbsp;</span>ఒక రోజు యూదా దేశపువాడైన ఒక దైవజనుడ్ని బేతేలు నగరానికి వెళ్లమని యెహోవా ఆజ్ఞ ఇచ్చాడు. ఆ దైవజనుడు అక్కడికి వెళ్లే సరికి రాజైన యరొబాము బలిపీఠం వద్ద నిలబడి ధూపం వేస్తూ వున్నాడు. </span>
<span class='v K113_2' data-id='K113_2'><span class='v-num v-2'>2&nbsp;</span>ఆ బలిపీఠానికి వ్యతిరేకంగా మాట్లాడమని యెహోవా దైవజనునికి ఆజ్ఞ ఇచ్చాడు. ఆయన ఇలా చెప్పాడు: </span></div>
<div class='p'>
<span class='v K113_2' data-id='K113_2'>“బలిపీఠమా, నీకు యెహోవా ఇలా చెప్పుచున్నాడు: ‘దావీదు వంశంలో యోషీయా అనువాడొకడు జన్మిస్తాడు. ఈ యాజకులు ఇప్పుడు కొండలపై, గుట్టలపై ఆరాధిస్తున్నారు కాని ఓ బలిపీఠమా, యోషీయా ఈ యాజకులను నీ మీద పెట్టి, వారిని చంపుతాడు. ఇప్పుడా యాజకులు నీ మీద ధూపం వేస్తున్నారు. కాని యోషీయా నీమీద మానవుల అస్తికలను తగులబెడతాడు. అప్పుడు నీవు దేనికీ ఉపయోగపడవు.’ ” </span></div>
<div class='p'>
<span class='v K113_3' data-id='K113_3'><span class='v-num v-3'>3&nbsp;</span>ఇవి జరిగి తీరుతాయనటానికి దైవజనుడు ఒక సూచనఇచ్చాడు. “యెహోవా ఈ సూచన నాకు తెలియజెప్పాడు. ఈ బలిపీఠం నిలువునా పగిలిపోతుంది. దాని మీది బూడిద కిందికి పడి పోతుంది” అని ప్రవక్త అన్నాడు. </span></div>
<div class='p'>
<span class='v K113_4' data-id='K113_4'><span class='v-num v-4'>4&nbsp;</span>బేతేలులో వున్న బలిపీఠాన్ని గురించి దైవజనుడు చెప్పిన సమాచారాన్ని రాజైన యరొబాము విన్నాడు. అతడు తన చేతిని బలిపీఠం మీదినుంచి తీసి ప్రవక్తవైపు చూస్తూ, “అతనిని నిర్బంధించండి!” అని అన్నాడు. రాజు అలా అన్నదే తడవుగా అతని చేయి చచ్చుపడిపోయింది. దానిని అతడు కదల్చలేక పోయాడు. </span>
<span class='v K113_5' data-id='K113_5'><span class='v-num v-5'>5&nbsp;</span>అంతే గాకుండా, బలిపీఠం ముక్కలై పోయింది. దాని మీది బూడిద కిందికి పడిపోయింది. దేవుని సమాచారంగా ఆ దైవజనుడు దీనినే చెప్పాడు. </span>
<span class='v K113_6' data-id='K113_6'><span class='v-num v-6'>6&nbsp;</span>అప్పుడు యరొబాము దైవజనునితో, “దయచేసి నా కొరకు నీ దేవుడైన యెహోవాను ప్రార్థించు. నా చేతిని బాగు చేయమని యెహోవాను అడుగు” అంటూ ప్రాధేయపడ్డాడు. అందుకొరకు దైవజనుడు యెహోవాను ప్రార్థించాడు. </span></div>
<div class='p'>
<span class='v K113_6' data-id='K113_6'>తక్షణమే రాజు చేయి స్వస్థపడింది. అది పూర్వపు చేయిలా ఆరోగ్యవంతంగా వుంది. </span></div>
<div class='p'>
<span class='v K113_7' data-id='K113_7'><span class='v-num v-7'>7&nbsp;</span>అప్పుడు రాజు ఆ దైవజ్ఞుడితో, “దయచేసి నాతో నా ఇంటికి వచ్చి, నాతో భోజనం చేయి. నేను నీకు ఒక కానుక సమర్పించదలిచాను” అని అన్నాడు. </span></div>
<div class='p'>
<span class='v K113_8' data-id='K113_8'><span class='v-num v-8'>8&nbsp;</span>అది విన్న ప్రవక్త రాజుతో, “నేను నీతో నీ ఇంటికి రాను! నీవు నీ రాజ్యంలో సగంభాగం నాకిచ్చినా నేను నీతో రాను! ఈ స్థలంలో నేనేదీ తినను, తాగను. </span>
<span class='v K113_9' data-id='K113_9'><span class='v-num v-9'>9&nbsp;</span>ఏదీ తినకూడదని తాగరాదని యెహోవా ఆజ్ఞ. నేనిక్కడికి వచ్చిన బాట వెంట మళ్లీ ప్రయాణం చేయవద్దని కూడా యెహోవా ఆజ్ఞ ఇచ్చాడు” అని అన్నాడు. </span>
<span class='v K113_10' data-id='K113_10'><span class='v-num v-10'>10&nbsp;</span>అందువల్ల అతడు మరో మార్గాన తిరుగు ప్రయాణం సాగించాడు. బేతేలుకు వచ్చిన బాట వెంట తను తిరిగి వెళ్లలేదు. </span></div>
<div class='p'>
<span class='v K113_11' data-id='K113_11'><span class='v-num v-11'>11&nbsp;</span>ఆ రోజులలో బేతేలు నగరంలో వృద్ధుడైన ఒక ప్రవక్త నివసిస్తూ వుండేవాడు. ఆ వృద్ద ప్రవక్త యొక్క కుమారులు దైవజనుడు వచ్చి బేతేలు నగరంలో చేసినదంతా తమ తండ్రితో చెప్పారు. రాజైన యరొబాముతో ఆ దైవజనుడు చెప్పినదంతా కూడా వారు తమ తండ్రికి వివరించారు. </span>
<span class='v K113_12' data-id='K113_12'><span class='v-num v-12'>12&nbsp;</span>అయితే “అతడు ఏ మార్గాన వెళ్లాడని” వృద్ధ ప్రవక్త అడిగాడు. యూదానుండి వచ్చిన దైవజనుడు వెళ్లిన దారిని తమ తండ్రికి అతని కుమారులు చూపించారు. </span>
<span class='v K113_13' data-id='K113_13'><span class='v-num v-13'>13&nbsp;</span>వృద్ధ ప్రవక్త తన కుమారులతో అతని గాడిదపై గంత వేయమని చెప్పాడు. వారతిని గాడిదపై గంత వేయగా, దానిపై ఎక్కి ప్రవక్త ప్రయాణమై వెళ్లాడు. </span></div>
<div class='p'>
<span class='v K113_14' data-id='K113_14'><span class='v-num v-14'>14&nbsp;</span>ఆ వృద్ధ ప్రవక్త దైవజనుడిని వెతుక్కుంటూ పోయాడు. దైవజనుడు ఒక సింధూర వృక్షం కింద కూర్చుని వుండటం వృద్ద ప్రవక్త చూశాడు. “యూదానుండి వచ్చిన దైవజనుడవు నీవేనా?” అని వృద్ధ ప్రవక్త అడిగాడు. </span></div>
<div class='p'>
<span class='v K113_14' data-id='K113_14'>“అవును నేనే” అన్నాడు దైవజనుడు. </span></div>
<div class='p'>
<span class='v K113_15' data-id='K113_15'><span class='v-num v-15'>15&nbsp;</span>“అయితే దయచేసి నా ఇంటికి వచ్చి, నాతో భోజనం చేయండి” అంటూ వృద్ధ ప్రవక్త అడిగాడు. </span></div>
<div class='p'>
<span class='v K113_16' data-id='K113_16'><span class='v-num v-16'>16&nbsp;</span>కాని దైవజనుడిలా అన్నాడు: “నేను నీతో రాలేను. నీతో ఈ ప్రదేశంలో అన్నపానాదులు తీసుకోలేను. </span>
<span class='v K113_17' data-id='K113_17'><span class='v-num v-17'>17&nbsp;</span>‘అక్కడ నీవేదీ తినరాదు; తాగరాదు. నీవు వెళ్లిన దారిన తిరిగి రాకూడదు; అని కూడ యెహోవా నాకు ఆజ్ఞ ఇచ్చాడు.’ ” </span></div>
<div class='p'>
<span class='v K113_18' data-id='K113_18'><span class='v-num v-18'>18&nbsp;</span>“కాని నేను కూడా నీలాగే ఒక ప్రవక్తను” అన్నాడు ఆ వృద్ధ ప్రవక్త. అతడు ఒక అబద్ధం కూడా చెప్పాడు. “యెహోవా యొక్క దేవదూత నావద్దకు వచ్చాడు. ఆ యెహోవా యొక్క దేవదూత నిన్ను నా ఇంటికి తీసుకుని వెళ్లమని, నాతో నీవు భోజనాదులు చేసేలా అనుమతివ్వమనీ అన్నాడు” అని చెప్పాడు. </span></div>
<div class='p'>
<span class='v K113_19' data-id='K113_19'><span class='v-num v-19'>19&nbsp;</span>ఈ మాటలు నమ్మి ఆ దైవజనుడు వృద్ధ ప్రవక్త ఇంటికి వెళ్లాడు. అతనితో కలిసి భోజనాదికములు చేశాడు. </span>
<span class='v K113_20' data-id='K113_20'><span class='v-num v-20'>20&nbsp;</span>వారు బల్లవద్ద కూర్చునివుండగా, యెహోవా వృద్ధ ప్రవక్తతో మాట్లాడాడు. </span>
<span class='v K113_21' data-id='K113_21'><span class='v-num v-21'>21&nbsp;</span>ఆ వృద్ధ ప్రవక్త యూదా దేశపు దైవజనునితో ఇలా అన్నాడు: “ప్రభువాజ్ఞ నీవు పాటించలేదని ఆయన అన్నాడు! యెహోవా ఆదేశించిన దానిని నీవు చేయలేదు. </span>
<span class='v K113_22' data-id='K113_22'><span class='v-num v-22'>22&nbsp;</span>ఈ ప్రదేశంలో నీవు ఏమీ తినరాదనీ, తాగరాదనీ యెహోవా ఆజ్ఞాపించాడు. కాని నీవు తిరిగి వచ్చి భోజనాదికాలు నిర్వర్తించావు. అందువల్ల నీ శవం నీ పితరుల సమాధిలో ఉంచబడదు.” </span></div>
<div class='p'>
<span class='v K113_23' data-id='K113_23'><span class='v-num v-23'>23&nbsp;</span>దైవజనుడు భోజనం ముగించాడు. వృద్ధ ప్రవక్త గాడిదపై గంత వేయగా, దైవజనుడు దానిపై వెళ్లాడు. </span>
<span class='v K113_24' data-id='K113_24'><span class='v-num v-24'>24&nbsp;</span>తను ఇంటికి తిరిగి వెళ్లే మార్గంలో ఒక సింహం దైవజనుని మీదపడి చంపేసింది. దైవజనుని శరీరం బాటపై పడివుంది. గాడిద, సింహం శవం పక్కన నిలబడివున్నాయి. </span>
<span class='v K113_25' data-id='K113_25'><span class='v-num v-25'>25&nbsp;</span>కొందరు ఆ దారిన పోతూ, శవం పక్కన సింహం నిలబడివుండటం చూశారు. వృద్ధ ప్రవక్త వున్న నగరానికి వచ్చి, వారు దారిలో చూసినదంతా చెప్పారు. </span></div>
<div class='p'>
<span class='v K113_26' data-id='K113_26'><span class='v-num v-26'>26&nbsp;</span>ఆ వృద్ధ ప్రవక్తే యూదా దేశాపు దైవజనుని వెనుకకు తీసుకొని వచ్చాడు. వృద్ధ ప్రవక్త జరిగినదంతావిని, “ఆ దైవజనుడు యెహోవా ఆజ్ఞ పాటించలేదు. అందువలన యెహోవా ఒక సింహాన్ని అతనిని చంపటానికి పంపాడు. ఇది చేస్తానని యెహోవా చెప్పియున్నాడు” అని అన్నాడు. </span>
<span class='v K113_27' data-id='K113_27'><span class='v-num v-27'>27&nbsp;</span>“తన గాడిదపై గంతవేయమని” తన కుమారులతో ప్రవక్త చెప్పాడు. తన కుమారులు గాడిదపై గంతవేశారు. </span>
<span class='v K113_28' data-id='K113_28'><span class='v-num v-28'>28&nbsp;</span>వృద్ధ ప్రవక్త దానిపై వెళ్లి శవం బాటపై పడివుండటం చూశాడు. గాడిద, సింహం ఇంకా శవం పక్కన నిలబడి వున్నాయి. పైగా ఆ సింహం శవాన్ని తినటం గాని, గాడిదను గాయపర్చటం గాని చేయలేదు. </span></div>
<div class='p'>
<span class='v K113_29' data-id='K113_29'><span class='v-num v-29'>29&nbsp;</span>వృద్ధ ప్రవక్త శవాన్ని తన గాడిదపై వేశాడు. దైవజనుని మృతికి సంతాపం తెలియజేయటానికి శవాన్ని ప్రవక్త వెనుకకు తీసుకుని వచ్చాడు. </span>
<span class='v K113_30' data-id='K113_30'><span class='v-num v-30'>30&nbsp;</span>శవాన్ని ప్రవక్త తన కుటుంబానికి సంబంధించిన సమాధిలో పెట్టాడు. వృద్ధ ప్రవక్త అతని మృతికి సంతాపం తెలియజేశాడు. ఆ ప్రవక్త, “ఓ నా సహోదరుడా, నీ మరణానికి మిక్కిలి విలపిస్తున్నాను” అని అన్నాడు. </span>
<span class='v K113_31' data-id='K113_31'><span class='v-num v-31'>31&nbsp;</span>వృద్ధ ప్రవక్త దైవజనుని శవాన్ని పాతిపెట్టాడు. తరువాత తన కుమారులతో ఇలా అన్నాడు: “నేను చనిపోయినప్పడు నా శవాన్ని ఇదే సమాధిలో ఉంచండి. నా ఎముకలను అతని అస్థికల పక్కనే ఉంచండి. </span>
<span class='v K113_32' data-id='K113_32'><span class='v-num v-32'>32&nbsp;</span>యెహోవా అతని ద్వారా చెప్పిన మాటలు నిజమయి తీరుతాయి. యెహోవా బేతేలులోని బలిపీఠానికి, సమరియ పట్టణాలలోని ఉన్నత స్థలాలకు వ్యతిరేకంగా మాట్లాడటానికి అతనిని ఉపయోగించుకున్నాడు.” </span></div>
<div class='p'>
<span class='v K113_33' data-id='K113_33'><span class='v-num v-33'>33&nbsp;</span>రాజైన యరొబాములో ఏమీ మార్పు రాలేదు. అతడు చెడ్డ పనులు చేస్తూనే వున్నాడు. వేర్వేరు వంశాల నుండి మనుష్యులను అతడు యాజకులుగా<span class='note' id='footnote-366'><a href='#note-366' class='key'>*</a></span> ఎంపిక చేస్తూనే వున్నాడు. ఈ యాజకులు ఉన్నత ప్రదేశాలలో పూజా కార్యక్రమాలు నిర్వర్తించారు. ఎవరు యాజకుడు కావాలనుకుంటే వారికా అవకాశం ఇవ్వబడింది. </span>
<span class='v K113_34' data-id='K113_34'><span class='v-num v-34'>34&nbsp;</span>ఇది ఒక మహా పాపమై తన రాజ్యం సర్వ నాశనం కావటానికి ప్రధాన కారాణమయ్యింది. </span></div></div>
<div class='footnotes'>

<span class='footnote' id='note-366'><span class='key'>* </span><a href='#footnote-366' class='backref'>13:33</a> <span class='text'> <span class="fk">వేర్వేరు … యాజకులుగా </span><span class="ft">ధర్మశాస్త్ర ప్రకారం లేవీ వంశం వారినే యాజకులుగా నియమించాలి.</span></span></span>
</div>
<div class='footer'><div class='nav'>
<a class='prev' href='K112.html'>&#9664;</a>
<a class='home' href='index.html'>&#9776;</a>
<a class='next' href='K114.html'>&#9654;</a>
</div></div>
</body></html>
