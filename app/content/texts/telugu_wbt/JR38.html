<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ యిర్మీయా 38</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location akshar_unicode' href='JR.html'> యిర్మీయా 38 </a>
<a class='prev' href='JR37.html'>  </a>
<a class='next' href='JR39.html'>  </a>
</div></div>
<div class='chapter section JR38 tel2010 tel JR akshar_unicode' dir='ltr' data-id='JR38' data-nextid='JR39' data-previd='JR37' lang='te'> 

<div class='c'>38</div>
<div class='s'>యిర్మీయా నీళ్లగోతిలోనికి తోయబడటం </div>
<div class='p'>
<span class='v JR38_1' data-id='JR38_1'><span class='verse1 v-num v-1'>1&nbsp;</span>కొంతమంది రాజ్యాధికారులు యిర్మీయా బోధిస్తున్నది విన్నారు. వారు మత్తాను కుమారుడైన షెఫట్య, పషూరు కుమారుడైన గెదల్యా, షెలెమ్యా కుమారుడైన యూకలును మరియు మల్కీయా కుమారుడైన పషూరు. యిర్మీయా ఈ వర్తమానాన్ని ప్రజలందరికి ఇలా చెప్పుచున్నాడు: </span>
<span class='v JR38_2' data-id='JR38_2'><span class='v-num v-2'>2&nbsp;</span>“యెహోవా సెలవిస్తున్నదేమనగా, ‘యెరూషలేములో ఉన్న ప్రతి ఒక్కడు కత్తివల్లగాని, ఆకలివలనగాని, రోగంతోగాని చనిపోతాడు. కాని బబులోను సైన్యానికి లొంగిపోయిన ప్రతి ఒక్కడూ బతుకుతాడు. వారు వారి ప్రాణాలతో తప్పించుకో గలుగుతారు.’ </span>
<span class='v JR38_3' data-id='JR38_3'><span class='v-num v-3'>3&nbsp;</span>యెహోవా ఇంకా ఇలా అంటున్నాడు: ‘ఈ యెరూషలేము నగరం నిశ్చయంగా బబులోను రాజుకు ఇవ్వబడుతుంది. అతడి నగరాన్ని పట్టుకుంటాడు.’ ” </span></div>
<div class='p'>
<span class='v JR38_4' data-id='JR38_4'><span class='v-num v-4'>4&nbsp;</span>ప్రజలకు ఈ విషయాలను యిర్మీయా తెలియపర్చుతూ ఉండగా విన్న రాజ్యాధికారులు రాజైన సిద్కియా వద్దకు వెళ్లారు. వారు వెళ్లి, “యిర్మీయాను చంపివేయాలి. నగరంలో ఇంకా ఉన్న సైనికులను అధైర్యపర్చుస్తున్నాడు. తాను చెప్పే విషయాలతో యిర్మీయా ప్రతి ఒక్కడినీ నిరుత్సాహ పరుస్తున్నాడు. యిర్మీయా మనకు శభం కలగాలని కోరుకోవటం లేదు. అతడు యెరూషలేము ప్రజలను నాశనం చేయాలని కోరుకుంటున్నాడు” ఇని చెప్పారు. </span></div>
<div class='p'>
<span class='v JR38_5' data-id='JR38_5'><span class='v-num v-5'>5&nbsp;</span>“యిర్మీయా మీ స్వాధినంలోనే ఉన్నాడు. మిమ్మల్ని ఆపటానికి నేనేమీ చేయను” అని రాజైన సిద్కియా అన్నాడు. </span></div>
<div class='p'>
<span class='v JR38_6' data-id='JR38_6'><span class='v-num v-6'>6&nbsp;</span>దానితో ఆ అధికారులు యిర్మీయాను మల్కీయా యొక్క నీళ్లగోతిలోనికి<span class='note' id='footnote-848'><a href='#note-848' class='key'>*</a></span> దించారు. (మల్కీయా రాజు యొక్క కుమారుడు) రాజభటుడు ఉండే ప్రాంగణంలోనే ఆ నీటి గొయ్యి ఉంది. ఆ అధికారులు తాళ్ల సహాయంలో యిర్మీయాను గోతిలోనికి దించారు. గోతిలో నీరు లేదు గాని, అడుగున బురద పేరుకొని ఉంది. ఆ బురదలో యిర్మీయా కూరుకుపోయాడు. </span></div>
<div class='p'>
<span class='v JR38_7' data-id='JR38_7'><span class='v-num v-7'>7&nbsp;</span>కాని ఎబెద్మెలెకు అనేవాడు అధికారులు యిర్మీయాను నీటిగోతిలోకి దించినట్లు విన్నాడు. ఎబెద్మెలెకు కూషీయుడు (ఇతియోపియ అనే దేశపువాడు) అతడు నపుంసకుడు (కొజ్జా)<span class='note' id='footnote-849'><a href='#note-849' class='key'>†</a></span> రాజ భవనంలో ఉద్యోగి. రాజైన సిద్కియా బెన్యామీను ద్వారం వద్ద కూర్చుని ఉండగా ఎబెద్మెలెకు రాజభవనం నుండి రాజును కలిసి మాట్లాడటానికి ద్వారం వద్దకు వెళ్లాడు. </span>
<span class='v JR38_8 JR38_9' data-id='JR38_8'><span class='v-num v-8-9'>8-9&nbsp;</span>ఎబెద్మెలెకు ఇలా అన్నాడు: “నా ఏలినవాడవగు ఓ రాజా, ఆ అధికారులు చాలా క్రూరంగా ప్రవర్తించారు. ప్రవక్తయైన యిర్మీయా పట్ల వారు బహు క్రూరంగా వ్వవహరించారు. వారతనిని నీళ్లు నిలువజేసే గోతిలో పడవేశారు. అతనక్కడ చని పోయేలా వదిలి వేశారు.”<span class='note' id='footnote-850'><a href='#note-850' class='key'>‡</a></span> </span></div>
<div class='p'>
<span class='v JR38_10' data-id='JR38_10'><span class='v-num v-10'>10&nbsp;</span>అప్పుడు రాజైన సిద్కియా ఇతియోపియ వాడగు ఎబెద్మెలెకుకు ఒక ఆజ్ఞ ఇచ్చాడు. అది ఇలా ఉంది: “ఎబెద్మెలెకూ, రాజభవనం నుంచి నీతో ముగ్గురు<span class='note' id='footnote-851'><a href='#note-851' class='key'>§</a></span> మనుష్యులను తీసికొని వెళ్లు. యిర్మీయా చనిపోకముందే వారి సహాయంతో అతనిని గోతిలో నుండి పైకి తియ్యి.” </span></div>
<div class='p'>
<span class='v JR38_11' data-id='JR38_11'><span class='v-num v-11'>11&nbsp;</span>తరువాత ఎబెద్మెలెకు తనతో మనుష్యులను తీసుకొని వెళ్లాడు. ముందుగా అతడు రాజభవనంలో సామాను భద్రపరచే గిడ్డంగి కిందవున్న గదిలోనికి వెళ్లాడు. ఆ గదినుండి కొన్ని పాత బట్టలను, చింపిరి గుడ్డలను అతడు తీసికొన్నాడు. కొన్ని తాళ్ల సహాయంతో ఆ బట్టలను గోతిలో ఉన్న యిర్మీయాకు వదిలాడు. </span>
<span class='v JR38_12' data-id='JR38_12'><span class='v-num v-12'>12&nbsp;</span>ఇతియోపియ వాడగు ఎబెద్మెలెకు యిర్మీయాను పిలిచి ఇలా అన్నాడు: “ఈ గుడ్డ పేలికలను, పాత బట్టలను నీ చంకలలో పెట్టుకో మేము నిన్ను పైకిలాగినప్పుడు ఈ బట్టలు నీ చంకలలో మెత్తలవలె ఉండి తాళ్ల వలన నీకు బాధ కులుగదు.” ఎబెద్మెలెకు చెప్పినట్లుగా యిర్మీయా చేశాడు. </span>
<span class='v JR38_13' data-id='JR38_13'><span class='v-num v-13'>13&nbsp;</span>ఆ మనుష్యులు యిర్మీయాను తాళ్ల సహాయంతో పైకిలాగి, నీళ్ల గొయ్యి నుండి బయటికి తీశారు. ఆలయ ఆవరణలోనే యిర్మీయా రక్షకభటుల ఆధీనంలోఉన్నాడు. </span></div>
<div class='s'>యిర్మీయాను సిద్కియా మరల ప్రశ్నలడగటం </div>
<div class='p'>
<span class='v JR38_14' data-id='JR38_14'><span class='v-num v-14'>14&nbsp;</span>పిమ్మట రాజైన సిద్కియా తన సేవకునితో ప్రవక్తయైన యిర్మీయాను పిలిపించాడు. దేవాలయంలో మూడవ ద్వారం వద్దకు అతడు యిర్మీయాను పిలువనంపాడు. అప్పుడు రాజు “యిర్మీయా, నేను నిన్నొక విషయం అడగదలిచాను. ఏమీ దాయకుండా చిత్త శుద్ధితో అంతా చెప్పు” అని అన్నాడు. </span></div>
<div class='p'>
<span class='v JR38_15' data-id='JR38_15'><span class='v-num v-15'>15&nbsp;</span>“నేను నీకు సమాధానం ఇస్తే నీవు నన్ను చంపివేస్తావు. నేను నీకేదైనా సలహా ఇచ్చినా నీవు దానిని వినిపించుకోవు” అని యిర్మీయా సిద్కియాతో అన్నాడు. </span></div>
<div class='p'>
<span class='v JR38_16' data-id='JR38_16'><span class='v-num v-16'>16&nbsp;</span>కాని రాజైన సిద్కియా యిర్మీయాకు ఒక ప్రమాణం చేశాడు. సిద్కియా ఇది రహస్యంగా చేశాడు. సిద్కియా ఇలా ప్రమాణం చేశాడు: “యిర్మీయా, మనందరికీ జీవం పోసిన ప్రాణదాత, నిత్యుడు అయిన యెహోవా సాక్షిగా నిన్ను నేను చంపను. అంతే గాదు. నిన్ను చంపజూచే అధికారులకు నిన్ను అప్పగించనని కూడా నేను నీకు ప్రమాణం చేస్తున్నాను.” </span></div>
<div class='p'>
<span class='v JR38_17' data-id='JR38_17'><span class='v-num v-17'>17&nbsp;</span>అప్పుడు యిర్మీయా రాజైన సిద్కియాతో ఇలా అన్నాడు: “ఇశ్రాయేలీయుల దేవుడు, సర్వశక్తిమంతుడైన యెహోవా ఈ విధంగా చెప్పాడు, ‘నీవు బబులోను అధికారులకు లొంగిపోతే నీ ప్రాణం కాపాడబడుతుంది. యెరూషలేము నగరం కూడ తగుల బెట్టబడదు. నీవు, నీ కుటుంబం సజీవంగా ఉంటారు. </span>
<span class='v JR38_18' data-id='JR38_18'><span class='v-num v-18'>18&nbsp;</span>నీవు బబులోను రాజుయొక్క అధికారులకు లొంగి పోవటానికి నిరాకరిస్తే, యెరూషలేము కల్దీయుల సైన్యానికి ఇవ్వబడుతుంది. వారు యెరూషలేమును తగులబెడతారు. నీవు కూడ వారి బారి నుండి తప్పించుకోలేవు.’ ” </span></div>
<div class='p'>
<span class='v JR38_19' data-id='JR38_19'><span class='v-num v-19'>19&nbsp;</span>“కాని ఇప్పటికే బబులోను సైన్యపు పక్షం వహించిన యూదా ప్రజల విషయంలో నేను భయపడుతున్నాను. పైగా సైనికులు నన్ను యూదా ప్రజలకు ఇస్తే వారు నన్ను అవమానపర్చి, గాయపర్చుతారని కూడా నేను భయపడతున్నాను.” అని యిర్మీయాకు రాజైన సిద్కియా బదులు చెప్పాడు. </span></div>
<div class='p'>
<span class='v JR38_20' data-id='JR38_20'><span class='v-num v-20'>20&nbsp;</span>అందుకు యిర్మీయా ఇలా అన్నాడు: “సైనికులు నిన్ను ఆ యూదా ప్రజలకు అప్పజెప్పారు. నేను చెప్పినట్లు విని యెహోవాకు విధేయుడవై ఉండుము. అప్పుడు పరిస్థితులు నీకు అనుకూలిస్తాయి. నీ ప్రాణం రక్షింపబడుతుంది. </span>
<span class='v JR38_21' data-id='JR38_21'><span class='v-num v-21'>21&nbsp;</span>కాని నీవు బబులోను సైన్యానికి లొంగిపోవటానికి నిరాకరిస్తే ఏమి జరుగుతుందో యెహోవా నాకు చూపించాడు. యెహోవా ఇలా అన్నాడు: </span>
<span class='v JR38_22' data-id='JR38_22'><span class='v-num v-22'>22&nbsp;</span>యూదా రాజగృహంలో మిగిలివున్న స్త్రీలంతా బయటకు లాగబడతారు. వారు బబులోను రాజు ముఖ్య అధికారుల వద్దకు తేబడుతారు. నీ స్త్రీలే నిన్ను ఒక పాట పాడి ఎగతాళి చేస్తారు. ఆ స్త్రీలు ఇలా అంటారు. </span></div>
<div class='b'> &nbsp; 
<span class='v JR38_22' data-id='JR38_22'></span></div>
<div class='q'>
<span class='v JR38_22' data-id='JR38_22'>‘నీ మంచి స్నేహితులే నిన్ను తప్పుదోవ పట్టించారు. </span></div>
<div class='q2'>
<span class='v JR38_22' data-id='JR38_22'>నీవారు నీకంటె బలవంతులైనారు. </span></div>
<div class='q'>
<span class='v JR38_22' data-id='JR38_22'>అటువంటి స్నేహితులనే నీవు నమ్మావు. </span></div>
<div class='q2'>
<span class='v JR38_22' data-id='JR38_22'>నీ కాళ్లు బురదలో కూరుకున్నాయి. </span></div>
<div class='q2'>
<span class='v JR38_22' data-id='JR38_22'>నీ స్నేహితులు నిన్ను వదిలి పెట్టారు.’ </span></div>
<div class='b'> &nbsp; </div>
<div class='p'>
<span class='v JR38_23' data-id='JR38_23'><span class='v-num v-23'>23&nbsp;</span>“నీ భార్యలు, పిల్లలు అందరూ బయటకు ఈడ్వబడతారు. వారు కల్దీయుల సైన్యానికి అప్పగించబడతారు. నీవు కూడ బబులోను సైన్యం నుండి తప్పించుకోలేవు. నీవు బబులోను రాజుచే పట్టు కొనబడతావు. యెరూషలేము తగులబెట్టబడుతుంది.” </span></div>
<div class='p'>
<span class='v JR38_24' data-id='JR38_24'><span class='v-num v-24'>24&nbsp;</span>అప్పుడు సిద్కియా యిర్మీయాతో ఇలా అన్నాడు: “నేను నీతో మాట్లాడుతున్నానని ఎవ్వరికీ తెలియనీయవద్దు. చెప్పితే నీవు చనిపోతావు. </span>
<span class='v JR38_25' data-id='JR38_25'><span class='v-num v-25'>25&nbsp;</span>ఆ అధికారులు నేను నీతో మాట్లాడినట్లు తెలిసికోవచ్చు. అప్పుడు వారు నీ వద్దకు వచ్చి, ‘యిర్మీయా, నీవు రాజైన సిద్కియాకు ఏమి చెప్పావో అది మాకు తెలియజేయుము. రాజైన సిద్కియా నీకు ఏమి చెప్పినాడో కూడ మాకు చెప్పు. మాకు నిజాయితీగా అంతాచెప్పు. లేకుంటే మేము నిన్ను చంపివేస్తాం’ అని అంటారు. </span>
<span class='v JR38_26' data-id='JR38_26'><span class='v-num v-26'>26&nbsp;</span>వారు నీతో అలా అన్నప్పుడు, ‘నన్ను మరల యెనాతాను ఇంటి కిందగల చెరసాల గదిలోకి పంపవద్దని రాజును వేడుకుంటున్నాను. మళ్లీ నేనా చెరసాల గదికి పంపబడితే చనిపోతాను’ అని అన్నట్లు చెప్పు.” </span></div>
<div class='p'>
<span class='v JR38_27' data-id='JR38_27'><span class='v-num v-27'>27&nbsp;</span>అనుకున్నదంతా జరిగింది. రాజ్యాధికారులు యిర్మీయాను ప్రశ్మించటానికి వచ్చారు. యిర్మీయా మాత్రం రాజు ఆజ్ఞానుసారం ఆయన చెప్పిన రీతిగా వారికి సమాధానమిచ్చాడు. అప్పుడా అధికారులు యిర్మీయాను ఒంటరిగా వదిలారు. యిర్మీయా మరియు రాజు ఏమి మాట్లాడారో ఏ ఒక్కరూ వినలేదు. </span></div>
<div class='p'>
<span class='v JR38_28' data-id='JR38_28'><span class='v-num v-28'>28&nbsp;</span>యెరూషలేము ముట్టడింపబడేనాటి వరకు యిర్మీయా ఆలయ ప్రాంగణంలో బందీగా ఉన్నాడు. </span></div></div>
<div class='footnotes'>

<span class='footnote' id='note-848'><span class='key'>* </span><a href='#footnote-848' class='backref'>38:6</a> <span class='text'> <span class="fk">నీళ్లగోతి </span><span class="ft">నీటిని నిలువ చేయటానికి నిర్మించిన గొయ్యిలేక కుండీ. ఇది భూమిలోనికి తవ్వబడివుంటుంది.</span></span></span>
<span class='footnote' id='note-849'><span class='key'>† </span><a href='#footnote-849' class='backref'>38:7</a> <span class='text'> <span class="fk">నపుంసకుడు </span><span class="ft">షండుడు లేక కొజ్జా అనగా పురుషత్వములేనివాడు. తరచూ రాజుయొక్క ముఖ్య అధికారులు నపుంసకులే.</span></span></span>
<span class='footnote' id='note-850'><span class='key'>‡ </span><a href='#footnote-850' class='backref'>38:8-9</a> <span class='text'> <span class="fk">వారతనిని … వేశారు </span><span class="ft">నగరంలోవున్న దుకాణాలలోగల రొట్టెలన్నీ అయిపోవటంతో అతను ఆకలితో మాడి చనిపోతాడు అని పాఠాంతరం.</span></span></span>
<span class='footnote' id='note-851'><span class='key'>§ </span><a href='#footnote-851' class='backref'>38:10</a> <span class='text'> <span class="fk">ముగ్గురు </span><span class="ft">కొన్ని హెబ్రీ ప్రతులలో 30 అని ఉంది.</span></span></span>
</div>
<div class='footer'><div class='nav'>
<a class='prev' href='JR37.html'></a>
<a class='home' href='index.html'></a>
<a class='next' href='JR39.html'></a>
</div></div>
</body></html>
