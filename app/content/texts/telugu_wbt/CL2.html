<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ కొలొస్సయులకు 2</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location akshar_unicode' href='CL.html'> కొలొస్సయులకు 2 </a>
<a class='prev' href='CL1.html'>  </a>
<a class='next' href='CL3.html'>  </a>
</div></div>
<div class='chapter section CL2 tel2010 tel CL akshar_unicode' dir='ltr' data-id='CL2' data-nextid='CL3' data-previd='CL1' lang='te'> 

<div class='c'>2</div>
<div class='p'>
<span class='v CL2_1' data-id='CL2_1'><span class='verse1 v-num v-1'>1&nbsp;</span>మీకోసం, లవొదికయలో ఉన్న వాళ్ళకోసం, నన్ను ఇంతవరకూ కలుసుకోకుండా వున్న వాళ్ళకోసం నేను ఎంత శ్రమిస్తున్నానో మీరు గ్రహించాలని నా కోరిక. </span>
<span class='v CL2_2' data-id='CL2_2'><span class='v-num v-2'>2&nbsp;</span>మీ హృదయాలు ధైర్యంతో నిండిపోవాలనీ, ప్రేమతో మీరు ఐక్యము కావాలనీ నా అభిలాష. అప్పుడు మీరు సంపూర్ణంగా అర్థం చేసుకోగలుగుతారు. అదే ఒక సంపద. ఈ విధంగా మీరు దేవుణ్ణి గురించి, అంటే క్రీస్తును గురించి, రహస్య జ్ఞానం పొందుతారు. </span>
<span class='v CL2_3' data-id='CL2_3'><span class='v-num v-3'>3&nbsp;</span>క్రీస్తులో వివేకము, జ్ఞానము అనే సంపదలు దాగి ఉన్నాయి. </span></div>
<div class='p'>
<span class='v CL2_4' data-id='CL2_4'><span class='v-num v-4'>4&nbsp;</span>తియ్యటి మాటలతో మిమ్మల్నెవ్వరూ మోసం చెయ్యకుండా ఉండాలని మీకీ విషయాలు చెబుతున్నాను. </span>
<span class='v CL2_5' data-id='CL2_5'><span class='v-num v-5'>5&nbsp;</span>నేను శరీరంతో అక్కడ మీ దగ్గర లేకపోయినా నా ఆత్మ మీ దగ్గరే ఉంది. మీ క్రమశిక్షణను, క్రీస్తు పట్ల మీకున్న సంపూర్ణ విశ్వాసాన్ని చూసి నా ఆత్మ ఆనందిస్తోంది. </span></div>
<div class='s'>క్రీస్తు వల్ల సంపూర్ణమైన జీవితం </div>
<div class='p'>
<span class='v CL2_6' data-id='CL2_6'><span class='v-num v-6'>6&nbsp;</span>మీరు యేసు క్రీస్తును ప్రభువుగా స్వీకరించినట్లే ఆయనలో ఐక్యమై జీవించండి. </span>
<span class='v CL2_7' data-id='CL2_7'><span class='v-num v-7'>7&nbsp;</span>మీ వేర్లు ఆయనలో నాటి, ఆయనలో అభివృద్ధి చెందుతూ జీవించండి. మీకు ఉపదేశించిన విధంగా సంపూర్ణమైన విశ్వాసంతో ఉండండి. మీ కృతజ్ఞత పొంగిపోవాలి. </span></div>
<div class='p'>
<span class='v CL2_8' data-id='CL2_8'><span class='v-num v-8'>8&nbsp;</span>మోసంతో, పనికిరాని తత్వజ్ఞానంతో మిమ్మల్ని ఎవ్వరూ బంధించకుండా జాగ్రత్త పడండి. వాళ్ళ తత్వజ్ఞానానికి మూలం క్రీస్తు కాదు. దానికి మానవుని సాంప్రదాయాలు, అతని నైజంవల్ల కలిగిన నియమాలు కారణం. </span>
<span class='v CL2_9' data-id='CL2_9'><span class='v-num v-9'>9&nbsp;</span>ఎందుకంటే, దేవుని ప్రకృతి క్రీస్తులో సంపూర్ణంగా మానవ రూపంతో జీవిస్తోంది. </span>
<span class='v CL2_10' data-id='CL2_10'><span class='v-num v-10'>10&nbsp;</span>మీరు ఆయనలో ఐక్యత పొందారు. కనుక మీకు ఆ సంపూర్ణత లభించింది. క్రీస్తు అన్ని శక్తులకూ, అన్ని అధికారాలకూ అధిపతి. </span></div>
<div class='p'>
<span class='v CL2_11' data-id='CL2_11'><span class='v-num v-11'>11&nbsp;</span>ఆయనతో మీకు కలిగిన ఐక్యతవల్ల మీరు సున్నతి పొందారు. ఈ సున్నతి మానవులు చేసింది కాదు. ఇది క్రీస్తు స్వయంగా చేసిన సున్నతి. పాపాలతో కూడుకొన్న ఈ దేహం నుండి విముక్తి పొందటమే ఈ సున్నతి. </span>
<span class='v CL2_12' data-id='CL2_12'><span class='v-num v-12'>12&nbsp;</span>మీరు బాప్తిస్మము పొందటంవల్ల క్రీస్తులో సమాధి పొందారు. క్రీస్తును బ్రతికించిన దేవుని శక్తి పట్ల మీకున్న విశ్వాసం వలన మిమ్మల్ని కూడా దేవుడు ఆయనతో సహా బ్రతికించాడు. అంటే బాప్తిస్మము వల్ల యిది కూడా సంభవించింది. </span>
<span class='v CL2_13' data-id='CL2_13'><span class='v-num v-13'>13&nbsp;</span>మీరు చేసిన పాపాలవల్ల, పాపాలతో కూడుకొన్న ఈ దేహం నుండి స్వేచ్ఛ పొందకుండా మీరు గతంలో ఆత్మీయంగా మరణించారు. కాని దేవుడు మీ పాపాలన్నిటినీ క్షమించి క్రీస్తుతో సహా మిమ్మల్ని బ్రతికించాడు. </span>
<span class='v CL2_14' data-id='CL2_14'><span class='v-num v-14'>14&nbsp;</span>ఆ పద్ధతులను గురించి, నియమాలను గురించి మనం వ్రాత మూలంగా అంగీకరించిన పత్రాన్ని, అది మనకు వ్యతిరేకంగా ఉంది కనుక, ఆయన దానిని తీసుకెళ్ళి మేకులతో సిలువకు కొట్టాడు. </span>
<span class='v CL2_15' data-id='CL2_15'><span class='v-num v-15'>15&nbsp;</span>అధికారాలను, శక్తుల్ని పనికి రాకుండా చేసి వాటిని బహిరంగంగా హేళన చేసి, సిలువతో వాటిపై విజయం సాధించాడు. </span></div>
<div class='p'>
<span class='v CL2_16' data-id='CL2_16'><span class='v-num v-16'>16&nbsp;</span>అందువల్ల అన్నపానాల విషయంలో గాని, మత సంబంధమైన పండుగ విషయాల్లో గాని, అమావాస్య పండుగ విషయంలో గాని, యూదుల విశ్రాంతి రోజు విషయంలో కాని యితరులు మీపై తీర్పు చెప్పకుండా జాగ్రత్తపడండి. </span>
<span class='v CL2_17' data-id='CL2_17'><span class='v-num v-17'>17&nbsp;</span>ఇవి నీడలా రానున్న వాటిని సూచిస్తున్నాయి. కాని సత్యం క్రీస్తులో ఉంది. </span>
<span class='v CL2_18' data-id='CL2_18'><span class='v-num v-18'>18&nbsp;</span>కొందరు తాము దివ్యదర్శనం చూసామని, కనుక తాము గొప్ప అని చెప్పుకొంటారు. అతి వినయం చూపుతూ దేవదూతల్ని పూజిస్తుంటారు. వాళ్ళు మిమ్మల్ని అయోగ్యులుగా పరిగణించకుండా జాగ్రత్త పడండి. వాళ్ళు ప్రాపంచిక దృష్టితో ఆలోచిస్తారు. కనుక, నిష్కారణంగా గర్విస్తూవుంటారు. </span>
<span class='v CL2_19' data-id='CL2_19'><span class='v-num v-19'>19&nbsp;</span>శిరస్సు కారణంగా కీళ్ళు, నరాలు దేహాన్ని ఒకటిగా ఉంచి ఆ దేహానికి శక్తిని కలిగిస్తున్నాయి. శిరస్సు కారణంగా దేవుని ఆదేశానుసారం ఆ దేహం అభివృద్ధి చెందుతూ ఉంటుంది. అలాంటి శిరస్సుతో వాళ్ళు సంబంధం తెంచుకొన్నారు. </span></div>
<div class='p'>
<span class='v CL2_20' data-id='CL2_20'><span class='v-num v-20'>20&nbsp;</span>మీరు క్రీస్తుతో మరణించినప్పుడే ఈ ప్రపంచం యొక్క ప్రాథమిక నియమాల నుండి స్వేచ్ఛను పొందారు. మరి అలాంటప్పుడు ఈ ప్రపంచానికి చెందిన వాళ్ళైనట్లు ఆ ప్రాథమిక నియమాలను ఎందుకు పాటిస్తున్నారు: </span>
<span class='v CL2_21' data-id='CL2_21'><span class='v-num v-21'>21&nbsp;</span>“ఇది వాడకు, దాన్ని రుచి చూడకు, ఇది ముట్టుకోకు” </span>
<span class='v CL2_22' data-id='CL2_22'><span class='v-num v-22'>22&nbsp;</span>ఈ నియమాలు మానవుల ఆజ్ఞలతో, బోధనలతో సృష్టింపబడినవి కనుక అవి వాడుక వల్ల నశించిపోయే వస్తువులలాంటివి. </span>
<span class='v CL2_23' data-id='CL2_23'><span class='v-num v-23'>23&nbsp;</span>ఇలాంటి నియమాలు పైకి తెలివైనవిగా కనిపిస్తాయి. అవి దొంగపూజలకు, దొంగవినయం చూపటానికి, దేహాన్ని అనవసరంగా, కఠినంగా శిక్షించటానికి ఉపయోగపడవచ్చు. కాని శారీరక వాంఛల్ని అదుపులో పెట్టుకోవటానికి పనికి రావు. </span></div></div>
<div class='footnotes'>

</div>
<div class='footer'><div class='nav'>
<a class='prev' href='CL1.html'></a>
<a class='home' href='index.html'></a>
<a class='next' href='CL3.html'></a>
</div></div>
</body></html>
