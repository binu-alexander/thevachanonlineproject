<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ రోమీయులకు 1</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location akshar_unicode' href='RM.html'> రోమీయులకు 1 </a>
<a class='prev' href='AC28.html'>  </a>
<a class='next' href='RM2.html'>  </a>
</div></div>
<div class='chapter section RM1 tel2010 tel RM akshar_unicode' dir='ltr' data-id='RM1' data-nextid='RM2' data-previd='AC28' lang='te'><div class='mt'>రోమీయులకు </div><div class='mt2'>వ్రాసిన లేఖ  
</div>
<div class='c'>1</div>
<div class='p'>
<span class='v RM1_1' data-id='RM1_1'><span class='verse1 v-num v-1'>1&nbsp;</span>యేసు క్రీస్తు సేవకుడైన పౌలు నుండి: </span></div>
<div class='p'>
<span class='v RM1_1' data-id='RM1_1'>దేవుడు తన అపొస్తలునిగా<span class='note' id='footnote-1164'><a href='#note-1164' class='key'>*</a></span> పని చేయటానికి రమ్మని నన్ను పిలిచినాడు. దేవుని సువార్తను ప్రకటించటానికి నన్ను ప్రత్యేకించినాడు. </span>
<span class='v RM1_2' data-id='RM1_2'><span class='v-num v-2'>2&nbsp;</span>దేవుడు ఈ సువార్తను తన ప్రవక్తలతో వ్రాయించి పవిత్ర లేఖనముల ద్వారా ఇంతకు క్రితమే తెలియచేసాడు. </span>
<span class='v RM1_3' data-id='RM1_3'><span class='v-num v-3'>3&nbsp;</span>ఈ సువార్త దేవుని కుమారుడును మన ప్రభువు అయిన యేసు క్రీస్తును గురించి. ఆయన దావీదు వంశంలో మానవునిగా జన్మించాడు. </span>
<span class='v RM1_4' data-id='RM1_4'><span class='v-num v-4'>4&nbsp;</span>పవిత్రమైన దేవుని ఆత్మ ఆయన్ని తన శక్తితో బ్రతికించి, ప్రభువైన యేసు క్రీస్తు దేవుని కుమారుడని నిరూపించినాడు. </span></div>
<div class='p'>
<span class='v RM1_5' data-id='RM1_5'><span class='v-num v-5'>5&nbsp;</span>ఆయన ద్వారా నేను దేవుని దయను పొంది ఆయన కోసం అపొస్తలుడనయ్యాను. ప్రజలందరు సువార్తను విశ్వసించి దాన్ని అనుసరించాలని దేవుని ఉద్ధేశ్యం. </span>
<span class='v RM1_6' data-id='RM1_6'><span class='v-num v-6'>6&nbsp;</span>యేసు క్రీస్తుకు చెందిన వారవుటకు పిలువబడిన వాళ్ళలో మీరు కూడా ఉన్నారు. </span></div>
<div class='p'>
<span class='v RM1_7' data-id='RM1_7'><span class='v-num v-7'>7&nbsp;</span>అందువల్ల రోము పట్టణంలో ఉన్న మీ అందరికీ వ్రాయుటమేమనగా మీరు దేవునికి ప్రియమైన వాళ్ళు. ఆయిన మిమ్మల్ని తన ప్రజగా ఉండటానికి పిలిచాడు. </span></div>
<div class='p'>
<span class='v RM1_7' data-id='RM1_7'>మన తండ్రియైన దేవుడు, యేసు క్రీస్తు ప్రభువు మీకు అనుగ్రహాన్ని ప్రసాదించి మీలో శాంతి కలుగుజేయునుగాక! </span></div>
<div class='s'>రోము నగరాన్ని దర్శించాలని అభిలాష </div>
<div class='p'>
<span class='v RM1_8' data-id='RM1_8'><span class='v-num v-8'>8&nbsp;</span>మీ విశ్వాసాన్ని గురించి ప్రపంచానికంతా తెలిసింది. కనుక నన్ను ముందు యేసు క్రీస్తు ద్వారా దేవునికి కృతజ్ఞతలు అర్పించనివ్వండి. </span>
<span class='v RM1_9' data-id='RM1_9'><span class='v-num v-9'>9&nbsp;</span>నేను దేవుని కుమారుని సువార్తను ప్రకటించి మనస్పూర్తిగా ఆయన సేవ చేస్తున్నాను. </span>
<span class='v RM1_10' data-id='RM1_10'><span class='v-num v-10'>10&nbsp;</span>నేను ప్రార్థనలు చేసినప్పుడెల్లా విడువకుండా మిమ్మల్ని జ్ఞాపకం చేసుకొంటాను. దానికి ఆ దేవుడే సాక్షి. చివరకు ఇప్పుడైనా నేను మీ దగ్గరకు రావటానికి దైవేచ్చవల్ల మార్గం ఏర్పడాలని ప్రార్థిస్తున్నాను. </span>
<span class='v RM1_11' data-id='RM1_11'><span class='v-num v-11'>11&nbsp;</span>మీకు ఆధ్యాత్మిక శక్తి కలిగేటట్లు ఆత్మీయవరాన్ని అందించాలని మీ దగ్గరకు రావాలనుకొంటున్నాను. </span>
<span class='v RM1_12' data-id='RM1_12'><span class='v-num v-12'>12&nbsp;</span>అంటే మీరూ, నేనూ మనలోవున్న విశ్వాసం ద్వారా పరస్పరం ప్రోత్సాహపరచు కోవాలని ఆశిస్తున్నాను. </span></div>
<div class='p'>
<span class='v RM1_13' data-id='RM1_13'><span class='v-num v-13'>13&nbsp;</span>సోదరులారా! నేను, మిగతా యూదులుకాని వాళ్ళనుండి ఫలం పొందినట్లే మీ నుండి కూడా ఫలం పొందాలని, మీ దగ్గరకు రావాలని ఎన్నోసార్లు అనుకున్నాను. కాని ఇప్పటి వరకు ఆటంకాలు కలిగాయి. ఈ విషయం మీరు గ్రహించాలని నా కోరిక. </span></div>
<div class='p'>
<span class='v RM1_14' data-id='RM1_14'><span class='v-num v-14'>14&nbsp;</span>గ్రీకులకు, గ్రీకులు కాని వాళ్ళకు, జ్ఞానులకు, అజ్ఞానులకు బోధించవలసిన కర్తవ్యం నాది. </span>
<span class='v RM1_15' data-id='RM1_15'><span class='v-num v-15'>15&nbsp;</span>అందుకే రోము నగరంలో ఉన్న మీకు కూడా సువార్త ప్రకటించాలని అనుకొంటున్నాను. </span></div>
<div class='p'>
<span class='v RM1_16' data-id='RM1_16'><span class='v-num v-16'>16&nbsp;</span>సువార్త విషయంలో నేను సిగ్గుపడను. ఎందుకంటే, విశ్వాసమున్న ప్రతి ఒక్కరికీ, అంటే యూదులకే కాక ఇతరులకు కూడా రక్షణను కలిగించే దేవుని శక్తి అది. </span>
<span class='v RM1_17' data-id='RM1_17'><span class='v-num v-17'>17&nbsp;</span>ఈ సువార్తలో దేవుడు మానవుల్ని నీతిమంతులుగా పరిగణించే విధానాన్ని గురించి చెప్పబడివుంది. అది విశ్వాసంతో మొదలై విశ్వాసంతో అంతమౌతుంది. దీన్ని గురించి లేఖనాల్లో, “విశ్వాసంవల్ల నీతిమంతుడైన వాడు అనంతజీవితం పొందుతాడు”<span class='note' id='footnote-1165'><a href='#note-1165' class='key'>✡</a></span> అని వ్రాయబడి ఉంది. </span></div>
<div class='s'>యూదులుకాని వాళ్ళు చేసిన పాపాలు </div>
<div class='p'>
<span class='v RM1_18' data-id='RM1_18'><span class='v-num v-18'>18&nbsp;</span>భక్తిహీనులై దుర్బుద్ధితో సత్యాన్ని అణిచిపెట్టే ప్రజలపై, దేవుడు స్వర్గంనుండి తన ఆగ్రహాన్ని చూపుతాడు. </span>
<span class='v RM1_19' data-id='RM1_19'><span class='v-num v-19'>19&nbsp;</span>తనను గురించి తెలియవలసిన విషయాలు దేవుడు వాళ్ళకు తెలియచేసాడు కనుక అవి వాళ్ళకు స్పష్టంగా తెలుసు. </span></div>
<div class='p'>
<span class='v RM1_20' data-id='RM1_20'><span class='v-num v-20'>20&nbsp;</span>కంటికి కనిపించని దేవుని గుణాలు, అంటే, శాశ్వతమైన ఆయన శక్తి, దైవికమైన ఆయన ప్రకృతి ప్రపంచం స్పష్టింపబడిన నాటినుండి సృష్టంగా కనిపిస్తున్నాయి. ఆయన సృష్టి ద్వారా, ఆయన గుణాన్ని మానవులు చూడగలిగారు. కనుక వాళ్ళు ఏ సాకూ చెప్పలేని స్థితిలో ఉన్నారు. </span></div>
<div class='p'>
<span class='v RM1_21' data-id='RM1_21'><span class='v-num v-21'>21&nbsp;</span>ఎందుకంటే, వాళ్ళకు దేవుడెవరో తెలిసినా, వాళ్ళాయనను దేవునిగా స్తుతింపలేదు. ఆయనకు కృతజ్ఞతలు కూడా చెప్పలేదు. దానికి మారుగా వాళ్ళలో పనికిమాలిన ఆలోచనలు కలిగాయి. తెలివిలేని వాళ్ళ మనసులు అందకారమైపోయాయి. </span>
<span class='v RM1_22' data-id='RM1_22'><span class='v-num v-22'>22&nbsp;</span>వాళ్ళు తాము తెలివిగల వాళ్ళమని చెప్పుకొన్నారు కాని మూర్ఖులవలె ప్రవర్తించారు. </span>
<span class='v RM1_23' data-id='RM1_23'><span class='v-num v-23'>23&nbsp;</span>ఏలాగనగా చిరకాలం ఉండే దేవుని తేజస్సును నశించిపోయే మనిషిని పోలిన విగ్రహాలకు, పక్షి విగ్రహాలకు, జంతువుల విగ్రహాలకు ప్రాకే ప్రాణుల విగ్రహాలకు మార్చి వాటిని పూజించారు. </span></div>
<div class='p'>
<span class='v RM1_24' data-id='RM1_24'><span class='v-num v-24'>24&nbsp;</span>అందువల్ల దేవుడు వాళ్ళను, వాళ్ళ హృదయాలలోని మలినమైన లైంగిక కోరికలు తీర్చు కోవటానికి వదిలివేసాడు. తద్వారా వాళ్ళు పరస్పరం తమ దేహాలను మలినం చేసుకొన్నారు. </span>
<span class='v RM1_25' data-id='RM1_25'><span class='v-num v-25'>25&nbsp;</span>దేవుడు చెప్పిన సత్యాన్ని అసత్యానికి మార్చారు. సృష్టికర్తను పూజించి ఆయన సేవ చెయ్యటానికి మారుగా ఆ సృష్టికర్త సృష్టించిన వాటిని పూజించి వాటి సేవ చేసారు. సృష్టికర్త సర్వదా స్తుతింపదగినవాడు. ఆమేన్! </span></div>
<div class='p'>
<span class='v RM1_26' data-id='RM1_26'><span class='v-num v-26'>26&nbsp;</span>పురుషులు కూడా ఈ విధంగా చెయ్యటం వల్ల, దేవుడు వాళ్ళను సిగ్గుమాలిన తమ కోరికలకు వదిలివేసాడు. వాళ్ళ స్త్రీలు కూడా సహజ సంపర్కాలను వదిలివేసి అసహజమైన సంపర్కాలకు అలవాటు పడిపోయారు. </span>
<span class='v RM1_27' data-id='RM1_27'><span class='v-num v-27'>27&nbsp;</span>అదే విధంగా, పురుషులు కూడా స్త్రీలతో సహజ సంపర్కాలు వదిలివేసి పురుషులతో సంపర్కం పొందాలనే కోరికలతో చెలరేగి పోయారు. పురుషులు పురుషులతో అసహజమైన సహవాసాలు చేసి తమ అసహజతకు తగిన శిక్షను స్వయంగా అనుభవిస్తున్నారు. </span></div>
<div class='p'>
<span class='v RM1_28' data-id='RM1_28'><span class='v-num v-28'>28&nbsp;</span>పైగా వాళ్ళు దేవునికి సంబంధించిన జ్ఞానాన్ని లెక్కచెయ్యలేదు. కనుక దేవుడు వాళ్ళను వాళ్ళ నీఛ బుద్దికి వదిలి వేసాడు. తద్వారా వాళ్ళు చెయ్యరాని పనులు చేసారు. </span>
<span class='v RM1_29' data-id='RM1_29'><span class='v-num v-29'>29&nbsp;</span>అన్యాయం, దుష్టత్వం, దురాశ, దుర్నీతి, ద్వేషం, హత్య, పోరాటం, మోసం, అసూయ అనే గుణాలు వాళ్ళలో సంపూర్ణంగా నిండి పోయాయి. వాళ్ళు వృధాగా మాట్లాడుతూ, </span>
<span class='v RM1_30' data-id='RM1_30'><span class='v-num v-30'>30&nbsp;</span>ఇతర్లను నిందిస్తూ, దేవుణ్ణి ద్వేషిస్తూ, ఇతర్లపై దౌర్జన్యం చూపుతూ, గర్విస్తూ, బడాయిలు చెప్పుకొంటూ జీవిస్తూ ఉంటారు. దుర్మార్గపు పనులు చెయ్యటానికి రకరకలా మార్గాలు కనిపెడ్తూ ఉంటారు. అంతేకాక తమ తల్లిదండ్రుల పట్ల అవిధేయతగా ప్రవర్తిస్తూ ఉంటారు. </span>
<span class='v RM1_31' data-id='RM1_31'><span class='v-num v-31'>31&nbsp;</span>వాళ్ళలో తెలివిలేదు. విశ్వాసము లేదు, హృదయము లేదు, కనికరం లేదు. </span>
<span class='v RM1_32' data-id='RM1_32'><span class='v-num v-32'>32&nbsp;</span>దేవుని నీతి నియమములకు వ్యతిరేకంగా ఇలాంటి పనులు చేసే వాళ్ళకు మరణ శిక్ష తప్పదని వాళ్ళకు తెలుసు. కాని వాళ్ళు ఆ పనులు చేస్తూ ఉండటమే కాకుండా ఆ పనులు చేసే వాళ్ళను మెచ్చుకొంటూ ఉంటారు. </span></div></div>
<div class='footnotes'>

<span class='footnote' id='note-1164'><span class='key'>* </span><a href='#footnote-1164' class='backref'>1:1</a> <span class='text'> <span class="fk">అపొస్తులుడు </span><span class="ft">అనగా పంపబడినవాడు అని అర్థం.</span></span></span>
<span class='footnote' id='note-1165'><span class='key'>✡ </span><a href='#footnote-1165' class='backref'>1:17</a> <span class='text'> <span class="xt">ఉల్లేఖము: హబక్కూకు 2:4.</span></span></span>
</div>
<div class='footer'><div class='nav'>
<a class='prev' href='AC28.html'></a>
<a class='home' href='index.html'></a>
<a class='next' href='RM2.html'></a>
</div></div>
</body></html>
