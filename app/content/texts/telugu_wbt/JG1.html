<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ న్యాయాధిపతులు 1</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location akshar_unicode' href='JG.html'> న్యాయాధిపతులు 1 </a>
<a class='prev' href='JS24.html'> &#9664; </a>
<a class='next' href='JG2.html'> &#9654; </a>
</div></div>
<div class='chapter section JG1 tel2010 tel JG akshar_unicode' dir='ltr' data-id='JG1' data-nextid='JG2' data-previd='JS24' lang='te'><div class='mt'>న్యాయాధిపతులు  
</div>
<div class='c'>1</div>
<div class='s'>కనానీయులతో యూదా యుద్ధం చేయటం </div>
<div class='p'>
<span class='v JG1_1' data-id='JG1_1'><span class='verse1 v-num v-1'>1&nbsp;</span>యెహోషువ చనిపోయాడు. అప్పుడు ఇశ్రాయేలు ప్రజలు యెహోవాకు ప్రార్థన చేసారు: యెహోవాతో, “మా వంశాలలో ఏది ముందుగా వెళ్లి, మా పక్షంగా కనానీయులకు విరోధంగా యుద్ధం చేయాలి?” అని వారు అడిగినారు. </span></div>
<div class='p'>
<span class='v JG1_2' data-id='JG1_2'><span class='v-num v-2'>2&nbsp;</span>యెహోవా, “యూదా వంశస్థులు వెళతారు. నేను వారిని ఈ దేశం తీసుకోనిస్తాను” అని ఇశ్రాయేలీయులతో చెప్పాడు. </span></div>
<div class='p'>
<span class='v JG1_3' data-id='JG1_3'><span class='v-num v-3'>3&nbsp;</span>యూదా పురుషులు, వారి సోదరులైన షిమ్యోను వంశంవారిని సహాయం అడిగారు. “సోదరులారా, మనలో ప్రతి ఒక్కరికీ కొంత భూమి ఇస్తానని యెహోవా వాగ్దానం చేశాడు. మీరు వచ్చి, మా భూమి కోసం పోరాడటంలో సహాయం చేస్తే, అప్పుడు మేము మీ భూమి కోసం పోరాడేందుకు మీకు సహాయం చేస్తాం” అన్నారు యూదా మనుష్యులు. యూదా సోదరులతో కలిసి పోరాడేందుకు షిమ్యోను మనుష్యులు అంగీకరించారు. </span></div>
<div class='p'>
<span class='v JG1_4' data-id='JG1_4'><span class='v-num v-4'>4&nbsp;</span>కనానీయులను, పెరిజ్జీయులను ఓడించుటకు యూదా మనుష్యులకు యెహోవా సహాయం చేశాడు. బెజెకు పట్టణం దగ్గర యూదావారు 10,000 వేల మందిని చంపేసారు. </span>
<span class='v JG1_5' data-id='JG1_5'><span class='v-num v-5'>5&nbsp;</span>బెజెకు పట్టణంలో బెజెకు పాలకుని యూదా మనుష్యులు చూసి అతనితో పోరాడారు. యూదా వారు కనానీయులను, పెరిజ్జీయులను ఓడించారు. </span></div>
<div class='p'>
<span class='v JG1_6' data-id='JG1_6'><span class='v-num v-6'>6&nbsp;</span>బెజెకు పాలకుడు<span class='note' id='footnote-181'><a href='#note-181' class='key'>*</a></span> పారిపోయేందుకు ప్రయత్నించాడు. కానీ యూదా వారు అతనిని తరిమి పట్టుకొన్నారు. వారు అతనిని పట్టుకున్నప్పుడు అతని కాళ్లు చేతుల బొటన వేళ్లను వారు కోసివేసారు. </span>
<span class='v JG1_7' data-id='JG1_7'><span class='v-num v-7'>7&nbsp;</span>అప్పుడు బెజెకు పాలకుడు, “డెభై మంది రాజుల కాళ్లు, చేతుల బొటన వేళ్లను నేను కోసివేసాను. ఆ రాజులు నా బల్ల మీదనుండి క్రింద రాలిన ఆహారం ముక్కలు తినవలసి వచ్చేది. ఆ రాజులకు నేను చేసిన దానిని దేవుడు ఇప్పుడు తిరిగి నాకు చెల్లించాడు” అని చెప్పాడు. బెజెకు పరిపాలకుని యూదా మనుష్యులు యెరూషలేము తీసుకుని వెళ్లారు. అతడు అక్కడ మరణించాడు. </span></div>
<div class='p'>
<span class='v JG1_8' data-id='JG1_8'><span class='v-num v-8'>8&nbsp;</span>యూదావారు యెరూషలేము మీద యుద్ధం చేసి దానిని పట్టుకొన్నారు. యెరూషలేము ప్రజలను చంపేందకు యూదావారు వారి ఖడ్గాలు ఉపయోగించారు. తర్వాత వారు పట్టణాన్ని కల్చేశారు. </span>
<span class='v JG1_9' data-id='JG1_9'><span class='v-num v-9'>9&nbsp;</span>ఆ తర్వాత యూదావారు మరికొంత మంది కనానీయులతో యుద్ధం చేయటానికి వెళ్లారు. నెగెవులోని కొండ దేశంలోను, పశ్చిమ కొండ చరియల్లోను ఆ కనానీయులు నివసించారు. </span></div>
<div class='p'>
<span class='v JG1_10' data-id='JG1_10'><span class='v-num v-10'>10&nbsp;</span>తర్వాత హెబ్రోను పట్టణంలో నివసించిన కనానీయులతో యుద్ధం చేసేందుకు యూదావారు వెళ్లారు. (హెబ్రోను కిర్యతర్బా అని పిలువబడేది.) షేషయి, అహీమాను, తల్మయి<span class='note' id='footnote-182'><a href='#note-182' class='key'>†</a></span> అనే వారిని యూదావారు ఓడించారు. </span></div>
<div class='s'>కాలేబు, అతని కుమార్తె </div>
<div class='p'>
<span class='v JG1_11' data-id='JG1_11'><span class='v-num v-11'>11&nbsp;</span>యూదా వారు ఆ చోటు విడిచిపెట్టేశారు. దెబీరులో ఉన్న ప్రజలతో యుద్ధం చేయటానికి వారు దెబీరు పట్టణం వెళ్లారు. (గతంలో దెబీరు కిర్యత్సేఫెరు అని పిలువబడింది). </span>
<span class='v JG1_12' data-id='JG1_12'><span class='v-num v-12'>12&nbsp;</span>యూదావారు యుద్ధం ప్రారంభించక ముందు, ఆ మనుష్యులకు కాలేబు ఒక వాగ్దానం చేసాడు, “కిర్యత్సేఫెరు మీద దాడిచేయాలని నేను కోరుతున్నాను. ఆ పట్టణాన్ని ముట్టడించి, దానిని పట్టుకొనేవాడికి నేను నా కుమార్తె అక్సాను ఇస్తాను. అతనిని నా కుమార్తెను వివాహం చేసుకోనిస్తాను” అని చెప్పాడు కాలేబు. </span></div>
<div class='p'>
<span class='v JG1_13' data-id='JG1_13'><span class='v-num v-13'>13&nbsp;</span>కాలేబుకు కనజు అనే పేరుగల చిన్న తమ్ముడు ఉన్నాడు. కనజుకు ఒత్నీయేలు అను పేరుగల ఒక కుమారుడు ఉన్నాడు. కిర్యత్సేఫెరు పట్టణాన్ని ఒత్నీయేలు పట్టుకున్నాడు. అందుచేత ఒత్నీయేలుకు భార్యగా ఉండేందుకు కాలేబు తన కుమార్తె అక్సాను అతనికి ఇచ్చాడు. </span></div>
<div class='p'>
<span class='v JG1_14' data-id='JG1_14'><span class='v-num v-14'>14&nbsp;</span>అక్సా ఒత్నీయేలుతో కాపురానికి వెళ్లింది. తన తండ్రిని కొంత భూమి అడగమని అక్సాతో చెప్పాడు ఒత్నీయేలు. అక్సా తన తండ్రి దగ్గరకు వెళ్లింది. ఆమె తన గాడిద మీదనుండి దిగగానే, “నీకేం కావాలి?” అని కాలేబు ఆమెను అడిగాడు. </span></div>
<div class='p'>
<span class='v JG1_15' data-id='JG1_15'><span class='v-num v-15'>15&nbsp;</span>అక్సా జవాబిచ్చింది: “నాకు ఒక ఆశీర్వాదం ఇవ్వుము. నీవు నాకు నెగెవులో ఎండిపోయిన ఎడారి భూమి ఇచ్చావు. దయచేసి నీళ్లుగల భూమి నాకు కొంత ఇవ్వుము.” కనుక ఆమె కోరినట్టు కాలేబు ఆమెకు ఇచ్చాడు. అప్పుడు ఎగువ, దిగువ నీటి మడుగులను కాలేబు ఆమెకు ఇచ్చాడు. </span></div>
<div class='p'>
<span class='v JG1_16' data-id='JG1_16'><span class='v-num v-16'>16&nbsp;</span>కెనెతీ ప్రజలు అంజూరపు చెట్ల పట్టణం (యెరికో) విడిచి, యూదా ప్రజలతో వెళ్ళారు. వారు యూదా అరణ్యంలోని ప్రజలతో కలిసి జీవించటానికి అక్కడికే వెళ్లారు. అది అరాదు పట్టణానికి సమీపంగానే నెగెవులో ఉంది. (కెనెతీ ప్రజలు మోషే మామగారి కుటుంబానికి చెందినవారు). </span></div>
<div class='p'>
<span class='v JG1_17' data-id='JG1_17'><span class='v-num v-17'>17&nbsp;</span>కనానీ ప్రజలు కొందరు జెఫతు పట్టణంలో నివసించారు. కనుక యూదావారు, షిమ్యోను వంశం వారు ఆ కనానీయుల మీద దాడిచేశారు. ఆ పట్టణాన్ని వారు పూర్తిగా ధ్వంసం చేశారు. అందుచేత వారు ఆ పట్టణానికి హోర్మా<span class='note' id='footnote-183'><a href='#note-183' class='key'>‡</a></span> అని పేరు పెట్టారు. </span></div>
<div class='p'>
<span class='v JG1_18' data-id='JG1_18'><span class='v-num v-18'>18&nbsp;</span>యూదావారు గాజా పట్టణాన్ని, దాని చుట్టూరా ఉన్న చిన్న పట్టణాలను పట్టుకొన్నారు. అష్కెలోను, ఎక్రోను పట్టణాలను, వాటి చుట్టూరా ఉన్న చిన్న పట్టణాలను కూడా యూదావారు పట్టుకొన్నారు. </span></div>
<div class='p'>
<span class='v JG1_19' data-id='JG1_19'><span class='v-num v-19'>19&nbsp;</span>యూదావారు యుద్ధం చేసినప్పుడు యెహోవా వారి పక్షంగా ఉన్నాడు. కొండ దేశంలోని భూమిని వారు స్వాధీనం చేసుకున్నారు. కానీ లోయల్లో ఉన్న ప్రజల వద్ద ఇనుప రథాలు ఉండటం చేత ఆ భూమిని యూదావారు తీసుకోలేక పోయారు. </span></div>
<div class='p'>
<span class='v JG1_20' data-id='JG1_20'><span class='v-num v-20'>20&nbsp;</span>హెబ్రోను దగ్గర ఉన్న భూమిని కాలేబుకు ఇస్తానని మోషే వాగ్దానం చేసాడు. కనుక ఆ భూమి కాలేబు కుటుంబానికి ఇవ్వబడినది. కాలేబు మనుష్యులు అనాకు యొక్క ముగ్గురు కుమారులను ఆ చోటు నుండి బలవంతంగా వెళ్లగొట్టారు. </span></div>
<div class='s'>బెన్యామీను మనుష్యులు యెరూషలేములో స్థిరపడటం </div>
<div class='p'>
<span class='v JG1_21' data-id='JG1_21'><span class='v-num v-21'>21&nbsp;</span>బెన్యామీను వంశపు వారు యెరూషలేము నుండి యెబూసీ ప్రజలను వెళ్లగొట్టలేకపోయారు. కనుక నేటికీ బెన్యామీను ప్రజలతో బాటు యెబూసీ ప్రజలు కూడా యెరూషలేములో నివసిస్తున్నారు. </span></div>
<div class='s'>యోసేపు మనుష్యులు బేతేలును పట్టుకోవటం </div>
<div class='p'>
<span class='v JG1_22 JG1_23' data-id='JG1_22'><span class='v-num v-22-23'>22-23&nbsp;</span>యోసేపు వంశం వారు బేతేలు పట్టణం మీద యుద్ధానికి వెళ్లారు. (పూర్వం బేతేలు లూజు అని పిలువబడింది.) యోసేపు వంశం వారి పక్షంగా యెహోవా ఉన్నాడు. యోసేపు వంశం వారు బేతేలు పట్టణానికి కొందరు గూఢాచారులను పంపించారు. (వీళ్లు బేతేలు పట్టణాన్ని ఓడించే మార్గాల కోసం వెదికారు). </span>
<span class='v JG1_24' data-id='JG1_24'><span class='v-num v-24'>24&nbsp;</span>గూఢచారులు బేతేలు పట్టణాన్ని గమనించి చూస్తూండగా ఆ పట్టణంలో నుండి ఒక మనిషి బయటకు రావటం వారు చూశారు. ఆ గూఢచారులు, “పట్టణంలోనికి ఒక రహస్య మార్గం మాకు చూపించు. మేము పట్టణం మీద దాడి చేస్తాము. కానీ నీవు మాకు సహాయం చేస్తే, మేము నీకు హాని చేయము” అని అతనితో చెప్పారు. </span></div>
<div class='p'>
<span class='v JG1_25' data-id='JG1_25'><span class='v-num v-25'>25&nbsp;</span>ఆ మనిషి పట్టణంలోనికిగల రహస్య మార్గాన్ని గూఢాచారులకు చూపించాడు. యోసేపు వంశస్థులు బేతేలు ప్రజలను చంపటానికి వారి ఖడ్గాలు ప్రయోగించారు. కానీ వారికి సహాయం చేసిన మనిషికి వారు హాని చేయలేదు. అతని కుటుంబం వారికి కూడ వారు హాని చేయలేదు. అతడు, అతని కుటుంబం స్వేచ్ఛగా వెళ్లనివ్వబడ్డాడు. </span>
<span class='v JG1_26' data-id='JG1_26'><span class='v-num v-26'>26&nbsp;</span>అతడు హిత్తీ ప్రజలు నివసించే దేశానికి వెళ్లి, ఒక పట్టణం నిర్మించాడు. ఆ పట్టణానికి లూజు అని అతడు పేరు పెట్టాడు. ఆ పట్టణం నేటికీ లూజు అని పిలువ బడుతూవుంది. </span></div>
<div class='s'>మిగిలిన కుటుంబ వంశాలు కనానీయులతో పోరాడటం </div>
<div class='p'>
<span class='v JG1_27' data-id='JG1_27'><span class='v-num v-27'>27&nbsp;</span>బేత్షెయానును, తయినాకు, దోరు, ఇబ్లెయామును, మెగిద్దో పట్టణాల్లో, ఆ పట్టణాల చుట్టుపక్కల ఉన్న చిన్న పట్టణాల్లో కనానీ ప్రజలు నివసిస్తున్నారు. మనష్షే వంశం వారు ఆ ప్రజలను ఆ పట్టణాల నుండి వెళ్లగొట్టలేకపోయారు. అందుచేత కనానీయులు ఉండిపోయారు. వారు తమ గృహాలు విడిచిపెట్టేందుకు నిరాకరించారు. </span>
<span class='v JG1_28' data-id='JG1_28'><span class='v-num v-28'>28&nbsp;</span>తర్వాత ఇశ్రాయేలు ప్రజలు బలవంతులై కనానీ ప్రజలను తమకు బానిసలుగా చేసుకున్నారు. కానీ ఇశ్రాయేలు ప్రజలు కనాను ప్రజలందరినీ వారి దేశంనుండి వెళ్లగొట్టలేకపోయారు. </span></div>
<div class='p'>
<span class='v JG1_29' data-id='JG1_29'><span class='v-num v-29'>29&nbsp;</span>(ఎఫ్రాయిము వంశం వారి విషయం కూడ అలాగే జరిగింది.) గెజెరులో కనానీ ప్రజలు నివసిస్తున్నారు. ఎఫ్రాయిము వంశస్తులు ఆ కనాను ప్రజలందరినీ వారి దేశం నుండి వెళ్లగొట్టలేదు. కనుక ఎఫ్రాయిము ప్రజలతోబాటు కనాను ప్రజలు కూడ గెజెరులో నివసించటం కొనసాగించారు. </span></div>
<div class='p'>
<span class='v JG1_30' data-id='JG1_30'><span class='v-num v-30'>30&nbsp;</span>జెబూలూను వంశం వారి విషయంలో కూడ అలాగే జరిగింది. కిత్రోను, నహలోలు పట్టణాల్లో కొందరు కనానీయులు నివసించారు. జెబూలూను ప్రజలు ఆ మనుష్యులను వారి దేశం నుండి వెళ్లగొట్టలేదు. ఆ కనానీయులు ఉండిపోయి, జెబూలూను వారితో నివసించారు. కానీ జెబూలూను వారు ఆ ప్రజలను తమకు బానిసలుగా పని చేయించుకొన్నారు. </span></div>
<div class='p'>
<span class='v JG1_31' data-id='JG1_31'><span class='v-num v-31'>31&nbsp;</span>(ఆషేరు వంశం వారి విషయంలో కూడా అలాగే జరిగింది.) అక్కో, సీదోను, అహ్లాబు, అక్జీబు, హెల్బా, అఫెకు, రెహోబు పట్టణాలనుండి ఇతర మనుష్యులను ఆషేరువారు వెళ్లగొట్టలేదు </span>
<span class='v JG1_32' data-id='JG1_32'><span class='v-num v-32'>32&nbsp;</span>ఆషేరువారు కనాను ప్రజలను వారి దేశం నుండి వెళ్లగొట్టలేదు. కనుక ఆ కనానీయులు ఆషేరు ప్రజలతో కలిసి జీవించటం కొనసాగించారు. </span></div>
<div class='p'>
<span class='v JG1_33' data-id='JG1_33'><span class='v-num v-33'>33&nbsp;</span>(నఫ్తాలి వంశం వారి విషయంలో కూడా ఇలాగే జరిగింది). బేత్షెమెషు, బేతనాతు పట్టణాలలోని ప్రజలను నఫ్తాలీ ప్రజలు వెళ్లగొట్టలేదు. కనుక నఫ్తాలి ప్రజలు ఇతరులతో కలసి ఆ పట్టణాలలోనే నివసించటం కొనసాగించారు. ఆ కనానీ ప్రజలు నఫ్తాలీ వారికి బానిసలుగా పని చేసారు. </span></div>
<div class='p'>
<span class='v JG1_34' data-id='JG1_34'><span class='v-num v-34'>34&nbsp;</span>అమోరీయులు, దాను వంశం వారిని కొండ దేశంలో నివసించేట్టుగా బలవంతం చేసారు. దాను ప్రజలు లోయలలో నివసించేందుకు అమోరీ ప్రజలు రానివ్వ లేదు. కనుక దాను వారు కొండలలోనే ఉండిపోవాల్సి వచ్చింది. </span>
<span class='v JG1_35' data-id='JG1_35'><span class='v-num v-35'>35&nbsp;</span>అమోరీయులు అయ్యాలోను, హెరెసు కొండలోను, షయల్బీములోను నివసించేందుకు అమోరీయులు తీర్మానించుకున్నారు. తరువాత యోసేపువంశం బలమైనదిగా పెరిగింది. అప్పుడు వారు అమోరీయులను తమకు బానిసలుగా పని చేయించుకున్నారు. </span>
<span class='v JG1_36' data-id='JG1_36'><span class='v-num v-36'>36&nbsp;</span>అమోరీయుల దేశం తేలు కనుమనుండి హస్సెలా వరకు, ఆ పైన హస్సెలాకు అవతల కొండ దేశంలోనికీ విస్తరించింది. </span></div></div>
<div class='footnotes'>

<span class='footnote' id='note-181'><span class='key'>* </span><a href='#footnote-181' class='backref'>1:6</a> <span class='text'> <span class="fk">బెజెకు పాలకుడు (రాజు) </span><span class="ft">లేక ‘ఆదోనీ బెజెకు.’</span></span></span>
<span class='footnote' id='note-182'><span class='key'>† </span><a href='#footnote-182' class='backref'>1:10</a> <span class='text'> <span class="fk">షేషయి, అహీమాను, తల్మయి </span><span class="ft">అనాకు అను మనుష్యునికి ముగ్గురు కుమారులు. వారు రాక్షసుల్లాంటి వారు. సంఖ్యా కాండం 13:22 చూడండి.</span></span></span>
<span class='footnote' id='note-183'><span class='key'>‡ </span><a href='#footnote-183' class='backref'>1:17</a> <span class='text'> <span class="fk">హోర్మా </span><span class="ft">“సంపూర్తిగా నాశనం గావించబడటం” అని దీని అర్థం.</span></span></span>
</div>
<div class='footer'><div class='nav'>
<a class='prev' href='JS24.html'>&#9664;</a>
<a class='home' href='index.html'>&#9776;</a>
<a class='next' href='JG2.html'>&#9654;</a>
</div></div>
</body></html>
