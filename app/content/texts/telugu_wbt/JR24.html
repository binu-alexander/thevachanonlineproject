<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ యిర్మీయా 24</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location akshar_unicode' href='JR.html'> యిర్మీయా 24 </a>
<a class='prev' href='JR23.html'> &#9664; </a>
<a class='next' href='JR25.html'> &#9654; </a>
</div></div>
<div class='chapter section JR24 tel2010 tel JR akshar_unicode' dir='ltr' data-id='JR24' data-nextid='JR25' data-previd='JR23' lang='te'> 

<div class='c'>24</div>
<div class='s'>మంచి అంజూరపు పండ్లు, చెడ్డ అంజూరపు పండ్లు </div>
<div class='p'>
<span class='v JR24_1' data-id='JR24_1'><span class='verse1 v-num v-1'>1&nbsp;</span>యెహోవా నాకు ఈ వస్తువులను చూపించాడు: యెహోవా మందిరం ముందు ఉంచబడిన రెండు బుట్టల అంజూరపు పండ్లను చూశాను. (నాకు ఈ దర్శనం బబలోను రాజైన నెబకద్నెజరు యెకోన్యాను<span class='note' id='footnote-811'><a href='#note-811' class='key'>*</a></span> బందీగా తీసుకొని పోయిన తరువాత కలిగింది. యెకోన్యా రాజైన యెహోయాకీము కుమారుడు. యెకోన్యా, అతని ముఖ్యమైన అధికారులు యెరూషలేము నుండి తీసుకొని పోబడినారు. వారు బబలోనుకు బందీలుగా కొనిపోబడినారు. నెబకద్నెజరు యూదా రాజ్యంలోని చాలా మంది వడ్రంగులను, లోహపు పనివారలను కూడ తీసుకొనిపోయాడు.) </span>
<span class='v JR24_2' data-id='JR24_2'><span class='v-num v-2'>2&nbsp;</span>ఒక బుట్ట నిండా మంచి అంజూరపు పండ్లున్నాయి. అవి వాటి కాలం కంటే ముందు పండిన పండ్లవలె ఉన్నాయి. కాని రెండవ బుట్టలో కుళ్లిపోయిన అంజూరపు పండ్లున్నాయి. అవి తినటానికి పనికి రాకుండా కుళ్లి పోయాయి. </span></div>
<div class='p'>
<span class='v JR24_3' data-id='JR24_3'><span class='v-num v-3'>3&nbsp;</span>“యిర్మీయా, నీవు ఏమి చూస్తున్నావు? అని యెహోవా నన్ను అడిగాడు. </span></div>
<div class='p'>
<span class='v JR24_3' data-id='JR24_3'>“నేను అంజూరపు పండ్లను చూస్తున్నాను. అని చాలా మంచి పండ్లు. చెడి పోయిన పండ్లు కుళ్లి పోయాయి. అవి తినటానికి పనికి రాకుండా కుళ్లిపోయాయి,” అని నేను సమాధానమిచ్చాను. </span></div>
<div class='p'>
<span class='v JR24_4' data-id='JR24_4'><span class='v-num v-4'>4&nbsp;</span>పిమ్మట యెహోవా వర్తమానం నాకు చేరింది. </span>
<span class='v JR24_5' data-id='JR24_5'><span class='v-num v-5'>5&nbsp;</span>ఇశ్రాయేలు దేవుడైవ యెహోవా ఇలా చెప్పాడు: “యూదా ప్రజలు తమ దేశాన్నుండి బయటకు కొనిపోబడ్డారు. వారు శత్రువు వారిని బబలోనుకు తీసుకొనిపోయాడు. ఆ ప్రజలు ఈ మంచి అంజూరపండ్లలా ఉన్నారు. ఆ ప్రజల పట్ల నేను కనికరం చూపుతాను. </span>
<span class='v JR24_6' data-id='JR24_6'><span class='v-num v-6'>6&nbsp;</span>నేను వారిని రక్షిస్తాను. నేను వారిని తిరిగి యూదా రాజ్యానికి తీసుకొని వస్తాను. నేను వారిని చీల్చి పారవేయను. వారిని పైకి తీసుకొని వస్తాను! వారిని పెరికి వేయను. వారు అభివృద్ది చెందటానికి వారిని స్థిరంగా నాటుతాను. </span>
<span class='v JR24_7' data-id='JR24_7'><span class='v-num v-7'>7&nbsp;</span>వారు నన్ను తెలుసుకొనగోరేలా చేస్తాను. నేనే యెహోవానని వారు తెలుసుకుంటారు. వారు నా ప్రజలు; నేను వారి దేవుడను. బబలోనులో వున్న ఆ బందీలంతా పూర్ణహృదయ పరివర్తనతో నా వైపు తిరుగుతారు గనుక నేనిదంతా చేస్తున్నాను. </span></div>
<div class='p'>
<span class='v JR24_8' data-id='JR24_8'><span class='v-num v-8'>8&nbsp;</span>“కాని యూదా రాజైన సిద్కియా మాత్రం తినటానికి పనికిరాకుండా కుళ్లిపోయిన అంజూరపు పండ్లవలె అవుతాడు. సిద్కియా, అతని ఉన్నతాధికారులు, యెరూషలేములో యింకా మిగిలి వున్న ప్రజలు, మరియు ఈజిప్టులో నివసిస్తున్న యూదా ప్రజలు కుళ్లిన ఈ అంజూరపు పండ్లవలె ఉంటారు. </span>
<span class='v JR24_9' data-id='JR24_9'><span class='v-num v-9'>9&nbsp;</span>నేను వారిని శిక్షిస్తాను. ఆ శిక్ష భూమిమీద ప్రజలందరికీ భయంతో కూడిన విస్మయాన్ని కల్గిస్తుంది! యూదా వారిని చూచి తక్కిన ప్రజలు హేళన చేస్తారు. వారిని గూర్చి హాస్యోక్తులు పలుకుతారు. నేను వారిని చిందర వందర చేసి పడవేసిన అన్ని ప్రదేశాలలో ప్రజలు వారిని శపిస్తారు. </span>
<span class='v JR24_10' data-id='JR24_10'><span class='v-num v-10'>10&nbsp;</span>వారి మీదికి కత్తిని, కరువును, రోగాలను పంపుతాను. వారంతా చనిపోయే వరకు వారిని ఎదుర్కొంటూ వుంటాను. వారికి, వారి పితరులకు నేనిచ్చిన భూమిమీద వారిక ఎంత మాత్రము ఉండరు.” </span></div></div>
<div class='footnotes'>

<span class='footnote' id='note-811'><span class='key'>* </span><a href='#footnote-811' class='backref'>24:1</a> <span class='text'> <span class="fk">యెకోన్యా </span><span class="ft">రాజైన యెహోయాకీనుకు ఇది మరో పేరు. యెహోయాకీను క్రీ. పూ. 597లో బందీగా కొనిపోబడ్డాడు.</span></span></span>
</div>
<div class='footer'><div class='nav'>
<a class='prev' href='JR23.html'>&#9664;</a>
<a class='home' href='index.html'>&#9776;</a>
<a class='next' href='JR25.html'>&#9654;</a>
</div></div>
</body></html>
