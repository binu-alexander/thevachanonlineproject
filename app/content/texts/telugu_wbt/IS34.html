<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ యెషయా 34</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location akshar_unicode' href='IS.html'> యెషయా 34 </a>
<a class='prev' href='IS33.html'>  </a>
<a class='next' href='IS35.html'>  </a>
</div></div>
<div class='chapter section IS34 tel2010 tel IS akshar_unicode' dir='ltr' data-id='IS34' data-nextid='IS35' data-previd='IS33' lang='te'> 

<div class='c'>34</div>
<div class='s'>దేవుడు తన శత్రువులను శిక్షిస్తాడు </div>
<div class='p'>
<span class='v IS34_1' data-id='IS34_1'><span class='verse1 v-num v-1'>1&nbsp;</span>సకల రాజ్యములారా, దగ్గరగా వచ్చి, వినండి. ప్రజలారా, మీరంతా దగ్గరగా ఉండి వినండి. భూమి, భూమిమీద ఉన్న ప్రజలు అందరూ ఈ సంగతులు వినాలి. </span>
<span class='v IS34_2' data-id='IS34_2'><span class='v-num v-2'>2&nbsp;</span>సకల రాజ్యాల మీదా, వాటి సైన్యాల మీదా యెహోవా కోపంగా ఉన్నాడు. యెహోవా వాళ్లందర్ని నాశనం చేస్తాడు వాళ్లందరు చెంపబడేట్టు యెహోవా చేస్తాడు. </span>
<span class='v IS34_3' data-id='IS34_3'><span class='v-num v-3'>3&nbsp;</span>వారి శరీరాలు బయట పారవేయబడుతాయి. ఆ శవాలనుండి కంపువస్తుంది. వారి రక్తం కొండల నుండి ప్రవహిస్తుంది. </span>
<span class='v IS34_4' data-id='IS34_4'><span class='v-num v-4'>4&nbsp;</span>ఆకాశాలు కాగితం చుట్టలా చుట్టబడతాయి. నక్షత్రాలు చచ్చి, ద్రాక్ష లేక అంజూర చెట్ల ఆకులు రాలినట్లు రాలిపోతాయి. ఆకాశంలోని నక్షత్రాలన్నీ కరిగి పోతాయి. </span>
<span class='v IS34_5' data-id='IS34_5'><span class='v-num v-5'>5&nbsp;</span>“ఆకాశంలో నా ఖడ్గం రక్తసిక్తమైనప్పుడు ఇది జరుగుతుంది” అని యెహోవా చెబతున్నాడు. </span></div>
<div class='p'>
<span class='v IS34_5' data-id='IS34_5'>చూడండి! యెహోవా ఖడ్గం ఎదోముగుండా దూసుకొనిపోతుంది. ఆ ప్రజలు దోషులని యెహోవా తీర్పు చెప్పాడు, గనుక వారు చావాల్సిందే. </span>
<span class='v IS34_6' data-id='IS34_6'><span class='v-num v-6'>6&nbsp;</span>ఎందుకంటే, బొస్రాలో, ఎదోములో చంపబడే సమయం ఒకటి ఉండాలని యెహోవా నిర్ణయించాడు గనుక. </span>
<span class='v IS34_7' data-id='IS34_7'><span class='v-num v-7'>7&nbsp;</span>కనుక పొట్టేళ్లు, పశువులు, బలమైన కోడెదూడలు చంపబడుతాయి. దేశం వాటి రక్తంతో నిండిపోతుంది. దుమ్ము వాటి కొవ్వుతో నిండిపోతుంది. </span></div>
<div class='p'>
<span class='v IS34_8' data-id='IS34_8'><span class='v-num v-8'>8&nbsp;</span>శిక్షా సమయం ఒకటి యెహోవా ఏర్పాటు చేశాడు గనుక ఆ సంగతులు జరుగుతాయి. ప్రజలు సీయోనుకు చేసిన కీడులకు వారు బదులు చెల్లించటానికి యెహోవా ఒక సంవత్సరాన్ని ఎంచుకొన్నాడు. </span>
<span class='v IS34_9' data-id='IS34_9'><span class='v-num v-9'>9&nbsp;</span>ఎదోము నదులు వేడి తారులా ఉంటాయి. ఎదోము నేల మండుతున్న గంధకంలా ఉంటుంది. </span>
<span class='v IS34_10' data-id='IS34_10'><span class='v-num v-10'>10&nbsp;</span>అగ్ని రాత్రింబవళ్లు మండుతూ ఉంటుంది. అగ్నిని ఎవ్వరూ ఆర్పివేయలేరు. ఎదోమునుండి పొగ శాశ్వతంగా లేస్తుంది. ఆ దేశం శాశ్వతంగా ఎప్పటికీ నాశనం చేయబడుతుంది. ఆ దేశంగుండా మళ్లీ ఎవ్వరూ ఎన్నడూ ప్రయాణం చేయరు. </span>
<span class='v IS34_11' data-id='IS34_11'><span class='v-num v-11'>11&nbsp;</span>పక్షులు, చిన్న జంతువులు ఆ దేశాన్ని స్వంతంగా వాడుకొంటాయి. గుడ్లగూబలు, కాకులు అక్కడ నివసిస్తాయి. ఆ దేశం “శూన్య ఎడారి” అని పిలువబడుతుంది. </span>
<span class='v IS34_12' data-id='IS34_12'><span class='v-num v-12'>12&nbsp;</span>స్వతంత్రులు, నాయకులు అంతా పోతారు. వారు పాలించేందుకు అక్కడ ఏమీ మిగిలి ఉండదు. </span></div>
<div class='p'>
<span class='v IS34_13' data-id='IS34_13'><span class='v-num v-13'>13&nbsp;</span>అక్కడి అందమైన గృహాలన్నింటిలో ముళ్ల కంపలు, పిచ్చిపొదలు పెరుగుతాయి. అడవి కుక్కలు, గుడ్లగూబలు ఆ ఇండ్లలో నివసిస్తాయి. అడవి జంతువులు అక్కడ నివాసం ఏర్పాటు చేసుకొంటాయి. అక్కడ పెరిగే గడ్డి దుబ్బుల్లో పెద్ద పక్షులు నివసిస్తాయి. </span>
<span class='v IS34_14' data-id='IS34_14'><span class='v-num v-14'>14&nbsp;</span>అడవి పిల్లులు నక్కలతో కలిసి అక్కడ నివసిస్తాయి. అడవి మేకలు వాటి స్నేహితులను పిలుచుకొంటాయి. రాత్రులు తిరిగే జంతువులు అక్కడ విశ్రాంతి స్థలం చూచుకొంటాయి. </span>
<span class='v IS34_15' data-id='IS34_15'><span class='v-num v-15'>15&nbsp;</span>పాములు అక్కడ పుట్టలు పెడ్తాయి. పాములు అక్కడ గుడ్లు పెడ్తాయి. గుడ్లు పగులుతాయి పాము పిల్లలు ఆ చీకటి స్థలాల్లో పాకుతాయి. చచ్చిన శవాలను తినే పక్షులు, ఆడవాళ్లు వారి స్నేహితురాళ్లను కలుసుకొన్నట్టుగా అక్కడ కలుసుకొంటాయి. </span></div>
<div class='p'>
<span class='v IS34_16' data-id='IS34_16'><span class='v-num v-16'>16&nbsp;</span>యెహోవా గ్రంథాన్ని చూడండి. అక్కడ ఏమి వ్రాసి ఉందో చదవండి. ఏమీ తప్పిపోలేదు. ఆ జంతువులు కలిసి ఉంటాయని ఆ గ్రంథములో వ్రాయబడిఉంది. వాటిని ఒక్క చోట చేరుస్తానని దేవుడు చెప్పాడు. కనుక దేవుని ఆత్మ వాటిని ఒక్క చోట చేర్చటం జరుగుతుంది. </span>
<span class='v IS34_17' data-id='IS34_17'><span class='v-num v-17'>17&nbsp;</span>వాటి విషయంలో చేయాల్సిన దాన్ని దేవుడు నిర్ణయం చేశాడు. అప్పుడు దేవుడు వాటికి ఒక చోటు నిర్ణయించాడు. దేవుడు ఒక గితగీసి, వాటి స్థలం వాటికి చూపించాడు. అందుచేత ఆ దేశం ఆ జంతువులకు శాశ్వతంగా స్వంతం. సంవత్సరం వెంబడి సంవత్సరం అవి అక్కడే నివసిస్తాయి. </span></div></div>
<div class='footnotes'>

</div>
<div class='footer'><div class='nav'>
<a class='prev' href='IS33.html'></a>
<a class='home' href='index.html'></a>
<a class='next' href='IS35.html'></a>
</div></div>
</body></html>
