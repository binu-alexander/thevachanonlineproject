<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ ద్వితీయోపదేశకాండము 8</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location akshar_unicode' href='DT.html'> ద్వితీయోపదేశకాండము 8 </a>
<a class='prev' href='DT7.html'>  </a>
<a class='next' href='DT9.html'>  </a>
</div></div>
<div class='chapter section DT8 tel2010 tel DT akshar_unicode' dir='ltr' data-id='DT8' data-nextid='DT9' data-previd='DT7' lang='te'> 

<div class='c'>8</div>
<div class='s'>యెహోవాను జ్ఞాపకం చేసుకోండి </div>
<div class='p'>
<span class='v DT8_1' data-id='DT8_1'><span class='verse1 v-num v-1'>1&nbsp;</span>“ఈ వేళ నేను మీకు యిచ్చే ఆజ్ఞలు అన్నింటినీ మీరు విని, విధేయులు కావాలి. అప్పుడు మీరు జీవిస్తారు. మీరు యింకా యింకా అనేకమందిగా పెరిగి పోతారు. మీ పూర్వీకులకు యెహోవా వాగ్దానం చేసిన దేశంలో మీరు ప్రవేశించి, జీవిస్తారు. </span>
<span class='v DT8_2' data-id='DT8_2'><span class='v-num v-2'>2&nbsp;</span>ఈ 40 సంవత్సరాలు మీ దేవుడైన యెహోవా మిమ్మల్ని అరణ్యంలో నడిపించిన ఈ ప్రయాణం మొత్తం మీరు జ్ఞాపకం ఉంచుకోవాలి. యెహోవా మిమ్మల్ని పరీక్షించాడు. మిమ్మల్ని ఆయన దీనులుగా చేయాలి అనుకొన్నాడు. మీరు ఆయన ఆజ్ఞలకు విధేయులవుతున్నారో లేదో, మీ హృదయంలోని సంగతి ఆయన తెలుసుకోవాలి అనుకొన్నాడు. </span>
<span class='v DT8_3' data-id='DT8_3'><span class='v-num v-3'>3&nbsp;</span>యెహోవా మిమ్మల్ని అణచి వేసి, ఆకలితో ఉండనిచ్చాడు. తర్వాత మీ పూర్వీకులు ఎన్నడూ చూడని, మీకు యింతకు ముందు తెలియని మన్నాతో<span class='note' id='footnote-142'><a href='#note-142' class='key'>*</a></span> మిమ్మల్ని ఆయన పోషించాడు. యెహోవా ఎందుకు ఈ సంగతులు జరిగించాడు? ఎందుకంటే మనుష్యుల్ని ఆహరం మాత్రమే బ్రతికించదు అని మీరు తెలుసుకోవాలని ఆయన కోరాడు గనుక. మనుష్యులు యెహోవా నోటనుండి వచ్చే ప్రతి మాటవలన బద్రుకుతారు. </span>
<span class='v DT8_4' data-id='DT8_4'><span class='v-num v-4'>4&nbsp;</span>గడచిన ఈ 40 సంవత్సరాల్లో మీ బట్టలు చినిగిపోలేదు. మరియు మీ పాదాలు వాచిపోకుండ యెహోవా మిమ్మల్ని కాపాడాడు. </span>
<span class='v DT8_5' data-id='DT8_5'><span class='v-num v-5'>5&nbsp;</span>ఒక తండ్రి తన కుమారునికి ప్రబోధం చేసినట్టే. మీకు ప్రబోధంచేసి, మిమ్మును సరిదిద్దేందుకే మీ దేవుడైన యెహోవా ఈ సంగతులన్నీ జరిగించాడని మీరు తెలుసుకోవాలి. </span></div>
<div class='p'>
<span class='v DT8_6' data-id='DT8_6'><span class='v-num v-6'>6&nbsp;</span>“మీ దేవుడైన యెహోవా ఆజ్ఞలన్నింటికీ మీరు విధేయులు కావాలి. ఆయన మార్గాలలో నడుచుకొని, ఆయనను గౌరవించాలి. </span>
<span class='v DT8_7' data-id='DT8_7'><span class='v-num v-7'>7&nbsp;</span>నదులు, నీటి మడుగులు ఉండి, కొండల్లో, లోయల్లో నీటి ఊటలు ప్రవహించే మంచి దేశంలోనికి మీ దేవుడైన యెహోవా మిమ్మును తీసుకొని వస్తున్నాడు. </span>
<span class='v DT8_8' data-id='DT8_8'><span class='v-num v-8'>8&nbsp;</span>అది గోధుమ యవలు, ద్రాక్షాతోటలు, అంజూరపు చెట్లు, దానిమ్మ చెట్లతో నిండిన దేశం. ఒలీవ నూనె, తేెనెగల దేశం అది. </span>
<span class='v DT8_9' data-id='DT8_9'><span class='v-num v-9'>9&nbsp;</span>అక్కడ మీకు ఆహారం సమృద్ధిగా ఉంటుంది. మీరు ఏమీ లేకుండా ఉండరు. ఆ దేశంలో మీరు ఆ కొండలు తవ్వి రాళ్లు, యినుము, రాగి తీయవచ్చును. </span>
<span class='v DT8_10' data-id='DT8_10'><span class='v-num v-10'>10&nbsp;</span>మీరు తినాలని ఆశించేవి అన్నీ మీకు దొరుకుతాయి. అప్పుడు మీకు ఆయన యిచ్చిన మంచి దేశం కోసం మీరు మీ దేవుడైన యెహోవాను స్తుతిస్తారు. </span></div>
<div class='s'>యెహోవా చేసినదాన్ని మరచిపోకండి </div>
<div class='p'>
<span class='v DT8_11' data-id='DT8_11'><span class='v-num v-11'>11&nbsp;</span>“జాగ్రత్తగా ఉండండి మీ దేవుడైన యెహోవాను మరచిపోవద్దు. ఈ వేళ నేను మీకు ఇస్తున్న ఆజ్ఞలు. చట్టాలు, నియమాలు జాగ్రత్తగా పాటించండి. </span>
<span class='v DT8_12' data-id='DT8_12'><span class='v-num v-12'>12&nbsp;</span>మీరు తినేందుకు ఆహరం సమృద్ధిగా మీకు ఉంటుంది, మీరు మంచి యిళ్లు కట్టుకొని వాటిలో నివాసం చేస్తారు. </span>
<span class='v DT8_13' data-id='DT8_13'><span class='v-num v-13'>13&nbsp;</span>మీ పశువులు, మందలు విస్తారంగా పెరుగుతాయి. మీకు మరింత ఎక్కువ వెండి బంగారం ఉంటుంది. మీకు విస్తారంగా వస్తుసామగ్రి ఉంటుంది. </span>
<span class='v DT8_14' data-id='DT8_14'><span class='v-num v-14'>14&nbsp;</span>అలా జరిగి నప్పుడు మీరు గర్వించకుండా జాగ్రత్తగా ఉండాలి. మీ దేవుడైన యెహోవాను మీరు మరచిపోకూడదు. మీరు బానిసలుగా ఉన్న ఈజిప్టు దేశంనుండి ఆయనే మిమ్మల్ని బయటికి తీసుకొని వచ్చాడు. </span>
<span class='v DT8_15' data-id='DT8_15'><span class='v-num v-15'>15&nbsp;</span>భయంకర మైన మహాగొప్ప అరణ్యంలో మిమ్మల్ని యెహోవా నడిపించాడు. ఆ అరణ్యంలో విషసర్పాలు, తేళ్లు ఉండినవి. నేల ఎండిపోయి, ఎక్కడా నీళ్లు లేవు. కానీ యెహోవా మీకు బండలో నుండి నీళ్లు ఇచ్చాడు. </span>
<span class='v DT8_16' data-id='DT8_16'><span class='v-num v-16'>16&nbsp;</span>మీ పూర్వీకులు ఎన్నడూ ఎరుగని మన్నాతో ఆయన మిమ్మల్ని అరణ్యంలో పోషించాడు. యెహోవా మిమ్మల్ని పరీక్షించాడు. ఎందుకంటే యెహోవా మిమ్మల్ని దీనులుగా చేయాలను కొన్నాడు. అంతంలో మీకు అంతా మంచి జరగాలని ఆయన కోరాడు. </span>
<span class='v DT8_17' data-id='DT8_17'><span class='v-num v-17'>17&nbsp;</span>‘ఈ ఐశ్వర్యం అంతా నా శక్తి సామర్థ్యాలతో సంపాదించాను’ అని ఎన్నడూ మీలో మీరు అనుకోవద్దు. </span>
<span class='v DT8_18' data-id='DT8_18'><span class='v-num v-18'>18&nbsp;</span>మీ దేవుడైన యెహోవాను జ్ఞాపకం చేసుకోండి. ఐశ్వర్యం సంపాదించుకొనేందుకు శక్తిని యిచ్చేవాడు ఆయనే అని జ్ఞాపకం ఉంచుకోండి. యెహోవా ఎందుకు ఇలా చేస్తాడు? ఎందుకంటే మీ పూర్వీకులతో ఆయన చేసిన ఒడంబడికను ఈ వేళ ఆయన నిలబెట్టుకొంటున్నాడు గనుక. </span></div>
<div class='p'>
<span class='v DT8_19' data-id='DT8_19'><span class='v-num v-19'>19&nbsp;</span>“ఎన్నటికీ మీ దేవుడైన యెహోవాను మరువ కండి. ఇతర దేవుళ్లను పూజించి సేవించేందుకు ఎన్నడూ వాటిని అనుసరించవద్దు. మీరు అలా గనుక చేస్తే, ఈ వేళే నేను మిమ్మల్ని హెచ్చరిస్తున్నాను; నిశ్చయంగా మీరు నాశనం చేయబడతారు. </span>
<span class='v DT8_20' data-id='DT8_20'><span class='v-num v-20'>20&nbsp;</span>దేశాలను మీరు నాశనం చేసేటట్టు యెహోవా చేసాడు. మీ ఎదుట దేశాలను యెహోవా నాశనం చేస్తున్నట్టుగానే మీరూ నాశనం చేయబడతారు. మీ దేవుడైన యెహోవాకు మీరు విధేయులు కాలేదు గనుక ఇలా జరుగుతుంది. </span></div></div>
<div class='footnotes'>

<span class='footnote' id='note-142'><span class='key'>* </span><a href='#footnote-142' class='backref'>8:3</a> <span class='text'> <span class="fk">మన్నా </span><span class="ft">దేవుడు, ఇశ్రాయేలీయులు అరణ్యంలో 40 సంవత్సరాలు ప్రయాణం చేసినప్పుడు వారికి ఆకాశ మునుండి పంపిన ప్రత్యేక ఆహారం.</span></span></span>
</div>
<div class='footer'><div class='nav'>
<a class='prev' href='DT7.html'></a>
<a class='home' href='index.html'></a>
<a class='next' href='DT9.html'></a>
</div></div>
</body></html>
