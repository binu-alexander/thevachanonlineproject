<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ యెహోషువ 2</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location akshar_unicode' href='JS.html'> యెహోషువ 2 </a>
<a class='prev' href='JS1.html'> &#9664; </a>
<a class='next' href='JS3.html'> &#9654; </a>
</div></div>
<div class='chapter section JS2 tel2010 tel JS akshar_unicode' dir='ltr' data-id='JS2' data-nextid='JS3' data-previd='JS1' lang='te'> 

<div class='c'>2</div>
<div class='s'>యెరికో పట్టణంలో గూఢచారులు </div>
<div class='p'>
<span class='v JS2_1' data-id='JS2_1'><span class='verse1 v-num v-1'>1&nbsp;</span>నూను కుమారుడైన యెహోషువ, ప్రజలు అంతా ఆకాషియా దగ్గర గుడారాలు వేసుకొనిరి. యెహోషువ ఇద్దరు గూఢచారుల్ని పంపించాడు. వీళ్లను యెహోషువ పంపినట్టు మరెవ్వరికీ తెలియదు. “మీరు వెళ్లి ఆ దేశాన్ని చూడండి. ముఖ్యంగా యెరికో పట్టణాన్ని దగ్గరగా చూడండి” అని యెహోషువ ఆ మనుష్యులతో చెప్పాడు. </span></div>
<div class='p'>
<span class='v JS2_1' data-id='JS2_1'>కనుక ఆ మనుష్యులు యెరికో పట్టణం వెళ్లారు. వాళ్లు ఒక వేశ్య ఇంటికి వెళ్లి, అక్కడ వుండిరి. ఆ స్త్రీ పేరి రాహాబు. </span></div>
<div class='p'>
<span class='v JS2_2' data-id='JS2_2'><span class='v-num v-2'>2&nbsp;</span>“మన ప్రజల బలహీనత తెలుసుకొనేందుకు కొందరు ఇశ్రాయేలు మనుష్యులు వచ్చారు” అని యెరికో రాజుతో ఎవరో చెప్పారు. </span></div>
<div class='p'>
<span class='v JS2_3' data-id='JS2_3'><span class='v-num v-3'>3&nbsp;</span>కనుక యెరికో రాజు రాహాబుకు ఇలా కబురంపాడు: “నీ ఇంటికి వచ్చిదాక్కొన్న ఆ మనుష్యుల్ని దాచిపెట్టకు. వాళ్లను బయటకు తీసుకొనిరా. వాళ్లు మన దేశాన్ని వేగు చూడటానికి వచ్చారు.” </span></div>
<div class='p'>
<span class='v JS2_4' data-id='JS2_4'><span class='v-num v-4'>4&nbsp;</span>ఆ స్త్రీ వాళ్లిద్దర్నీ దాచిపెట్టేసింది. అయితే ఆమె అంది: “ఆ ఇద్దరూ ఇక్కడికి వచ్చిన మాట నిజమే. అయితే వాళ్లు ఎక్కడ్నుండి వచ్చిందీ నాకు తెలియదు. </span>
<span class='v JS2_5' data-id='JS2_5'><span class='v-num v-5'>5&nbsp;</span>సాయంకాలం, పట్టణ ద్వారాలు మూసివేసే వేళ వాళ్లు వెళ్లిపోయారు. వాళ్లు ఎక్కడికి వెళ్లిందీ నాకు తెలియదు. కానీ ఒకవేళ మీరు త్వరగా వెళ్తే మీరు వాళ్లను పట్టుకోవచ్చేమో.” </span>
<span class='v JS2_6' data-id='JS2_6'><span class='v-num v-6'>6&nbsp;</span>అయితే నిజానికి వాళ్లను అటక<span class='note' id='footnote-161'><a href='#note-161' class='key'>*</a></span> మీద జనుపకట్టెలో దాచిపెట్టింది. </span></div>
<div class='p'>
<span class='v JS2_7' data-id='JS2_7'><span class='v-num v-7'>7&nbsp;</span>కనుక రాజుగారి మనుష్యులు ఇశ్రాయేలు వాళ్లిద్దరి కోసం వెదుక్కుంటూ వెళ్లిపోయారు. యోర్దాను నది రేవుల దగ్గరకు వారు వెళ్లారు. రాజుగారి మనుష్యులు పట్టణం నుండి బయటకు వెళ్లిన ఆ సమయంలోనే పట్టణ ద్వారాలు మూసివేయబడ్డాయి. </span></div>
<div class='p'>
<span class='v JS2_8' data-id='JS2_8'><span class='v-num v-8'>8&nbsp;</span>ఆ ఇద్దరు మనుష్యులూ అప్పుడే నిద్రకు ఉపక్రమించబోతున్నారు. అయితే ఆమె అటక పైకి వెళ్లి వాళ్లతో మాట్లాడింది. </span>
<span class='v JS2_9' data-id='JS2_9'><span class='v-num v-9'>9&nbsp;</span>రాహాబు అంది, “ఈ దేశాన్ని యెహోవా మీ ప్రజలకు ఇచ్చాడని నాకు తెలుసు. మీరంటే మాకు భయం. ఈ దేశంలో ఉన్న ప్రజలందరికీ మీరంటే భయమే. </span>
<span class='v JS2_10' data-id='JS2_10'><span class='v-num v-10'>10&nbsp;</span>యెహోవా మీకు సహాయం చేసిన విధానాల్ని గూర్చి విన్నాము గనుక మాకు భయం. మీరు ఈజిప్టునుండి వచ్చినప్పుడ ఎర్ర సముద్రం ఆరిపోయేటట్టు ఆయన చేసాడని మేము విన్నాము. అమోరీ రాజులైన సీహోను, ఓగులకు మీరు చేసినదాన్ని గూర్చి కూడ మేము విన్నాము. యెర్దాను నదికి తూర్పున ఉన్న ఆ రాజులను మీరు నాశనం చేసిన సంగతి మేము విన్నాము. </span>
<span class='v JS2_11' data-id='JS2_11'><span class='v-num v-11'>11&nbsp;</span>ఆ సంగతులు మేము విని చాల భయపడిపోయాము ఇప్పుడు మా వాళ్లెవరికీ మీతో పోరాడే ధైర్యంలేదు. ఎందు చేతనంటే పైన ఆకాశాన్ని క్రింద భూమిని మీ యెహోవా దేవుడే పాలిస్తున్నాడు గనుక. </span>
<span class='v JS2_12' data-id='JS2_12'><span class='v-num v-12'>12&nbsp;</span>ఇప్పుడు మీరు నాతో ఒడంబడిక చేస్తామని మాట ఇవ్వండి. నేను మీకు సహాయం చేసాను, దయ చూపించాను. కనుక మీరు నా కుటుంబానికి దయ చూపిస్తామని యెహోవా ఎదుట ప్రమాణం చేయండి. ఇలా మీరు చేస్తామని దయచేసి నాకు చెప్పండి. </span>
<span class='v JS2_13' data-id='JS2_13'><span class='v-num v-13'>13&nbsp;</span>నా తండ్రి, తల్లి, సోదరులు, సోదరీలు, వాళ్లందరి కుటుంబాల్ని, నా కుటుంబాన్ని మీరు బ్రతుకనిస్తామని నాకు మాట ఇవ్వండి. చావునుండి మీరు మమ్మల్ని రక్షిస్తామని ప్రమాణం చేయండి.” </span></div>
<div class='p'>
<span class='v JS2_14' data-id='JS2_14'><span class='v-num v-14'>14&nbsp;</span>ఆ మనుష్యలు ఒప్పుకున్నారు. “మీ ప్రాణాల కోసం మా ప్రాణాలు ఇస్తాము. మేము చేస్తోన్న పని గూర్చి ఎవ్వరితో చెప్పకు. తర్వాత మీ దేశాన్ని యెహోవా మాకు ఇచ్చినప్పుడు మేము నీకు దయ చూపిస్తాము. నీవు మా మాట నమ్ము” అని వాళ్లు చెప్పారు. </span></div>
<div class='p'>
<span class='v JS2_15' data-id='JS2_15'><span class='v-num v-15'>15&nbsp;</span>ఆ స్త్రీ ఇల్లు పట్టణం ప్రహారీ గోడమీద కట్టబడింది. అది గోడలో ఒక భాగంగా ఉంది. కనుక ఆమె ఒక తాడు ప్రయోగించి కిటికీలోనుంచి వాళ్లిద్దర్నీ క్రిందికిదించింది. </span>
<span class='v JS2_16' data-id='JS2_16'><span class='v-num v-16'>16&nbsp;</span>అప్పుడు ఆమె వాళ్లతో అంది: “పొరబాటున కూడా మీరు రాజుగారి మనుష్యులకు కనపడకుండా పడమటి కొండల్లోకి వెళ్లిపోండి. మూడు రోజులు అక్కడ దాక్కోండి. రాజుగారి మనుష్యులు తిరిగి వచ్చాక, మీ దారిన మీరు వెళ్లవచ్చు.” </span></div>
<div class='p'>
<span class='v JS2_17' data-id='JS2_17'><span class='v-num v-17'>17&nbsp;</span>ఆ మనుష్యులు ఇద్దరూ ఆమెతో అన్నారు: “మేము నీకు వాగ్దానం చేసాము. అయితే నీవు ఒక పని చేయాలి. లేకపోతే మా వాగ్దానానికి మేము బాధ్యులంకాదు. </span>
<span class='v JS2_18' data-id='JS2_18'><span class='v-num v-18'>18&nbsp;</span>మేము తప్పించుకోనేందుకు నీవు ఈ ఎర్రటి తాడు ప్రయోగిస్తున్నావు. మేము ఈ దేశానికి తిరిగి వస్తాము. ఆ సమయంలో ఈ ఎర్రటి తాడును నీవు నీ కిటికీలో కట్టాలి. నీ తండ్రిని, తల్లిని, నీ సోదరులను, నీ కుటుంబం అంతటిని నీవు నీ ఇంట్లో చేర్చాలి. </span>
<span class='v JS2_19' data-id='JS2_19'><span class='v-num v-19'>19&nbsp;</span>ఈ ఇంట్లో ఉండే ప్రతీ ఒక్కరినీ మేము క్షేమంగా కాపాడుతాము. నీ ఇంట్లో ఉన్న వాళ్లెవరైనా దెబ్బతింటే దానికి మేము బాధ్యులము. నీ ఇంట్లోనుంచి ఎవరైనా బయటకు వెళ్లి, చంపబడితే దానికి మేము బాధ్యులము కాము. అది ఆ వ్యక్తి తప్పు అవుతుంది. </span>
<span class='v JS2_20' data-id='JS2_20'><span class='v-num v-20'>20&nbsp;</span>ఈ ఒడంబడిక మేము నీతో చేస్తున్నాము. మేము చేస్తోన్న పనిగూర్చి నీవు గనుక ఎవరితోనైనా చెప్పావు అంటే మేము ఈ ఒడంబడికకు కట్టుబడి ఉండనక్కర్లేదు.” </span></div>
<div class='p'>
<span class='v JS2_21' data-id='JS2_21'><span class='v-num v-21'>21&nbsp;</span>“ఇది నాకు సమ్మతమే” అని ఆ స్త్రీ జవాబిచ్చింది. ఆమె వాళ్లకు వీడ్కోలు చెప్పింది, వాళ్లు ఆమె ఇల్లు విడిచి బయల్దేరారు. అప్పుడు ఆమె ఆ ఎర్రటి తాడును కిటికీకి కట్టింది. </span></div>
<div class='p'>
<span class='v JS2_22' data-id='JS2_22'><span class='v-num v-22'>22&nbsp;</span>ఆ మనుష్యులు ఆమె ఇల్లు విడిచి, కొండల్లోకి వెళ్లిపోయారు. మూడు రోజులు వాళ్లు అక్కడే ఉన్నారు. రాజు మనుష్యులు మార్గం అంతా వెదికారు. మూడు రోజుల తర్వాత రాజు మనుష్యులు వెదకటం మానివేసి పట్టణానికి తిరిగి వెళ్లిపోయారు. </span>
<span class='v JS2_23' data-id='JS2_23'><span class='v-num v-23'>23&nbsp;</span>అప్పుడు ఆ మనుష్యులు ఇద్దరూ యెహోషువ దగ్గరకు ప్రయాణం మొదలుబెట్టారు. వాళ్లు కొండలు విడిచి, నది దాటారు. నూను కుమారుడైన యెహోషువ దగ్గరకు వారు వెళ్లారు. వారు తెలుసుకొన్న సమాచారం అంతా వాళ్లు యెహోషువకు చెప్పారు. </span>
<span class='v JS2_24' data-id='JS2_24'><span class='v-num v-24'>24&nbsp;</span>వారు యెహోషువతో, “నిజంగా ఆ దేశం అంతా యెహోవా మనకు ఇచ్చాడు. ఆ దేశ ప్రజలందరికీ మనమంటే భయంగా ఉంది” అని చెప్పారు. </span></div></div>
<div class='footnotes'>

<span class='footnote' id='note-161'><span class='key'>* </span><a href='#footnote-161' class='backref'>2:6</a> <span class='text'> <span class="fk">అటక </span><span class="ft">లేక మిద్దె. ఇశ్రాయేలులో మిద్దెలు సమానముగా ఉండేవి. ప్రజలు వస్తువులను ఉంచడానికి ఈ అటకలను ఉపయోగించేవారు.</span></span></span>
</div>
<div class='footer'><div class='nav'>
<a class='prev' href='JS1.html'>&#9664;</a>
<a class='home' href='index.html'>&#9776;</a>
<a class='next' href='JS3.html'>&#9654;</a>
</div></div>
</body></html>
