<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ యెహెజ్కేలు 11</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location akshar_unicode' href='EK.html'> యెహెజ్కేలు 11 </a>
<a class='prev' href='EK10.html'> &#9664; </a>
<a class='next' href='EK12.html'> &#9654; </a>
</div></div>
<div class='chapter section EK11 tel2010 tel EK akshar_unicode' dir='ltr' data-id='EK11' data-nextid='EK12' data-previd='EK10' lang='te'> 

<div class='c'>11</div>
<div class='p'>
<span class='v EK11_1' data-id='EK11_1'><span class='verse1 v-num v-1'>1&nbsp;</span>తరువాత ఆత్మ (గాలి) నన్ను యెహోవా ఆలయపు తూర్పుద్వారం వద్దకు తీసుకొని వెళ్లింది. <span class='add'>సూర్యుడు ఉదయించే వైపుకు</span> ఈ ద్వారం తిరిగి ఉంది. ఈ ద్వారం ముందు ఇరవై ఐదు మంది మనుష్యులున్నట్లు నేను చూశాను. అజ్జూరు కుమారుడైన యజన్యా వారితోవున్నాడు. బెనాయా కుమారుడు పెలట్యా కూడా అక్కడ వున్నాడు. పెలట్యా ఆ ప్రజలకు నాయకుడుగా ఉండెను. </span></div>
<div class='p'>
<span class='v EK11_2' data-id='EK11_2'><span class='v-num v-2'>2&nbsp;</span>పిమ్మట దేవుడు నాతో ఇలా అన్నాడు: “నరపుత్రుడా, ఈ నగరానికి కీడు మూడే పథకాలు వేసేవారు వీరే. ప్రజలు చెడు కార్యాలు చేయటానికి వీరు నిత్యం ప్రోత్సహిస్తారు. </span>
<span class='v EK11_3' data-id='EK11_3'><span class='v-num v-3'>3&nbsp;</span>ఈ మనుష్యులు, ‘మా ఇండ్లు మేము త్వరలో తిరిగి నిర్మించుకుంటాము. కుండలో మాంసంలా మేమీ నగరంలో సురక్షితంగా ఉన్నాము!’ అని అంటున్నారు. </span>
<span class='v EK11_4' data-id='EK11_4'><span class='v-num v-4'>4&nbsp;</span>వారీ అబద్ధాలు చెపుతున్నారు. కావున నీవు నా తరపున ప్రజలతో మాట్లాడాలి. ఓ నరపుత్రుడా, నీవు వెళ్లి ప్రజలకు భవిష్యత్తు యొక్క నిజాలను ప్రకటించు.” </span></div>
<div class='p'>
<span class='v EK11_5' data-id='EK11_5'><span class='v-num v-5'>5&nbsp;</span>ఆ తరువాత యెహోవా ఆత్మ నా మీదికి వచ్చింది. దేవుడు ఇలా చెప్పాడు: “యెహోవా ఈ మాట చెప్పాడని వారికి తెలియజేయి: ఇశ్రాయేలు వంశీయులారా, మీరు పెద్ద పెద్ద విషయాలు చేయపూనుకొంటున్నారు. కాని మీరు ఏమి ఆలో చిస్తున్నారో నాకు తెలుసు! </span>
<span class='v EK11_6' data-id='EK11_6'><span class='v-num v-6'>6&nbsp;</span>మీరీ నగరంలో అనేక మందిని చంపివేశారు. వీధులన్నిటినీ మీరు శవాలతో నింపివేశారు. </span>
<span class='v EK11_7' data-id='EK11_7'><span class='v-num v-7'>7&nbsp;</span>ఇప్పుడు మన ప్రభువైన యెహోవా చెపుతున్నదేమంటే, ‘ఈ శవాలే ఆ మాంసం. నగరమే ఆ కుండ. కాని అతడు (నెబకద్నెజరు) వచ్చి ఈ సురక్షితమైన కుండలో నుండి మిమ్మల్ని తీసుకొనిపోతాడు! </span>
<span class='v EK11_8' data-id='EK11_8'><span class='v-num v-8'>8&nbsp;</span>మీరు కత్తికి భయపడుతున్నారు. కాని మీ మీదికి నేను కత్తిని తీసుకువస్తున్నాను!’ ” మన ప్రభువైన యెహోవా ఈ విషయాలు చెప్పాడు. కావున అవి నెరవేరితీరుతాయి! </span></div>
<div class='p'>
<span class='v EK11_9' data-id='EK11_9'><span class='v-num v-9'>9&nbsp;</span>దేవుడు ఇంకా ఇలా చెప్పాడు: “మిమ్మల్ని ఈ నగరం నుండి నేను బయటికి తీసుకొని వెళతాను. మిమ్మల్ని అన్యులకు అప్పగిస్తాను. నేను మిమ్మల్ని శిక్షిస్తాను! </span>
<span class='v EK11_10' data-id='EK11_10'><span class='v-num v-10'>10&nbsp;</span>మీరు కత్తికి గురియై చనిపోతారు. నేను మిమ్మల్ని అక్కడే ఇశ్రాయేలులో శిక్షిస్తాను. తద్వారా మిమ్మల్ని శిక్షించేది నేనే అని మీరు తెలుసుకొంటారు. నేనే యెహోవాను. </span>
<span class='v EK11_11' data-id='EK11_11'><span class='v-num v-11'>11&nbsp;</span>అవును. ఈ నగరం వంటపాత్ర అవుతుంది. మీరు అందులో ఉడికే మాంసం! మిమ్మల్ని ఇక్కడే ఇశ్రాయేలులో శిక్షిస్తాను. </span>
<span class='v EK11_12' data-id='EK11_12'><span class='v-num v-12'>12&nbsp;</span>అప్పుడు నేనే యెహోవానని మీరు తెలుసుకుంటారు. మీరు భగ్నపర్చింది నా ధర్మాన్నే! మీరు నా ఆజ్ఞలను శిరసావహించలేదు. మీ చుట్టూ వున్న దేశాల ప్రజల మాదిరిగానే మీరూ జీవించటానికి నిర్ణయించు కున్నారు.” </span></div>
<div class='p'>
<span class='v EK11_13' data-id='EK11_13'><span class='v-num v-13'>13&nbsp;</span>నేను దేవుని తరపున మాట్లాడటం పూర్తిచేసిన వెంటనే బెనాయా కుమారుడైన పెలట్యా చని పోయాడు! నేను వెంటనే సాష్టాంగపడి, నా శిరస్సు భూమికి ఆనించి ఇలా పెద్ద గొంతుకతో అరిచాను: “నా ప్రభువైన ఓ యెహోవా, నీవు ఇశ్రాయేలులో మిగిలిన వారందరినీ పూర్తిగా నాశనం చేయబోతున్నావు!” </span></div>
<div class='p'>
<span class='v EK11_14' data-id='EK11_14'><span class='v-num v-14'>14&nbsp;</span>కాని యెహోవా వాక్కు నాకు వినవచ్చింది. ఆయన ఇలా చెప్పాడు: </span>
<span class='v EK11_15' data-id='EK11_15'><span class='v-num v-15'>15&nbsp;</span>“నరపుత్రుడా, ఈ దేశాన్నుండి వెడలగొట్టబడిన ఇశ్రాయేలు సంతతివారగు నీ సోదరులను నీవు ఒక్కసారి జ్ఞాపకం తెచ్చుకో. ఇక్కడికి చాలా దూరంలో వున్న దేశంలో వారు నివసిస్తున్నారు. అయినా నేను వాళ్ళను తిరిగి రప్పిస్తాను. ‘కాని యెరూషలేములో ఉంటున్న జనులు యెహోవాకు దూరంగా ఉండండి. ఈ దేశం మాకు ఇవ్వబడింది.’ ఇది మాది అని అంటున్నారు. </span></div>
<div class='p'>
<span class='v EK11_16' data-id='EK11_16'><span class='v-num v-16'>16&nbsp;</span>“కావున ఈ విషయాలు ఆ ప్రజలకు తెలియ జేయుము, మన ప్రభువైన యెహోవా చెప్పున దేమంటే, ‘నా ప్రజలు దూరదేశాలకు తరలిపోయేలా నేను ఒత్తిడి చేసిన మాట నిజమే. అనేక దేశాలలో నిపసించేలా వారిని చెల్లా చెదురు చేశాను. అయినా వాళ్ళు ఆ దేశాలలో ఉన్నప్పుడు కొద్దికాలం నేనే వారి ఆలయమై ఉంటాను. </span>
<span class='v EK11_17' data-id='EK11_17'><span class='v-num v-17'>17&nbsp;</span>కావున వారి ప్రభువైన యెహోవా వారిని తిరిగి తీసుకువస్తాడని నీవు ఆ ప్రజలకు చెప్పాలి. నేను మిమ్మల్ని అనేకదేశాలకు చెదరగొట్టాను. కాని మిమ్మల్ని మళ్లీ చేరదీసి, ఆయా దేశాలనుండి తిరిగి తీసుకొని వస్తారు. ఇశ్రాయేలు దేశాన్ని మళ్లీ మీకు ఇస్తాను! </span>
<span class='v EK11_18' data-id='EK11_18'><span class='v-num v-18'>18&nbsp;</span>నా ప్రజలు తిరిగి వచ్చినప్పుడు ఇప్పుడు ఇక్కడ ఉన్న అపవిత్రమైన విగ్రహాలన్నింటినీ నాశనం చేస్తారు. </span>
<span class='v EK11_19' data-id='EK11_19'><span class='v-num v-19'>19&nbsp;</span>నేను వారందరినీ చేరదీసి, ఒక్క మనిషిలా వారిలో ఐకమత్యం కలుగజేస్తాను. వారికి నూతన ఆత్మ కలుగజేస్తాను. రాతి గుండెను వెలికితీసి, దాని స్థానంలో స్పందించే గుండెను అమర్చుతాను. </span>
<span class='v EK11_20' data-id='EK11_20'><span class='v-num v-20'>20&nbsp;</span>అప్పుడు వారు నా ధర్మాలను పాటిస్తారు. వారు నా ఆజ్ఞలను పాటిస్తారు. నేను వారికి చెప్పిన పనులు చేస్తారు. అప్పుడు వారు నిజంగా నా ప్రజలవుతారు. నేను వారి దేవుడి నవుతాను.’ ” </span></div>
<div class='p'>
<span class='v EK11_21' data-id='EK11_21'><span class='v-num v-21'>21&nbsp;</span>దేవుడు ఇంకా ఇలా అన్నాడు: “కాని ఇప్పుడు వారి హృదయాలు ఆ భయంకరమైన, హేయమైన విగ్రహాలకు చెందివున్నాయి. కనుక ఆ ప్రజలు చేసిన దుష్కార్యాలకు నేను వారిని శిక్షించాలి.” నా ప్రభువైన యెహోవా ఆ మాటలు చెప్పాడు. </span>
<span class='v EK11_22' data-id='EK11_22'><span class='v-num v-22'>22&nbsp;</span>పిమ్మట కెరూబులు తమ రెక్కలు విప్పి గాలిలో ఎగిరిపోయారు. చక్రాలు వారితో వెళ్లాయి. ఇశ్రాయేలు దేవుని మహిమ వారిపైన ఉంది. </span>
<span class='v EK11_23' data-id='EK11_23'><span class='v-num v-23'>23&nbsp;</span>యెహోవా మహిమ గాలిలోకి లేచి యెరూషలేమును వదిలి వెళ్లింది. యెరూషలేముకు తూర్పున వున్న కొండ<span class='note' id='footnote-920'><a href='#note-920' class='key'>*</a></span> మీద దేవుడు ఒక్క క్షణం ఆగాడు. </span>
<span class='v EK11_24' data-id='EK11_24'><span class='v-num v-24'>24&nbsp;</span>పిమ్మట ఆత్మ నన్ను గాలిలోకి లేపి మళ్ళీ బబలోను (బాబిలోనియా)కు తీసుకొని వచ్చింది. అది నన్ను ఇశ్రాయేలు నుండి బలవంతంగా వెళ్ల గొట్టబడిన ప్రజల వద్దకు తీసుకొనివచ్చింది. ఆ దర్శనంలోనే యెహోవా ఆత్మ గాలిలోకి లేచి, నన్ను వదిలి వెళ్లింది. అవన్నీ నేను దర్శనంలో చూశాను. </span>
<span class='v EK11_25' data-id='EK11_25'><span class='v-num v-25'>25&nbsp;</span>పిమ్మట బందీలుగా వున్న (చెరపట్టబడిన) ప్రజలతో నేను మాట్లాడాను. యెహోవా నాకు చూపిన అన్ని విషయాల గురించీ వారికి చెప్పాను. </span></div></div>
<div class='footnotes'>

<span class='footnote' id='note-920'><span class='key'>* </span><a href='#footnote-920' class='backref'>11:23</a> <span class='text'> <span class="fk">యెరూషలేముకు … కొండ </span><span class="ft">ఇది ఒలీవల కొండ.</span></span></span>
</div>
<div class='footer'><div class='nav'>
<a class='prev' href='EK10.html'>&#9664;</a>
<a class='home' href='index.html'>&#9776;</a>
<a class='next' href='EK12.html'>&#9654;</a>
</div></div>
</body></html>
