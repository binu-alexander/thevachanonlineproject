<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ లేవీయకాండము 13</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location akshar_unicode' href='LV.html'> లేవీయకాండము 13 </a>
<a class='prev' href='LV12.html'>  </a>
<a class='next' href='LV14.html'>  </a>
</div></div>
<div class='chapter section LV13 tel2010 tel LV akshar_unicode' dir='ltr' data-id='LV13' data-nextid='LV14' data-previd='LV12' lang='te'> 

<div class='c'>13</div>
<div class='s'>చర్మరోగాలను గూర్చిన నియమాలు </div>
<div class='p'>
<span class='v LV13_1' data-id='LV13_1'><span class='verse1 v-num v-1'>1&nbsp;</span>మోషే, అహరోనులకు యెహోవా ఇలా చెప్పాడు: </span>
<span class='v LV13_2' data-id='LV13_2'><span class='v-num v-2'>2&nbsp;</span>“ఒక వ్యక్తి చర్మం మీద వాపు ఉండవచ్చును, లేక అది పొక్కుగాని, నిగనిగలాడు మచ్చగాని కావచ్చును. ఆ మచ్చ కుష్ఠురోగంలా కనబడితే, యాజకుడగు అహరోను దగ్గరకు గాని, యాజకులైన అతని కుమారుల దగ్గరకుగాని ఆ వ్యక్తిని తీసుకొనిరావాలి. </span>
<span class='v LV13_3' data-id='LV13_3'><span class='v-num v-3'>3&nbsp;</span>ఆ వ్యక్తి చర్మంమీది మచ్చను యాజకుడు పరిశీలించాలి. ఆ మచ్చలోని వెంట్రుకలు తెల్లబడినా, ఆ మచ్చ అతని చర్మంకంటె లోతుకు ఉన్నా అది కుష్ఠురోగమే. యాజకుడు ఆ వ్యక్తిని పరిశీలించటం ముగించగానే ఆ వ్యక్తి కుష్ఠురోగి అని యాజకుడు ప్రకటించాలి. </span></div>
<div class='p'>
<span class='v LV13_4' data-id='LV13_4'><span class='v-num v-4'>4&nbsp;</span>“కొన్నిసార్లు ఒక వ్యక్తి చర్మంమీద ఒక తెల్లమచ్చ ఉంటుంది. కానీ ఆ మచ్చ చర్మంలోపలికి ఉండదు. అదే నిజమైతే ఆ వ్యక్తిని ఏడు రోజులపాటు ఇతరులనుండి యాజకుడు వేరు చేయాలి. </span>
<span class='v LV13_5' data-id='LV13_5'><span class='v-num v-5'>5&nbsp;</span>ఏడో రోజున యాజకుడు ఆ వ్యక్తిని పరిశీలించాలి. ఆ మచ్చలో మార్పు లేకుండా, అది చర్మంమీద విస్తరించకుండా ఉన్నట్టు యాజకునికి కనబడితే, అప్పుడు ఆ వ్యక్తిని మరో ఏడు రోజులపాటు యాజకుడు ప్రత్యేకించాలి. </span>
<span class='v LV13_6' data-id='LV13_6'><span class='v-num v-6'>6&nbsp;</span>ఏడు రోజుల తర్వాత మరల ఆ వ్యక్తిని యాజకుడు పరిశీలించాలి. ఆ మచ్చ మానిపోయి, చర్మంమీద విస్తరించకుండా ఉంటే, ఆ వ్యక్తి పరిశుద్ధుడు అని యాజకుడు ప్రకటించాలి. ఆ మచ్చ కేవలం పొక్కే. ఆ వ్యక్తి తన బట్టలు ఉతుక్కొని, మళ్లీ పవిత్రుడు కావాలి. </span></div>
<div class='p'>
<span class='v LV13_7' data-id='LV13_7'><span class='v-num v-7'>7&nbsp;</span>“అయితే ఆ వ్యక్తి మరల శుద్ధి చేయబడేందుకు తనను తాను యాజకునికి కనబరచుకొన్న తర్వాత, ఆ పొక్కు చర్మంమీద మరలా విస్తరిస్తే, అప్పుడు ఆ వ్యక్తి మరల యాజకుని దగ్గరకు రావాలి. </span>
<span class='v LV13_8' data-id='LV13_8'><span class='v-num v-8'>8&nbsp;</span>యాజకుడు తప్పక పరిశీలించాలి. ఒకవేళ ఆ పొక్కు చర్మం మీద విస్తరిస్తే, ఆవ్యక్తి అపవిత్రుడని యాజకుడు తప్పక ప్రకటించాలి. అది కుష్ఠురోగం. </span></div>
<div class='p'>
<span class='v LV13_9' data-id='LV13_9'><span class='v-num v-9'>9&nbsp;</span>“ఒక వ్యక్తికి కుష్ఠురోగం ఉంటే అతణ్ణి యాజకుని దగ్గరకు తీసుకొని రావాలి. </span>
<span class='v LV13_10' data-id='LV13_10'><span class='v-num v-10'>10&nbsp;</span>యాజకుడు తప్పక ఆ వ్యక్తిని పరిశీలించాలి. చర్మంలో తెల్లని వాపుఉండి, వెంట్రుకలు తెల్లబడి ఉండి, వాపులో చర్మంతెల్లగా కనబడితే </span>
<span class='v LV13_11' data-id='LV13_11'><span class='v-num v-11'>11&nbsp;</span>అప్పుడు అది ఆ వ్యక్తి చర్మంమీద చాలకాలంగా ఉన్న కుష్ఠురోగం. ఆ వ్యక్తి అపవిత్రుడు అని యాజకుడు తప్పక ప్రకటించాలి. కొద్దికాలం ఆ వ్యక్తిని మిగిలిన ప్రజలనుండి యాజకుడు ప్రత్యేకించాలి. ఎందుచేతనంటే ఆ వ్యక్తి అపవిత్రుడు అని అతనికి తెలుసు. </span></div>
<div class='p'>
<span class='v LV13_12' data-id='LV13_12'><span class='v-num v-12'>12&nbsp;</span>“కొన్నిసార్లు చర్మరోగం ఒక వ్యక్తి శరీరమంతటా వ్యాపిస్తుంది. ఆ వ్యక్తి తలనుండి పాదంవరకు చర్మంమీద అంతటా చర్మరోగం ఆవరిస్తుంది. యాజకుడు ఆ వ్యక్తి శరీరమంతా తప్పక చూడాలి. </span>
<span class='v LV13_13' data-id='LV13_13'><span class='v-num v-13'>13&nbsp;</span>చర్మరోగం శరీరమంతా వ్యాపించినట్టు, అది ఆ వ్యక్తి చర్మాన్ని పూర్తిగా తెలుపు చేసినట్టు యాజకుడు చూస్తే, అప్పుడు ఆ వ్యక్తి పవిత్రుడు అని యాజకుడు ప్రకటించాలి. </span>
<span class='v LV13_14' data-id='LV13_14'><span class='v-num v-14'>14&nbsp;</span>అయితే ఆ వ్యక్తి చర్మం పచ్చిగా ఉంటే అతడు పవిత్రుడుకాడు. </span>
<span class='v LV13_15' data-id='LV13_15'><span class='v-num v-15'>15&nbsp;</span>యాజకుడు చర్మం పచ్చిగా ఉండటం చూసినప్పుడు, ఆ వ్యక్తి అపవిత్రుడని అతడు ప్రకటించాలి. పచ్చి చర్మం పవిత్రం కాదు. అది కుష్ఠురోగం. </span></div>
<div class='p'>
<span class='v LV13_16' data-id='LV13_16'><span class='v-num v-16'>16&nbsp;</span>“చర్మం మరల పచ్చిగా తయారై తెల్లగా మారితే, అప్పుడు ఆ వ్యక్తి తప్పక యాజకుని దగ్గరకు రావాలి. </span>
<span class='v LV13_17' data-id='LV13_17'><span class='v-num v-17'>17&nbsp;</span>యాజకుడు తప్పక ఆ వ్యక్తిని పరిశీలించాలి. ఆ పొడ తెల్లబారితే ఆ పొడగల ఆ వ్యక్తి పవిత్రుడని యాజకుడు ప్రకటించాలి. ఆ వ్యక్తి పవిత్రుడు. </span></div>
<div class='p'>
<span class='v LV13_18' data-id='LV13_18'><span class='v-num v-18'>18&nbsp;</span>“ఒకవేళ దేహపు చర్మంమీద మానిపోయినపుండు ఉండవచ్చును. </span>
<span class='v LV13_19' data-id='LV13_19'><span class='v-num v-19'>19&nbsp;</span>కాని ఆ పుండు స్థానంలో తెల్లటి వాపుగాని, తెలుపు ఎరుపు కలిసి నిగనిగలాడే మచ్చగానీ ఉండవచ్చును. అప్పుడు దేహం మీది ఈ చోటును యాజకునికి చూపెట్టాలి. </span>
<span class='v LV13_20' data-id='LV13_20'><span class='v-num v-20'>20&nbsp;</span>యాజకుడు పరిశీలించాలి. వాపు చర్మంకంటె లోతుగా ఉండి, దాని మీది వెంట్రుకలు తెల్లబడి ఉంటే, అప్పుడు ఆ వ్యక్తి అపవిత్రుడు అని యాజకుడు ప్రకటించాలి. ఆ మచ్చ కుష్ఠురోగం పుండులోపలనుండి కుష్ఠురోగం బయటపడింది. </span>
<span class='v LV13_21' data-id='LV13_21'><span class='v-num v-21'>21&nbsp;</span>కానీ యాజకుడు ఆ మచ్చను చూడగా దానిమీద వెంట్రుకలు తెల్లబడక, ఆ మచ్చ చర్మంకంటె లోతుగా ఉండక మానుతున్నట్టు కనబడితే అప్పుడు యాజకుడు, ఆ వ్యక్తిని ఏడు రోజులపాటు ప్రత్యేకంగా ఉంచాలి. </span>
<span class='v LV13_22' data-id='LV13_22'><span class='v-num v-22'>22&nbsp;</span>ఒకవేళ ఆ మచ్చయింకా ఎక్కువగా చర్మంమీద విస్తరిస్తే, ఆ వ్యక్తి అపవిత్రుడని యాజకుడు ప్రకటించాలి. అది కుష్ఠుపొడ. </span>
<span class='v LV13_23' data-id='LV13_23'><span class='v-num v-23'>23&nbsp;</span>అయితే నిగనిగలాడే ఆ మచ్చ విస్తరించక, ఉన్నచోటనే ఉంటే, అది పాతపుండుకు సంబంధించిన దద్దురు మాత్రమే. ఆ వ్యక్తి పవిత్రుడు అని యాజకుడు తప్పక ప్రకటించాలి. </span></div>
<div class='p'>
<span class='v LV13_24 LV13_25' data-id='LV13_24'><span class='v-num v-24-25'>24-25&nbsp;</span>“ఒక వ్యక్తి చర్మంమీద కాలి వాత కావచ్చును. ఒకవేళ ఆ పచ్చి చర్మం తెల్లగా గాని, తెలుపు ఎరుపురంగు మచ్చలా కానీ మారితే యాజకుడు తప్పక దాన్ని పరిశీలించాలి. ఆ తెల్ల మచ్చ చర్మంకంటె లోతుగా ఉన్నట్టుగానీ, ఆ మచ్చ మీది వెంట్రుకలు తెల్లబడినా అది కుష్ఠురోగం. ఆ వాతలోనుంచి కుష్ఠురోగం బయటపడింది. అప్పుడు ఆ వ్యక్తి అపవిత్రుడు అని యాజకుడు ప్రకటించాలి. అది కుష్ఠురోగం. </span>
<span class='v LV13_26' data-id='LV13_26'><span class='v-num v-26'>26&nbsp;</span>కానీ యాజకుడు ఆ మచ్చను చూడగా నిగనిగలాడే మచ్చమీద వెంట్రుకలు లేకుండా ఆ మచ్చ చర్మంకంటె లోతుగా లేకుండ అది మానుతున్నట్టు ఉంటే ఆ వ్యక్తిని ఏడు రోజులపాటు యాజకుడు వేరుచేయాలి. </span>
<span class='v LV13_27' data-id='LV13_27'><span class='v-num v-27'>27&nbsp;</span>ఏడవ రోజున యాజకుడు ఆ వ్యక్తిని మరల పరిశీలించాలి. ఆ మచ్చ చర్మంమీద విస్తరిస్తే, అప్పుడు ఆ వ్యక్తి అపవిత్రుడని యాజకుడు ప్రకటించాలి. అది కుష్ఠురోగం. </span>
<span class='v LV13_28' data-id='LV13_28'><span class='v-num v-28'>28&nbsp;</span>అయితే నిగనిగలాడే ఆ మచ్చ చర్మంమీద విస్తరించక మానుతుంటే, అది వాత మీది వాపు మాత్రమే. ఆ వ్యక్తి పవిత్రుడు అని యాజకుడు ప్రకటించాలి. అది కేవలం వాత మచ్చ మాత్రమే. </span></div>
<div class='p'>
<span class='v LV13_29' data-id='LV13_29'><span class='v-num v-29'>29&nbsp;</span>“ఒక వ్యక్తి తలమీదగాని గెడ్డంమీద గాని పొడరావచ్చును. </span>
<span class='v LV13_30' data-id='LV13_30'><span class='v-num v-30'>30&nbsp;</span>ఒక యాజకుడు ఆ పొడను పరిశీలించాలి. ఆ పొడ చర్మంకంటె లోతుగా ఉన్నట్టు కనబడినా, దానిచుట్టూ వెంట్రుకలు పలుచగాను, పసుపుగాను ఉన్నా, ఆ వ్యక్తి అపవిత్రుడు అని యాజకుడు ప్రకటించాలి. అది చెడ్డ చర్మరోగం. </span>
<span class='v LV13_31' data-id='LV13_31'><span class='v-num v-31'>31&nbsp;</span>ఒక వేళ ఆ పొడ చర్మంకంటె లోతుగా లేకపోయినా, దానిలో నల్ల వెంట్రుకలు లేకపోతే ఆ వ్యక్తిని ఏడురోజులపాటు యాజకుడు ప్రత్యేకించాలి. </span>
<span class='v LV13_32' data-id='LV13_32'><span class='v-num v-32'>32&nbsp;</span>ఏడవ రోజున ఆ పొడను యాజకుడు పరిశీలించాలి. ఆ పొడ విస్తరించకపోయినా, దానిలో పసుపు వెంట్రుకలు పెరగకపోయినా, ఆ పొడ చర్మంకంటె లోతుగా ఉన్నట్టు కనబడకపోయినా, </span>
<span class='v LV13_33' data-id='LV13_33'><span class='v-num v-33'>33&nbsp;</span>ఆ వ్యక్తి క్షౌరం చేసుకోవాలి. కానీ అతడు ఆ పొడను కత్తిరించకూడదు. ఆ వ్యక్తిని యింకో ఏడు రోజుల వరకు యాజకుడు ప్రత్యేకించాలి. </span>
<span class='v LV13_34' data-id='LV13_34'><span class='v-num v-34'>34&nbsp;</span>ఏడవ రోజున యాజకుడు ఆ పొడను పరిశీలించాలి. ఆ పొడ చర్మంలోనికి విస్తరించక, అది చర్మంకంటె లోతుగా ఉన్నట్టు కనబడకపోయినా, ఆ వ్యక్తి పవిత్రుడు అని యాజకుడు ప్రకటించాలి. ఆ వ్యక్తి తన బట్టలు ఉతుకుకొని శుద్ధుడు కావాలి. </span>
<span class='v LV13_35' data-id='LV13_35'><span class='v-num v-35'>35&nbsp;</span>కానీ ఆ వ్యక్తి పవిత్రుడయిన తర్వాత ఆ పొడ చర్మంమీద వ్యాపిస్తే, </span>
<span class='v LV13_36' data-id='LV13_36'><span class='v-num v-36'>36&nbsp;</span>యాజకుడు మరల ఆ వ్యక్తిని పరిశీలించాలి. ఆ పొడ చర్మంమీద వ్యాపిస్తే, పసుపు వెంట్రుకల కోసం యాజకుడు చూడక్కర్లేదు. ఆ వ్యక్తి అపవిత్రుడు. </span>
<span class='v LV13_37' data-id='LV13_37'><span class='v-num v-37'>37&nbsp;</span>అయితే ఆ వ్యాధి మానిపోయినట్టు యాజకుడు తలిస్తే, దానిలో నల్ల వెంట్రుకలు పెరుగుతుంటే ఆ రోగం మాని పోయింది. ఆ వ్యక్తి పవిత్రుడు. ఆ వ్యక్తి పవిత్రుడు అని యాజకుడు ప్రకటించాలి. </span></div>
<div class='p'>
<span class='v LV13_38' data-id='LV13_38'><span class='v-num v-38'>38&nbsp;</span>“ఒక వ్యక్తి చర్మంమీద తెల్ల మచ్చలు ఉంటే, </span>
<span class='v LV13_39' data-id='LV13_39'><span class='v-num v-39'>39&nbsp;</span>ఒక యాజకుడు ఆ మచ్చలను పరిశీలించాలి. ఒకవేళ ఆ వ్యక్తి చర్మంమీది మచ్చలు వాడిపోయి తెలుపుగా ఉంటే అది హానికరము కాని పొక్కులు మాత్రమే. ఆ వ్యక్తి పవిత్రుడు. </span></div>
<div class='p'>
<span class='v LV13_40' data-id='LV13_40'><span class='v-num v-40'>40&nbsp;</span>“ఒక వ్యక్తి తలమీద వెంట్రుకలు ఊడి పోవచ్చును. అతడు పవిత్రుడు. అది కేవలం బట్టతల </span>
<span class='v LV13_41' data-id='LV13_41'><span class='v-num v-41'>41&nbsp;</span>ఒకని తల ముందు భాగంలో వెంట్రుకలు రాలిపోవచ్చును. అతడు పవిత్రుడు. అది కేవలం మరో రకం బట్టతల. </span>
<span class='v LV13_42' data-id='LV13_42'><span class='v-num v-42'>42&nbsp;</span>కానీ అతని తలమీద ఎరుపు తెలుపు పొడ ఉంటే అది చర్మవ్యాధి. </span>
<span class='v LV13_43' data-id='LV13_43'><span class='v-num v-43'>43&nbsp;</span>ఒక యాజకుడు ఆ వ్యక్తిని పరిశీలించాలి. ఆ పొడ వాపు ఎరుపు తెలుపుగా ఉండి, శరీరంలోని ఇతర భాగాల్లో కుష్ఠు రోగంలా కనబడితే, </span>
<span class='v LV13_44' data-id='LV13_44'><span class='v-num v-44'>44&nbsp;</span>ఆ వ్యక్తి తలమీద కుష్ఠు రోగం ఉంది. ఆ వ్యక్తి అపవిత్రుడు అని యాజకుడు ప్రకటించాలి. </span></div>
<div class='p'>
<span class='v LV13_45' data-id='LV13_45'><span class='v-num v-45'>45&nbsp;</span>“ఒక వ్యక్తికి కుష్ఠు రోగం ఉంటే అతడు ఇతరులను హెచ్చరించాలి. అపవిత్రుణ్ణి అపవిత్రుణ్ణి అని కేకలు వేయాలి. అతడు తన బట్టలను చింపివేయాలి, తన తల వెంట్రుకలు విరబోసుకోవాలి, తన నోరు కప్పుకోవాలి. </span>
<span class='v LV13_46' data-id='LV13_46'><span class='v-num v-46'>46&nbsp;</span>ఆ వ్యాధి ఉన్న కాలమంతా అతను అపవిత్రుడే. ఆ వ్యక్తి అపవిత్రుడు. అతడు ఒంటరిగా బతకాలి. అతని నివాసం బసకు వెలుపల ఉండాలి. </span></div>
<div class='p'>
<span class='v LV13_47' data-id='LV13_47'><span class='v-num v-47'>47&nbsp;</span>“కొన్ని బట్టల మీద కుష్ఠుపొడ ఉండవచ్చును. ఆ బట్ట నాణ్యమైనది లేక ఉన్నది కావచ్చు. </span>
<span class='v LV13_48' data-id='LV13_48'><span class='v-num v-48'>48&nbsp;</span>బట్ట అల్లినది కావచ్చు, కుట్టినది కావచ్చు, లేదా ఒక తోలు మీద కాని, తోలుతో చేయబడిన మరి దేనిమీద కాని ఆ కుష్ఠు పొడ ఉండవచ్చును. </span>
<span class='v LV13_49' data-id='LV13_49'><span class='v-num v-49'>49&nbsp;</span>ఆ కుష్ఠుపొడ పచ్చగా కానీ ఎర్రగా కానీ ఉంటే దాన్ని యాజకునికి చూపించాలి. </span>
<span class='v LV13_50' data-id='LV13_50'><span class='v-num v-50'>50&nbsp;</span>ఆ కుష్ఠుపొడను యాజకుడు పరిశీలించాలి. దానిని ఏడు రోజుల వరకు ఒక ప్రత్యేక స్థలంలో అతడు ఉంచాలి. </span>
<span class='v LV13_51 LV13_52' data-id='LV13_51'><span class='v-num v-51-52'>51-52&nbsp;</span>ఏడవ రోజున ఆ కుష్ఠుపొడను యాజకుడు పరిశీలించాలి. ఆ కుష్ఠుపొడ తోలు మీద ఉన్నా బట్టమీద ఉన్నా ఒకటే. ఆ బట్ట కుట్టిందైనా అల్లినదైనా ఒకటే. ఆ తోలు ఉపయోగించబడింది దేని కొరకైనా ఒకటే. కుష్ఠుపొడ వ్యాపిస్తే అది నాశన కరమైనది. ఆ బట్ట లేక తోలు అపవిత్రం. ఆ పొడ అపవిత్రం. ఆ బట్ట లేక తోలును యాజకుడు కాల్చి వేయాలి. </span></div>
<div class='p'>
<span class='v LV13_53' data-id='LV13_53'><span class='v-num v-53'>53&nbsp;</span>“ఆ కుష్ఠుపొడ వ్యాపించినట్టు యాజకునికి కనబడకపోతే, ఆ తోలును లేక ఆ బట్టను ఉతకాలి. అది తోలుగాని, బట్టగాని లేక బట్ట అల్లికగాని, కుట్టింది గాని, దాన్ని ఉతకాల్సిందే. </span>
<span class='v LV13_54' data-id='LV13_54'><span class='v-num v-54'>54&nbsp;</span>ఆ బట్టను లేక తోలును ఉతకమని ఆ మనుష్యులకు యాజకుడు ఆజ్ఞాపించాలి. అప్పుడు యాజకుడు ఆ బట్టలను ఇంకా ఏడు రోజుల వరకు వేరుపరచాలి. </span>
<span class='v LV13_55' data-id='LV13_55'><span class='v-num v-55'>55&nbsp;</span>ఆ సమయం తీరగానే యాజకుడు మళ్లీ పరిశీలించాలి. ఆ కుష్ఠుపొడ ఇంకా అలానే కనబడితే అది అపవిత్రం. ఆ పొడ వ్యాపించకపోయినా సరే ఆ బట్టను లేక ఆ తోలును మీరు కాల్చివేయాలి. </span></div>
<div class='p'>
<span class='v LV13_56' data-id='LV13_56'><span class='v-num v-56'>56&nbsp;</span>“కానీ ఒక వేళ, ఆ తోలు ముక్కను లేక ఆ బట్టను యాజకుడు చూచినప్పుడు, కుష్ఠుపొడ వాడిపోయి ఉంటే, ఆ బట్ట మీద లేక తోలు మీద ఉన్న ఆ పొడను యాజకుడు చింపివేయాలి. ఆ బట్ట అల్లికది గాని, పడుగుది కానీ ఫర్వాలేదు. </span>
<span class='v LV13_57' data-id='LV13_57'><span class='v-num v-57'>57&nbsp;</span>లేదా ఆ బట్టమీద లేక ఆ తోలుమీద కుష్ఠుపొడ తిరిగి రావచ్చును. అలా జరిగతే ఆ కుష్ఠు పొడ వ్యాపిస్తుంది. ఆ చించిన బట్ట ముక్కను లేక తోలు ముక్కను కాల్చివేయాలి. </span>
<span class='v LV13_58' data-id='LV13_58'><span class='v-num v-58'>58&nbsp;</span>అయితే ఉతకిన తర్వాత కుష్ఠుపొడ మళ్లీ రాకపోతే అప్పుడు ఆ బట్ట ముక్క లేక తోలు ముక్క పవిత్రం. ఆ బట్ట కుట్టిందిగానీ అల్లిందిగానీ ఏదైనా ఫర్వాలేదు. ఆ బట్ట పవిత్రం.” </span></div>
<div class='p'>
<span class='v LV13_59' data-id='LV13_59'><span class='v-num v-59'>59&nbsp;</span>తోలు ముక్కలు లేక బట్టముక్కల మీద కుష్ఠుపొడకు సంబంధించిన నియమాలు అవి. బట్ట కుట్టింది గాని అల్లిందిగాని ఫర్వాలేదు. </span></div></div>
<div class='footnotes'>

</div>
<div class='footer'><div class='nav'>
<a class='prev' href='LV12.html'></a>
<a class='home' href='index.html'></a>
<a class='next' href='LV14.html'></a>
</div></div>
</body></html>
