<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ 2 దినవృత్తాంతములు 16</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location akshar_unicode' href='R2.html'> 2 దినవృత్తాంతములు 16 </a>
<a class='prev' href='R215.html'> &#9664; </a>
<a class='next' href='R217.html'> &#9654; </a>
</div></div>
<div class='chapter section R216 tel2010 tel R2 akshar_unicode' dir='ltr' data-id='R216' data-nextid='R217' data-previd='R215' lang='te'> 

<div class='c'>16</div>
<div class='s'>ఆసా కడపటి సంవత్సరాలు </div>
<div class='p'>
<span class='v R216_1' data-id='R216_1'><span class='verse1 v-num v-1'>1&nbsp;</span>ఆసా పాలనలో ముప్పై ఆరవ సంవత్సరంలో యూదా రాజ్యం మీదికి బయెషా దండెత్తాడు. బయెషా ఇశ్రాయేలు రాజు. అతడు రామా పట్టణానికి వెళ్లి దానిని కోటలా మర్చాడు. రామా పట్టణాన్ని బయెషా ఒక కీలక స్థానంగా వినియోగించి యూదా రాజు ఆసా వద్దకు వెళ్లటానికిగాని, అతని వద్ద నుండి బయటకు రావటానికి గాని ప్రజలకు ఆస్కారం లేకుండా చేశాడు. </span>
<span class='v R216_2' data-id='R216_2'><span class='v-num v-2'>2&nbsp;</span>ఆలయం ఖజానాలో వున్న వెండి, బంగారు నిల్వలను ఆసా తీశాడు. రాజగృహంలో వున్న వెండి, బంగారాలను కూడా అతడు తీశాడు. తరువాత ఆసా తన దూతలను బెన్హదదు వద్దకు పంపాడు. బెన్హదదు అరాము (సిరియా) రాజు. అతడు దమస్కు (డెమాస్కస్) పట్టణంలో నివసిస్తున్నాడు. ఆసా పంపిన వర్తమానం యీలా వుంది. </span>
<span class='v R216_3' data-id='R216_3'><span class='v-num v-3'>3&nbsp;</span>“బెన్హదదూ, మన ఇద్దరి మధ్య ఒక ఒడంబడిక కొనసాగేలా చూడు. అది నీ తండ్రికి, నా తండ్రికి మధ్య కొనసాగిన ఒడంబడికలా వుండాలి. చూడండి, మీకు నేను వెండి బంగారాలు పంపిస్తున్నాను. కనుక నీవిప్పుడు ఇశ్రాయేలు రాజైన బయెషాతో నీకున్న ఒడంబడికను రద్దు చేసుకోవాలి. తద్వారా అతడు నామీదకు రాకుండా, నన్ను ఒంటరిగా వదిలి, నన్ను బాధపెట్టడు.” </span></div>
<div class='p'>
<span class='v R216_4' data-id='R216_4'><span class='v-num v-4'>4&nbsp;</span>రాజైన ఆసా వర్తమానాన్ని బెన్హదదు అంగీకరించాడు. బెన్హదదు తన సైన్యాధిపతులను ఇశ్రాయేలు పట్టణాలపై దాడులు జరపమని పంపాడు. ఆ అధిపతులు ఈయోను, దాను ఆబేల్మాయీము పట్టణాలపై దాడి చేశారు. నఫ్తాలి ప్రాంతంలోవున్న పట్టణాలను కూడ వారు ఎదుర్కొన్నారు. ఈ పట్టణాలలో ధనాగారాలు వున్నాయి. </span>
<span class='v R216_5' data-id='R216_5'><span class='v-num v-5'>5&nbsp;</span>ఇశ్రాయేలు పట్టణాలపై దాడులను గూర్చి బయెషా విన్నాడు. అది విని రామా పట్టణాన్ని దుర్గంగా మార్చే పనిని బయెషా విరమించుకున్నాడు. పనిని మధ్యలో ఆపివేశాడు. </span>
<span class='v R216_6' data-id='R216_6'><span class='v-num v-6'>6&nbsp;</span>ఆ తరువాత రాజైన ఆసా యూదా ప్రజలను సమావేశపర్చాడు. వారంతా రామా పట్టణానికి వెళ్లి బయెషా కోట కట్టించటానికి తెప్పించిన రాళ్లను, కలపను పట్టుకుపోయారు. ఆసా, యూదా ప్రజలు ఆ రాళ్లను, కలపను గెబ, మిస్పా పట్టణాలను బలంగా కట్టడానికి వినియోగించారు. </span></div>
<div class='p'>
<span class='v R216_7' data-id='R216_7'><span class='v-num v-7'>7&nbsp;</span>ఆ సమయంలో దీర్ఝదర్శియైన హనానీ యూదా రాజైన ఆసా వద్దకు వచ్చాడు. హనానీ యీలా అన్నాడు: “ఆసా, నీకు సహాయం చేయటానికి నీవు అరాము (సిరియా) రాజుమీద ఆధారపడ్డావు గాని, దేవుడైన యెహోవాపై ఆధారపడలేదు. నీవు దేవుని మీద ఆధారపడవలసింది. నీవు సహాయానికి యెహోవాపై ఆధారపడలేదు గనుక, అరాము రాజు సైన్యం నీ అధీనం నుండి తప్పించుకున్నది. </span>
<span class='v R216_8' data-id='R216_8'><span class='v-num v-8'>8&nbsp;</span>ఇథియోపియనులు లూబీయులు (లిబియావారు) చాలా శక్తివంతమైన పెద్ద సైన్యాలను కలిగియున్నారు. వారికి అనేక రథాలున్నాయి, రథసారధులు వున్నారు. కాని ఆసా, అంత పెద్ద సైన్యాన్ని ఓడించటానికి నీవు యెహోవాను నమ్ముకొని, ఆయన మీద ఆధారపడ్డావు. నీవు వారిని ఓడించేలా యెహోవా నీకు సహాయపడ్డాడు. </span>
<span class='v R216_9' data-id='R216_9'><span class='v-num v-9'>9&nbsp;</span>యెహోవా కండ్లు భూమి నలుమూలలా పరిశీలించి తన పట్ల భక్తి విశ్వాసాలున్న వారిని చూస్తాయి. యెహోవా వారిని బలపర్చి రక్షిస్తాడు. ఆసా, నీవొక బుద్ధిలేని పని చేశావు. అందువల్ల ఇప్పటి నుండి నీవు యుద్ధాలు చేయవలసి వస్తుంది.” </span></div>
<div class='p'>
<span class='v R216_10' data-id='R216_10'><span class='v-num v-10'>10&nbsp;</span>అతడు చెప్పిన దానికి హనానీపై ఆసాకు కోపం వచ్చింది. ఆసాకు ఎంత పిచ్చి కోపం వచ్చిందంటే అతడు హనానీని చెరసాలలో పెట్టించాడు. అదే సమయంలో ఆసా కొంతమంది మనుష్యులతో చాలా సంకుచితంగా, కఠినంగా ప్రవర్తించాడు. </span></div>
<div class='p'>
<span class='v R216_11' data-id='R216_11'><span class='v-num v-11'>11&nbsp;</span>మొదటి నుండి చివరి వరకు ఆసా చేసిన కార్యాలన్నీ <span class='bk'>యూదా, ఇశ్రాయేలు రాజుల చరిత్ర</span> గ్రంథంలో వ్రాయబడ్డాయి. </span>
<span class='v R216_12' data-id='R216_12'><span class='v-num v-12'>12&nbsp;</span>ఆసా రాజుగా కొనసాగిన ముప్పై తొమ్మిదవ సంవత్సరంలో<span class='note' id='footnote-468'><a href='#note-468' class='key'>*</a></span> అతని పాదాలకు జబ్బు చేసింది. అతని జబ్బు చాలా ప్రమాదంగా వున్నప్పటికీ, ఆసా యెహోవా నుండి సహాయం కోరలేదు. ఆసా వైద్యుల నుండి వైద్య సహాయంకొరకు చూశాడు. </span>
<span class='v R216_13' data-id='R216_13'><span class='v-num v-13'>13&nbsp;</span>ఆసా తన పరిపాలనలో నలబై ఒకటవ సంవత్సరంలో చనిపోయాడు. ఆ విధంగా ఆసా తన పూర్వీకులతో నిద్రించాడు. </span>
<span class='v R216_14' data-id='R216_14'><span class='v-num v-14'>14&nbsp;</span>దావీదు నగరంలో తనకై తాను సిద్ధ పర్చుకున్న సమాధిలోనే ప్రజలు ఆసాను వుంచారు. ఆసాకు గౌరవ సూచకంగా సుగంధ దినుసులతోను, పరిమళ ద్రవ్యములతోను నిండిన పడక మీద జనులు వుంచి, అతనిని దహించారు.<span class='note' id='footnote-469'><a href='#note-469' class='key'>†</a></span> </span></div></div>
<div class='footnotes'>

<span class='footnote' id='note-468'><span class='key'>* </span><a href='#footnote-468' class='backref'>16:12</a> <span class='text'> <span class="fk">ఆసా … సంవత్సరం </span><span class="ft">అనగా క్రీ. పూ సుమారు 875వ సంవత్సరం.</span></span></span>
<span class='footnote' id='note-469'><span class='key'>† </span><a href='#footnote-469' class='backref'>16:14</a> <span class='text'> <span class="fk">పరిమళ … దహించారు </span><span class="ft">బహుశః దీని అర్థం ప్రజలు సుగంధ ద్రవ్యాలు దూపం వేశారని కావచ్చు లేదా, వారు అతని శవాన్ని దహనం చేశారని కూడా కావచ్చు.</span></span></span>
</div>
<div class='footer'><div class='nav'>
<a class='prev' href='R215.html'>&#9664;</a>
<a class='home' href='index.html'>&#9776;</a>
<a class='next' href='R217.html'>&#9654;</a>
</div></div>
</body></html>
