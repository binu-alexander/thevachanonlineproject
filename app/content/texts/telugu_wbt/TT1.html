<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ తీతుకు 1</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location akshar_unicode' href='TT.html'> తీతుకు 1 </a>
<a class='prev' href='T24.html'>  </a>
<a class='next' href='TT2.html'>  </a>
</div></div>
<div class='chapter section TT1 tel2010 tel TT akshar_unicode' dir='ltr' data-id='TT1' data-nextid='TT2' data-previd='T24' lang='te'><div class='mt'>తీతుకు </div><div class='mt2'>వ్రాసిన లేఖ  
</div>
<div class='c'>1</div>
<div class='p'>
<span class='v TT1_1' data-id='TT1_1'><span class='verse1 v-num v-1'>1&nbsp;</span>దేవుని సేవకుడును, యేసు క్రీస్తు యొక్క అపొస్తలుడయినటువంటి పౌలు నుండి, దేవుడు తానెన్నుకున్న ప్రజల విశ్వాసాన్ని ధృఢపరచడానికి, వాళ్ళను భక్తి కల్గించే మన సత్యం వైపు మళ్ళించటానికి నన్ను ఎన్నుకొన్నాడు. </span>
<span class='v TT1_2' data-id='TT1_2'><span class='v-num v-2'>2&nbsp;</span>ఈ సత్యం, అనంత జీవితం లభిస్తుందని విశ్వసించటంపై ఆధారపడి ఉంది. అబద్ధం ఆడని దేవుడు మనకీ జీవితం యిస్తానని కాలానికి ముందే వాగ్దానం చేసాడు. </span>
<span class='v TT1_3' data-id='TT1_3'><span class='v-num v-3'>3&nbsp;</span>సరియైన సమయానికి దాన్ని తన సందేశం ద్వారా మనకు తెలియచేసాడు. ఈ సందేశం నాకప్పగింపబడింది. మన రక్షకుడైనటువంటి దేవుడు దాన్ని మీకు ప్రకటించుమని ఆజ్ఞాపించాడు. కనుక దాన్ని మీకు ప్రకటిస్తున్నాను. </span></div>
<div class='p'>
<span class='v TT1_4' data-id='TT1_4'><span class='v-num v-4'>4&nbsp;</span>మనలో ఉన్న విశ్వాసం మూలంగా నా ప్రియ కుమారునిగా భావిస్తున్న తీతుకు వ్రాయుటమేమనగా, మన తండ్రియైన దేవుని నుండి, మన రక్షకుడైన యేసు క్రీస్తునుండి నీకు శాంతి, కృప లభించుగాక! </span></div>
<div class='s'>క్రేతులో తీతు చేయవలసిన పని </div>
<div class='p'>
<span class='v TT1_5' data-id='TT1_5'><span class='v-num v-5'>5&nbsp;</span>అసంపూర్ణంగా వదిలి వేయబడిన వాటిని పూర్తి చేయటానికి, నేను ఆదేశించిన విధంగా ప్రతి పట్టణంలో పెద్దలను నియమించటానికి నిన్ను క్రేతులో వదిలి వచ్చాను. </span>
<span class='v TT1_6' data-id='TT1_6'><span class='v-num v-6'>6&nbsp;</span>క్రీస్తు సంఘంలోయున్న అధ్యక్షుడు నిందారహితుడై, ఏకపత్నీ వ్రతుడై ఉండాలి. తన పిల్లలు అవిధేయతగా ఉండక అవినీతిగా ఉండక చెడ్డపేరు లేకుండా విశ్వసించిన వాళ్ళుగా ఉండాలి. </span>
<span class='v TT1_7' data-id='TT1_7'><span class='v-num v-7'>7&nbsp;</span>సంఘాధ్యక్షుడు దైవకార్యాన్ని నడిపించే బాధ్యత కలవాడు కనుక అతడు నిందారహితుడై ఉండాలి. అతనిలో గర్వము ఉండరాదు. ముక్కోపి కాకూడదు. త్రాగుబోతు కాకూడదు. పోట్లాడరాదు. అధర్మంగా లాభాలు సంపాదించ రాదు. </span>
<span class='v TT1_8' data-id='TT1_8'><span class='v-num v-8'>8&nbsp;</span>అతిథులను పరామర్శించే వాడైయుండాలి. మంచి పనులు చెయ్యాలి. మనో నిగ్రహం, నీతి, పవిత్రత, క్రమశిక్షణ మొదలగు గుణాలు అతనిలో ఉండాలి. </span>
<span class='v TT1_9' data-id='TT1_9'><span class='v-num v-9'>9&nbsp;</span>తనకు బోధింపబడిన సందేశాన్ని విశ్వాసంతో ఆచరించాలి. అప్పుడే యితరులకు ఈ గొప్ప సత్యాన్ని చెప్పి వాళ్ళను కూడా ప్రోత్సాహపరచగలడు. ఈ సందేశాన్ని అంగీకరించని వాళ్ళకు వాళ్ళు చేస్తున్న తప్పు చూపగలడు. </span></div>
<div class='p'>
<span class='v TT1_10' data-id='TT1_10'><span class='v-num v-10'>10&nbsp;</span>తాము అవిధేయతగా ఉంటూ, అధికంగా మాట్లాడి నమ్మించాలని ప్రయత్నించే మోసగాళ్ళు చాలా మంది ఉన్నారు. ముఖ్యంగా సున్నతి అవసరమని వాదించే యూదులు ఈ విధంగా చేస్తున్నారు. </span>
<span class='v TT1_11' data-id='TT1_11'><span class='v-num v-11'>11&nbsp;</span>అన్యాయంగా లాభం గడించటానికి బోధించరాని విషయాలు బోధించి కుటుంబాల్ని నాశనం చేస్తున్నారు. వాళ్ళను ఆపటం అవసరం. </span>
<span class='v TT1_12' data-id='TT1_12'><span class='v-num v-12'>12&nbsp;</span>“క్రేతీయులు అబద్ధాలాడుతున్నారనీ, క్రూర మృగాల్లాంటి వాళ్ళనీ, సోమరిపోతులనీ, తిండి పోతులనీ” క్రేతీయులలో ప్రవక్త ఒకడు అన్నాడు. </span>
<span class='v TT1_13' data-id='TT1_13'><span class='v-num v-13'>13&nbsp;</span>ఈ సాక్ష్యము నిజము. వాళ్ళను గట్టిగా వారించటం అవసరం. అలా చేస్తే, వాళ్ళ విశ్వాసం ధృఢమౌతుంది. </span>
<span class='v TT1_14' data-id='TT1_14'><span class='v-num v-14'>14&nbsp;</span>అప్పుడు వాళ్ళు యూదుల కల్పిత కథలను మరిచిపోయి, మన సత్యాన్ని నిరాకరించే వాళ్ళ బోధలను లెక్క చెయ్యరు. </span></div>
<div class='p'>
<span class='v TT1_15' data-id='TT1_15'><span class='v-num v-15'>15&nbsp;</span>పవిత్రంగా ఉన్నవాళ్ళకు అన్నీ పవిత్రంగా కనిపిస్తాయి. కాని దుష్టులకు, విశ్వాసం లేని వాళ్ళకు ఏదీ పవిత్రంగా కనిపించదు. వాళ్ళ బుద్ధులు, మనస్సులు చెడుతో నిండి ఉంటాయి. </span>
<span class='v TT1_16' data-id='TT1_16'><span class='v-num v-16'>16&nbsp;</span>వాళ్ళు తమకు దేవుని గురించి తెలుసునంటారు కాని, వాళ్ళ ప్రవర్తన ఆ దేవుణ్ణి నిరాకరిస్తున్నట్లు చూపిస్తుంది. వాళ్ళు ద్వేషంతో, అవిధేయతతో ప్రవర్తిస్తూ ఉంటారు. వాళ్ళు మంచి పని చేయటానికి అంగీకరించరు. </span></div></div>
<div class='footnotes'>

</div>
<div class='footer'><div class='nav'>
<a class='prev' href='T24.html'></a>
<a class='home' href='index.html'></a>
<a class='next' href='TT2.html'></a>
</div></div>
</body></html>
