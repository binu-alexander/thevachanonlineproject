<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ 2 రాజులు 9</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location akshar_unicode' href='K2.html'> 2 రాజులు 9 </a>
<a class='prev' href='K28.html'>  </a>
<a class='next' href='K210.html'>  </a>
</div></div>
<div class='chapter section K29 tel2010 tel K2 akshar_unicode' dir='ltr' data-id='K29' data-nextid='K210' data-previd='K28' lang='te'> 

<div class='c'>9</div>
<div class='s'>ఒక యువ ప్రవక్తతో యెహూని అభిషేకించమని ఎలీషా చెప్పుట </div>
<div class='p'>
<span class='v K29_1' data-id='K29_1'><span class='verse1 v-num v-1'>1&nbsp;</span>ప్రవక్త అయిన ఎలీషా ప్రవక్తల బృందంలో ఒకనిని పిలిచి, అతనితో ఎలీషా, “ఈ చిన్న నూనె సీసాని నీచేతిలో తీసుకుని వెళ్లాడానికి నీవు సిద్ధంగా ఉండు. రామోత్గిలాదుకు వెళ్లు. </span>
<span class='v K29_2' data-id='K29_2'><span class='v-num v-2'>2&nbsp;</span>నీవక్కడికి చేరుకోగానే, నింషీ కుమారుడైన యెహోషాపాతు కుమారుడగు యెహూనీకు కనిపిస్తాడు. అతని సోదరులలోనుండి అతనిని చాటుగా పిలిచి, తర్వాత ఒక గదిలోకి తీసుకు వెళ్లు. </span>
<span class='v K29_3' data-id='K29_3'><span class='v-num v-3'>3&nbsp;</span>చిన్న నూనె సీసా తీసుకుపోయి, యెహూ తలమీద నూనె పోసి ఈరీతిగా చెప్పు. ఇది యెహోవా చెప్పింది. ఇశ్రాయేలీయుల కొత్తరాజుగా నిన్ను అభిషేకించాను.తర్వాత నీవు తలుపు తెరిచి పారిపో. అక్కడ నిలిచి వుండువద్దు” అన్నాడు. </span></div>
<div class='p'>
<span class='v K29_4' data-id='K29_4'><span class='v-num v-4'>4&nbsp;</span>అందువల్ల ఈ యువ ప్రవక్త రామోత్గిలాదుకు వెళ్లాడు. </span>
<span class='v K29_5' data-id='K29_5'><span class='v-num v-5'>5&nbsp;</span>ఆ యువకుడు అక్కడకు చేరగానే, అతను సైన్యాధిపతులు అక్కడ కూర్చుని వుండటం చూశాడు. “అధిపతీ! నీకు నేనొక సందేశం తెచ్చాను” అని ఆ యువకుడు చెప్పాడు. </span></div>
<div class='p'>
<span class='v K29_5' data-id='K29_5'>“మేమందరము ఇక్కడ్డున్నాము ఎవరికి సందేశం” అని యెహూ అడిగాడు. </span></div>
<div class='p'>
<span class='v K29_5' data-id='K29_5'>“అధిపతీ! నీకే సందేశం” అని యువకుడు చెప్పాడు. </span></div>
<div class='p'>
<span class='v K29_6' data-id='K29_6'><span class='v-num v-6'>6&nbsp;</span>యెహూ లేచి ఇంట్లోకి వెళ్లాడు. అప్పుడు యువ ప్రవక్త యెహూను అభిషేకించాడు. ఆ యువ ప్రవక్త యెహూతో ఈ విధంగా చెప్పాడు: “యెహోవా యొక్క ఇశ్రాయేలు ప్రజలను పరిపాలించే కొత్తరాజుగా నిన్ను అభిషేకించానని ఇశ్రాయేలు దేవుడైన యెహోవా చెప్పుచున్నాడు. </span>
<span class='v K29_7' data-id='K29_7'><span class='v-num v-7'>7&nbsp;</span>నీ రాజైన అహాబు వంశాన్ని నీవు నాశనం చెయ్యాలి. కాబట్టి నా సేవకులు, ప్రవక్తలు, యెహోవా యొక్క మనుష్యుల, మరణానికి కారణమైన, యెజెబెలును శిక్షిస్తున్నాను. </span>
<span class='v K29_8' data-id='K29_8'><span class='v-num v-8'>8&nbsp;</span>అందువల్ల అహాబు వంశీయులందరూ మరణిస్తారు. అహాబు వంశంలో మగపిల్లవాడెవ్వడూ బతకనీయకుండా చేస్తాను. ఆ మగబిడ్డ సేవకుడైనా సరే స్వతంత్రుడైనా సరే భేదము లేదు. </span>
<span class='v K29_9' data-id='K29_9'><span class='v-num v-9'>9&nbsp;</span>నెబాతు కుమారుడైన యరొబాము వంశంవలె, అహీయా కుమారుడైన బయెషా వంశంవలె అహాబు వంశాన్ని చేస్తాను. </span>
<span class='v K29_10' data-id='K29_10'><span class='v-num v-10'>10&nbsp;</span>యెజ్రెయేలు ప్రదేశంలో యెజెబెలుని కుక్కలు తింటాయి, యెజెబెలు సమాధి చేయబడదు.” </span></div>
<div class='p'>
<span class='v K29_10' data-id='K29_10'>ఆ తర్వాత యువ ప్రవక్త తలుపు తెరిచి పరుగెత్తుకొని పోయాడు. </span></div>
<div class='s'>యెహూని రాజుగా సేవకులు ప్రకటించుట </div>
<div class='p'>
<span class='v K29_11' data-id='K29_11'><span class='v-num v-11'>11&nbsp;</span>యెహూ తన రాజ ఉద్యోగుల వద్దకు వెళ్లాడు. ఒక అధికారి యెహూతో, “అంతా మంచిగా వున్నదా? ఈ పిచ్చివాడు నీ వద్దకు ఎందుకు వచ్చాడు?” అని అడిగాడు. </span></div>
<div class='p'>
<span class='v K29_11' data-id='K29_11'>ఆ సేవకులకు యెహూ ఇలా సమాధాన మిచ్చాడు. “ఆవ్యక్తిని గురించి నీకు తెలుసు. అతను చెప్పే పిచ్చి విషయాలు నీకు తెలుసు.” </span></div>
<div class='p'>
<span class='v K29_12' data-id='K29_12'><span class='v-num v-12'>12&nbsp;</span>అధికారులు, “కాదు నిజం చెప్పు. అతడు ఏమి చెప్పాడు?” అని అడిగాడు. ఆ యువ ప్రవక్త చెప్పిన విషయాలు యెహూ అధికారులకు, “అతడు చెప్పిన దేమనగా, ‘ఇశ్రాయేలుకు కొత్తరాజుగా నేను నిన్ను అభిషేకించానని యెహోవా చెప్పాడు’ అని అతను నాకు చెప్పాడు.” </span></div>
<div class='p'>
<span class='v K29_13' data-id='K29_13'><span class='v-num v-13'>13&nbsp;</span>తర్వాత ప్రతి అధికారి వెంటనే తమ దుస్తులు తీసివేసి, యెహూ ఎదుట మెట్లమీద పరిచారు. ఆ తర్వత, “యెహూరాజు” అని బూరఊది ప్రకటించారు. </span></div>
<div class='s'>యోహూ యెజ్రెయేలుకు వెళ్లుట </div>
<div class='p'>
<span class='v K29_14' data-id='K29_14'><span class='v-num v-14'>14&nbsp;</span>అందువల్ల యెహోషాపాతు కుమారుడైన యెహూ, యెహోరాముకు విరుద్ధంగా పధక రచన చేసెను. యెహోషాపాతు నింషీ కుమారుడు. </span></div>
<div class='p'>
<span class='v K29_14' data-id='K29_14'>ఆ సమయమున యెహోరాము మరియు ఇశ్రాయేలు వాళ్లు సిరియాకు రాజయిన హజాయేలుకు వ్యతిరేకంగా రామోత్గిలాదును కాపాడటానికి ప్రయత్నించారు. </span>
<span class='v K29_15' data-id='K29_15'><span class='v-num v-15'>15&nbsp;</span>సిరియా రాజయిన హజాయేలుకు ప్రతికూలంగా యెహోరాము రాజు యుద్ధం చేశాడు. కాని సిరియనులు యెహోరాము రాజును గాయపరిచారు. అతను ఆ గాయాల నుంచి బయటపడటానికి యెజ్రేయేలుకు వెళ్లాడు. </span></div>
<div class='p'>
<span class='v K29_15' data-id='K29_15'>అందువల్ల యెహూ అధికారులను ఉద్దేశించి, “నేను కొత్త రాజని మీరు సమ్మతించి నట్లుయితే, ఇప్పుడు ఎవరినీ నగరం నుంచి తప్పంచు కొనకుండా చేయండి. ఎందుకనగా, ఈ విషయం యెజ్రెయేలీయులతో. చెప్పకూడదు” అని పలికాడు. </span></div>
<div class='p'>
<span class='v K29_16' data-id='K29_16'><span class='v-num v-16'>16&nbsp;</span>యెజ్రెయేలులో యెహోరాము మంచము పట్టి విశ్రాంతి పొందుచున్నాడు. అందువల్ల యెహూ తనరథమెక్కి, యెజ్రెయేలుకు వెళ్లాడు. యూదా రాజయిన అహజ్యా యెహోరామును చూడడానికి యెజ్రెయేలుకు వచ్చాడు. </span></div>
<div class='p'>
<span class='v K29_17' data-id='K29_17'><span class='v-num v-17'>17&nbsp;</span>యెజ్రెయేలులోని ఒక గోపురం మీద ఒక కాపలావాడు నిలబడివున్నాడు. యెహూ యొక్క పెద్ద సైన్యం రావడం అతను చూశాడు. “చాలా మంది మనుష్యులు వచ్చుట చూస్తున్నాను.” అని అతను చెప్పాడు. </span></div>
<div class='p'>
<span class='v K29_17' data-id='K29_17'>“వారిని కలుసుకునేందుకు ఎవరినైనా గుర్రం మీద పంపుము. ఆ మనుష్యులు శాంతికోసం వస్తున్నారో లేదో కనుక్కోమని ఈ దూతతో చెప్పుము” అని యెహోరాము చెప్పాడు. </span></div>
<div class='p'>
<span class='v K29_18' data-id='K29_18'><span class='v-num v-18'>18&nbsp;</span>అందువల్ల ఆ దూత యెహూని కలుసుకోవడానికి గుర్రమెక్కి వెళ్లాడు. వార్తహరుడు, “మీరు శాంతికోసం వచ్చారా? లేదా అని యెహోరాము, అడుగుతున్నాడు” అని పలికాడు. </span></div>
<div class='p'>
<span class='v K29_18' data-id='K29_18'>“శాంతితో నీకేమీ పని లేదు. రమ్ము, నన్ను అనుసరింపుము” అని యెహూ చెప్పాడు. </span></div>
<div class='p'>
<span class='v K29_18' data-id='K29_18'>“దూత ఆ బృందం వద్దకు వెళ్లాడు. కాని ఇంత వరకూ తిరిగి రాలేదు” అని కాపలాదారుడు యెహోరాముతో చెప్పాడు. </span></div>
<div class='p'>
<span class='v K29_19' data-id='K29_19'><span class='v-num v-19'>19&nbsp;</span>తర్వాత యెహోరాము రెండవ దూతను గుర్రంమీద పంపాడు. ఈ వ్యక్తి యెహూ బృందం వారి వద్దకు వచ్చి, “యెహోరాము రాజు శాంతి అని చెప్పుచున్నాడు” అన్నాడు. </span></div>
<div class='p'>
<span class='v K29_19' data-id='K29_19'>“నీకు శాంతితో ఏమీ పనిలేదు. రమ్ము, నన్ను అనుసరింపుము” అని సమాధానమిచ్చాడు. </span></div>
<div class='p'>
<span class='v K29_20' data-id='K29_20'><span class='v-num v-20'>20&nbsp;</span>“రెండవ దూత బృందం వద్దకు వెళ్లాడు. కాని అతను కూడా ఇంకా తరిగి రాలేదు. పిచ్చివానివలె, ఒకడు అతని రథం నడుపుతున్నాడు. నింషీ కుమారుడైన యెహూవలె నడుపుతున్నాడు” అని కాపలాదారు యెహోరాముతో అన్నాడు. </span></div>
<div class='p'>
<span class='v K29_21' data-id='K29_21'><span class='v-num v-21'>21&nbsp;</span>“నా రథం తీసుకుని రా” అని యెహోరాము చెప్పాడు. </span></div>
<div class='p'>
<span class='v K29_21' data-id='K29_21'>అందువల్ల సేవకుడు యెహోరాము యొక్క రథమును తీసుకువచ్చాడు. ఇశ్రాయేలు రాజయిన యెహోరాము, యూదా రాజయిన అహజ్య, ఇద్దరూ రథాలలో యెహూని కలుసుకోడానికి వెళ్లారు. వారు యెజ్రెయేలియుడైన నాబోతు పొలం వద్ద యెహూని కలుసుకున్నారు. </span></div>
<div class='p'>
<span class='v K29_22' data-id='K29_22'><span class='v-num v-22'>22&nbsp;</span>యెహోరాము యెహూని చూసి, “యెహూ, నీవు శాంతికోసం వచ్చావా?” అని అడిగాడు. </span></div>
<div class='p'>
<span class='v K29_22' data-id='K29_22'>“నీ తల్లి యెజెబెలు వ్యభిచారము, చేతబడితనము ఘోరముగా చేయుచుండగా సమాధానం ఎక్కడనుండి వచ్చును.” అని చెప్పి పారిపోవుచు ఉండెను. </span></div>
<div class='p'>
<span class='v K29_23' data-id='K29_23'><span class='v-num v-23'>23&nbsp;</span>యెహోరాము గుర్రాలను వెనక్కి పరుగు తీయించాడు. యెహోరాము అహజ్యాను చూసి “అహజ్యా, ఇది ఒక మాయోపాయం” అన్నాడు. </span></div>
<div class='p'>
<span class='v K29_24' data-id='K29_24'><span class='v-num v-24'>24&nbsp;</span>అప్పుడు యెహూ తన బలంకొద్దీ బాణం లాగి యెహోరాముని వీపుమీద కొట్టాగా, ఆ బాణం యెహోరాము గుండెలోనుండి దూసుకొని వెళ్లగా, యెహోరాము తన రథం మీదనే మరణించాడు. </span></div>
<div class='p'>
<span class='v K29_25' data-id='K29_25'><span class='v-num v-25'>25&nbsp;</span>యెహూ తన అధిపతియైన బిద్కరుతో, “యెహోరాము దేహాన్ని పైకి ఎత్తి, యెజ్రెయేలులో నాబోతు పొలంలోకి విసిరివేయుము. ఒకసారి జ్ఞాపకం చేసుకో నీవు, నేను యెహోరాము తండ్రి అయిన అహాబుతో కలిసి పయనం చేసినప్పుడు, ఇది అతనికి జరుగునని యెహోవా చెప్పాడు. </span>
<span class='v K29_26' data-id='K29_26'><span class='v-num v-26'>26&nbsp;</span>‘నిన్న నాబోతు అతని కుమారుల రక్తం నేను చూశాననీ, అందువల్ల ఈ పొలంలో అహాబును శిక్షించెదననీ’ యెహోవా చెప్పెను. కావున, యెహోవా చెప్పినట్లు ఈ కళేబరాన్ని తీసుకొని పొలంలోకి విసరుము అనెను.” </span></div>
<div class='p'>
<span class='v K29_27' data-id='K29_27'><span class='v-num v-27'>27&nbsp;</span>యూదా రాజయిన అహజ్యా దీనిని చూసి పారి పోయాడు. అతను ఉద్యానవన గృహంద్వారా తప్పించుకొనడానికి ప్రయత్నించాడు. యెహూ అతనిని అనుసరించాడు. “అహజ్యా తన రథంలోకి వెళ్లినా, అతనిని చంపి వేయుము” అని యెహూ చెప్పాడు. </span></div>
<div class='p'>
<span class='v K29_27' data-id='K29_27'>అందువల్ల యెహూ మనుష్యులు అహజ్యాను ఇబ్లె యాము దగ్గర గూరునకు వెళ్లే బాటమీద కొట్టగా అహజ్యా మెగిద్దోకు పారిపోయి అతను అక్కడ మరణించాడు. </span>
<span class='v K29_28' data-id='K29_28'><span class='v-num v-28'>28&nbsp;</span>అహజ్యా సేవకులు అహజ్యా శరీరాన్ని రథంలో తీసుకొని యెరూషలేముకి వెళ్లారు. వారు అహజ్యాను దావీదు నగరంలో అతని పూర్వికుల సమాధిలో సమాధి చేశారు. </span></div>
<div class='p'>
<span class='v K29_29' data-id='K29_29'><span class='v-num v-29'>29&nbsp;</span>ఇశ్రాయేలు రాజుగా యెహోరాము పదకొండవ పరిపాలనా సంవత్సరమున అహజ్యా యూదాకు రాజయ్యాడు. </span></div>
<div class='s'>యెజెబెలు భయంకర మరణం </div>
<div class='p'>
<span class='v K29_30' data-id='K29_30'><span class='v-num v-30'>30&nbsp;</span>యెహూ యెజ్రెయేలుకు వెళ్లాడు. యెజెబెలు ఆ వార్త విన్నది. కనుక ఆమె తనను సింగారించుకుంది జుట్టు సరిదిద్దుకుంది, రంగుపూసుకుంది, శిరోభూషనములు ధరించుకున్న తర్వాత ఆమె కిటికీకి ప్రక్కగా నిలిచి వెలుపలికి చూచింది. </span>
<span class='v K29_31' data-id='K29_31'><span class='v-num v-31'>31&nbsp;</span>యెహూ గుమ్మం ద్వారా నగరం ప్రవేశించాడు. “ఆమె అతనిని చూసి జిమ్రీ వంటివాడా, అతనివలె నీవు నీ యజమానిని చంపివేశావు” సమాధానంగా వచ్చుచున్నావా అని యెజెబెలు అడిగెను. </span></div>
<div class='p'>
<span class='v K29_32' data-id='K29_32'><span class='v-num v-32'>32&nbsp;</span>యెహూ కిటికీ పైకి చూశాడు. “నా ప్రక్క ఎవరున్నారు? ఎవరు?” </span></div>
<div class='p'>
<span class='v K29_32' data-id='K29_32'>అన్నాడు. ఇద్దరో ముగ్గురో నపుంసకులు యెహూని కిటికి నుండి చూశారు. </span>
<span class='v K29_33' data-id='K29_33'><span class='v-num v-33'>33&nbsp;</span>వారీతో యెహూ, “యెజెబెలుని కిందికి తోసి వేయండి” అన్నాడు. </span></div>
<div class='p'>
<span class='v K29_33' data-id='K29_33'>తర్వాత నపుంసకులు యెజెబెలుని కిందికి తోసివేశారు. యెజెబెలు రక్తం కొంచెం గోడమీద చిమ్మింది. గుర్రాలమీద కూడా చిమ్మింది. గుర్రాలు యెజెబెలు శరీరం మీదగా నడిచాయి. </span>
<span class='v K29_34' data-id='K29_34'><span class='v-num v-34'>34&nbsp;</span>యెహూ ఇంట్లోకి వెళ్లి అన్నపానాదులు చేసిన తరువాత, “ఇప్పుడు ఈ శాపగ్రస్తురాలిని చూడండి, ఈమె ఒక రాజు కుమార్తె. అందువల్ల ఆమెను సమాధి చేయండి” అన్నాడు. </span></div>
<div class='p'>
<span class='v K29_35' data-id='K29_35'><span class='v-num v-35'>35&nbsp;</span>ఆ మనుష్యులు యెజెబెలుని సమాధి చేయడానికి వెళ్లారు. కాని ఆమె శరీరం వారికి కనబడలేదు. ఆమె కపాలము, ఆమె పాదాలు, ఆమె అరచేతులు మాత్రమే కనిపించాయి. </span>
<span class='v K29_36' data-id='K29_36'><span class='v-num v-36'>36&nbsp;</span>అందువల్ల ఆ మనుష్యులు వెనుదిరిగి వచ్చి యెహూతో చెప్పారు. అప్పుడు “యెహోవా తన సేవకుడు తిష్బీవాడయిన ఏలీయాతో చెప్పాడు. యెజ్రెయేలు ప్రదేశంలో యెజెబెలు శవాన్ని కుక్కలు తింటాయని. </span>
<span class='v K29_37' data-id='K29_37'><span class='v-num v-37'>37&nbsp;</span>యెజ్రెయేలు ప్రదేశపు పొలంలో యెజెబెలు శవం పెంటవలె ఉంటుందనీ, ఇది యెజెబెలని ఎవరూ గుర్తు పట్టలేరనీ ఎలీయా చెప్పాడు.” </span></div></div>
<div class='footnotes'>

</div>
<div class='footer'><div class='nav'>
<a class='prev' href='K28.html'></a>
<a class='home' href='index.html'></a>
<a class='next' href='K210.html'></a>
</div></div>
</body></html>
