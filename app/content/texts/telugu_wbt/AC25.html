<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ అపొస్తలుల కార్యములు 25</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location akshar_unicode' href='AC.html'> అపొస్తలుల కార్యములు 25 </a>
<a class='prev' href='AC24.html'> &#9664; </a>
<a class='next' href='AC26.html'> &#9654; </a>
</div></div>
<div class='chapter section AC25 tel2010 tel AC akshar_unicode' dir='ltr' data-id='AC25' data-nextid='AC26' data-previd='AC24' lang='te'> 

<div class='c'>25</div>
<div class='s'>ఫేస్తు సమక్షంలో విచారణ </div>
<div class='p'>
<span class='v AC25_1' data-id='AC25_1'><span class='verse1 v-num v-1'>1&nbsp;</span>ఫేస్తు ఆ ప్రాంతానికి వచ్చిన మూడు రోజుల తర్వాత కైసరియ నుండి యెరూషలేమునకు వెళ్ళాడు. </span>
<span class='v AC25_2' data-id='AC25_2'><span class='v-num v-2'>2&nbsp;</span>అక్కడ ప్రధాన యాజకులు, యూదుల పెద్దలు అతణ్ణి కలుసుకొని, పౌలును గురించి చెప్పారు. </span>
<span class='v AC25_3' data-id='AC25_3'><span class='v-num v-3'>3&nbsp;</span>పౌలును వెంటనే యెరూషలేముకు పంపి తమకు ఉపకారం చెయ్యుమని వేడుకున్నారు. ఎవ్వరికీ తెలియకుండా పౌలును దారిలో చంపేయాలని వాళ్ళ కుట్ర. </span>
<span class='v AC25_4' data-id='AC25_4'><span class='v-num v-4'>4&nbsp;</span>ఫేస్తు, “పౌలు కైసరియలో బందీగా ఉన్నాడు. నేను కూడా అక్కడికి త్వరలోనే వెళ్తున్నాను. </span>
<span class='v AC25_5' data-id='AC25_5'><span class='v-num v-5'>5&nbsp;</span>మీలో ముఖ్యమైన వాళ్ళు నావెంట వస్తే, అతడు ఒకవేళ ఏదైనా నేరం చేసి ఉంటే అతనిపై మీ నేరారోపణలు అక్కడే చేయవచ్చు” అని అన్నాడు. </span></div>
<div class='p'>
<span class='v AC25_6' data-id='AC25_6'><span class='v-num v-6'>6&nbsp;</span>అక్కడ వాళ్ళతో ఎనిమిది, పది రోజులు గడిపాక కైసరియకు వెళ్ళాడు. వెళ్ళిన మరుసటి రోజు న్యాయసభను ఏర్పాటు చేసి పౌలును తన ముందుకు పిలుచుకు రమ్మని ఆజ్ఞాపించాడు. </span>
<span class='v AC25_7' data-id='AC25_7'><span class='v-num v-7'>7&nbsp;</span>పౌలు కనపడగానే యెరూషలేము నుండి వచ్చిన యూదులు అతని చుట్టూ చేరి అతనిపై తీవ్రమైన నేరాలు ఆరోపించారు. ఎన్ని నేరాల్ని ఆరోపించినా, ఒక్క నేరాన్ని కూడా నిరూపించలేక పోయారు. </span>
<span class='v AC25_8' data-id='AC25_8'><span class='v-num v-8'>8&nbsp;</span>తదుపరి పౌలు, తాను నేరస్థుడు కాదని నిరూపించుకోవటానికి ఈ విధంగా వాదించాడు, “నేను యూదుల ధర్మశాస్త్రాన్ని కాని, మందిర నియమాల్ని కాని అతిక్రమించ లేదు. చక్రవర్తికి ఎదురు తిరిగి ప్రవర్తించనూ లేదు.” </span></div>
<div class='p'>
<span class='v AC25_9' data-id='AC25_9'><span class='v-num v-9'>9&nbsp;</span>ఫేస్తు, యూదులకు ఉపకారం చేయాలని, పౌలుతో, “నీవు యెరూషలేము వచ్చి అక్కడ నా ఎదుట న్యాయస్థానంలో నిలుచోగలవా?” అని అడిగాడు. </span></div>
<div class='p'>
<span class='v AC25_10' data-id='AC25_10'><span class='v-num v-10'>10&nbsp;</span>పౌలు ఈ విధంగా సమాధానం చెప్పాడు. “నేను ప్రస్తుతం చక్రవర్తి యొక్క న్యాయస్థానంలో నిలుచున్నాను. ఇక్కడే తీర్పు జరగాలి. నేను యూదులకు ఏ అన్యాయం చెయ్యలేదు. ఇది మీకు బాగా తెలుసు. </span>
<span class='v AC25_11' data-id='AC25_11'><span class='v-num v-11'>11&nbsp;</span>మరణదండన పొందవలసిన నేరం నేను ఒక వేళ ఏదైనా చేసివుంటే, మరణించటానికి నేను వెనుకంజ వేయను. కాని వీళ్ళు ఆరోపించిన నేరాలు అసత్యమైతే నన్ను వీళ్ళకప్పగించే అధికారం ఎవ్వరికీ లేదు. చక్రవర్తినే ఈ విషయంపై తీర్పు చెప్పుమని నేను విన్నవించుకొంటాను.” </span></div>
<div class='p'>
<span class='v AC25_12' data-id='AC25_12'><span class='v-num v-12'>12&nbsp;</span>ఫేస్తు తన సలహాదార్లతో సంప్రదించి యిలా ప్రకటించాడు: “నీవు చక్రవర్తి సమక్షంలో విన్నవించుకోవాలని కోరావు. కనుక నిన్ను చక్రవర్తి దగ్గరకు పంపుతాను.” </span></div>
<div class='s'>ఫేస్తు అగ్రిప్పను సంప్రదించటం </div>
<div class='p'>
<span class='v AC25_13' data-id='AC25_13'><span class='v-num v-13'>13&nbsp;</span>కొద్ది రోజుల తర్వాత అగ్రిప్పరాజు, బెర్నీకే, ఫేస్తును కలుసుకొందామని కైసరియకు వచ్చారు. </span></div>
<div class='p'>
<span class='v AC25_14' data-id='AC25_14'><span class='v-num v-14'>14&nbsp;</span>వాళ్ళక్కడ చాలా రోజులున్నారు. ఫేస్తు పౌలు విషయాన్ని రాజుగారితో చర్చిస్తూ, “ఇక్కడ, ఫేలిక్సు కారాగారంలో ఉంచిన వాడొకడున్నాడు. </span>
<span class='v AC25_15' data-id='AC25_15'><span class='v-num v-15'>15&nbsp;</span>నేను యెరూషలేముకు వెళ్ళినప్పుడు ప్రధాన యాజకులు, యూదుల పెద్దలు అతనిపై నేరారోపణ చేసి అతనికి మరణదండన విధించుమని నన్ను కోరారు. </span>
<span class='v AC25_16' data-id='AC25_16'><span class='v-num v-16'>16&nbsp;</span>నేను, ‘నేరమారోపింపబడిన వానికి తనపై నేరారోపణ చేసిన వాళ్ళను ప్రత్యక్షంగా కలుసుకొని, వాళ్ళారోపించిన నేరాలకు ప్రతిగా తన రక్షణార్థం మాట్లాడే అవకాశం కలగాలి. దానికి ముందు అతణ్ణి అప్పగించటం రోమనుల పద్ధతి కాదు’ అని జవాబు చెప్పాను. </span></div>
<div class='p'>
<span class='v AC25_17' data-id='AC25_17'><span class='v-num v-17'>17&nbsp;</span>“నాతో కలిసి వాళ్ళిక్కడికి వచ్చారు. నేను ఆలస్యం చెయ్యకుండా మరుసటి రోజే సభనేర్పాటు చేసి పౌలును సభలోకి పిలుచుకురమ్మని ఆజ్ఞాపించాను. </span>
<span class='v AC25_18' data-id='AC25_18'><span class='v-num v-18'>18&nbsp;</span>అతనిపై నేరారోపణ చేసిన వాళ్ళు లేచి మాట్లాడారు. కాని నేననుకున్న ఏ నేరాన్నీ అతనిపై ఆరోపించలేదు. </span>
<span class='v AC25_19' data-id='AC25_19'><span class='v-num v-19'>19&nbsp;</span>దానికి మారుగా తామనుసరించే మతాన్ని గురించి అతనితో వాదించారు. చనిపోయిన యేసును గురించి తర్కించారు. కాని పౌలు యేసు బ్రతికే ఉన్నాడని వాదించాడు. </span>
<span class='v AC25_20' data-id='AC25_20'><span class='v-num v-20'>20&nbsp;</span>అలాంటి విషయాలు ఏ విధంగా విచారణ చెయ్యాలో నాకు తెలియదు. అందువల్ల నేను అతణ్ణి, ‘విచారణ కోసం నీవు యెరూషలేము వెళ్తావా?’ అని అడిగాను. </span>
<span class='v AC25_21' data-id='AC25_21'><span class='v-num v-21'>21&nbsp;</span>చక్రవర్తే తీర్పు చెప్పాలని, అంతదాకా తనను కారాగారంలో ఉంచుమని పౌలు కోరాడు. ఆ కారణంగా అతణ్ణి కైసరు దగ్గరకు పంపేదాకా కారాగారంలో ఉంచుమని ఆజ్ఞాపించాను” అని చెప్పాడు. </span></div>
<div class='p'>
<span class='v AC25_22' data-id='AC25_22'><span class='v-num v-22'>22&nbsp;</span>అగ్రిప్ప ఫేస్తుతో, “అతడు మాట్లాడే విషయాలు వినాలని నాక్కూడా ఉంది” అని అన్నాడు. </span></div>
<div class='p'>
<span class='v AC25_22' data-id='AC25_22'>“రేపు మీరతని మాటలు వింటారు” అని ఫేస్తు జవాబు చెప్పాడు. </span></div>
<div class='p'>
<span class='v AC25_23' data-id='AC25_23'><span class='v-num v-23'>23&nbsp;</span>మరుసటి రోజు అగ్రిప్ప, బెర్నీకే మిక్కిలి ఆడంబరంగా సభలోకి వచ్చి సహస్రాధిపతులతో, పట్టణ ప్రముఖులతో కలిసి కూర్చున్నారు. ఫేస్తు ఆజ్ఞాపించగానే పౌలు సభలోకి తేబడ్డాడు. </span></div>
<div class='p'>
<span class='v AC25_24' data-id='AC25_24'><span class='v-num v-24'>24&nbsp;</span>ఫేస్తు యిలా అన్నాడు: “అగ్రిప్ప రాజా! సభికులారా! మీరు చూస్తున్న ఈ వ్యక్తిని గురించి యూదులు యెరూషలేములో, ఇక్కడ, ‘ఇతడిక ఎక్కువ రోజులు బ్రతకటానికి వీల్లేదు’ అని బిగ్గరగా కేకలు వేసి నాకు ఫిర్యాదు చేసారు. </span>
<span class='v AC25_25' data-id='AC25_25'><span class='v-num v-25'>25&nbsp;</span>మరణదండన విధించవలసిన నేరమేదీ అతడు చేయలేదని నాకర్థమైనది. కాని అతడు చక్రవర్తికి విన్నవించుకొంటానని అన్నాడు. కనుక అతణ్ణి చక్రవర్తి దగ్గరకు పంపాలని నిశ్చయించుకున్నాను. </span>
<span class='v AC25_26' data-id='AC25_26'><span class='v-num v-26'>26&nbsp;</span>ఇతణ్ణి గురించి చక్రవర్తికి వ్రాయటానికి నాకేదీ కనిపించలేదు. అందువల్ల యితణ్ణి మీ ముందుకు పిలుచుకు వచ్చాను. అగ్రిప్ప రాజా! ముఖ్యంగా మీకోసం యితణ్ణి పిలిపించాను. మీ విచారణ వల్ల వ్రాయటానికి నాకేదైనా కనిపించవచ్చు. </span>
<span class='v AC25_27' data-id='AC25_27'><span class='v-num v-27'>27&nbsp;</span>ఒక బందీని, అతడు చేసిన నేరం స్పష్టంగా చూపకుండా పంపటం న్యాయం కాదని నా అభిప్రాయం.” </span></div></div>
<div class='footnotes'>

</div>
<div class='footer'><div class='nav'>
<a class='prev' href='AC24.html'>&#9664;</a>
<a class='home' href='index.html'>&#9776;</a>
<a class='next' href='AC26.html'>&#9654;</a>
</div></div>
</body></html>
