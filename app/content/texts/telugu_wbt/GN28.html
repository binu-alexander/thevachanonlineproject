<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ ఆదికాండము 28</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location akshar_unicode' href='GN.html'> ఆదికాండము 28 </a>
<a class='prev' href='GN27.html'>  </a>
<a class='next' href='GN29.html'>  </a>
</div></div>
<div class='chapter section GN28 tel2010 tel GN akshar_unicode' dir='ltr' data-id='GN28' data-nextid='GN29' data-previd='GN27' lang='te'> 

<div class='c'>28</div>
<div class='s'>భార్యకోసం యాకోబు అన్వేషణ </div>
<div class='p'>
<span class='v GN28_1' data-id='GN28_1'><span class='verse1 v-num v-1'>1&nbsp;</span>ఇస్సాకు యాకోబును పిలిచి ఆశీర్వదించాడు. తర్వాత ఇస్సాకు అతనికి ఒక ఆజ్ఞ ఇచ్చాడు. ఇస్సాకు ఇలా చెప్పాడు: “కనాను స్త్రీని మాత్రం నీవు వివాహం చేసుకోగూడదు. </span>
<span class='v GN28_2' data-id='GN28_2'><span class='v-num v-2'>2&nbsp;</span>కనుక ఈ చోటు విడిచి, పద్దనరాము వెళ్లు. నీ తల్లి తండ్రియైన బెతూయేలు ఇంటికి వెళ్లు. నీ తల్లి సోదరుడు లాబాను అక్కడే నివసిస్తున్నాడు. అతని కుమార్తెల్లో ఒకదాన్ని పెళ్లాడు. </span>
<span class='v GN28_3' data-id='GN28_3'><span class='v-num v-3'>3&nbsp;</span>సర్వశక్తిమంతుడైన దేవుడు నిన్ను ఆశీర్వదించి, అధిక సంతానాన్ని నీకు ప్రసాదించాలని ప్రార్థిస్తున్నా. ఒక గొప్ప జనాంగానికి నీవు పితరుడవు కావాలని నా ప్రార్థన. </span>
<span class='v GN28_4' data-id='GN28_4'><span class='v-num v-4'>4&nbsp;</span>దేవుడు అబ్రాహామును ఆశీర్వదించినట్టే నిన్ను, నీ పిల్లలను ఆశీర్వదించాలని నా ప్రార్థన. నీవు నివసించే దేశం నీ స్వంతం కావాలని నా ప్రార్థన. ఇది దేవుడు అబ్రాహాముకు ఇచ్చిన దేశం.” </span></div>
<div class='p'>
<span class='v GN28_5' data-id='GN28_5'><span class='v-num v-5'>5&nbsp;</span>ఇస్సాకు యాకోబును పద్దనరాముకు పంపించాడు. రిబ్కా సోదరుడైన లాబాను దగ్గరకు యాకోబు వెళ్లాడు. లాబాను రిబ్కానకు తండ్రి బెతూయేలు. యాకోబు, ఏశావులకు తల్లి రిబ్కా. </span></div>
<div class='p'>
<span class='v GN28_6' data-id='GN28_6'><span class='v-num v-6'>6&nbsp;</span>తన తండ్రియైన ఇస్సాకు యాకోబును ఆశీర్వదించాడని ఏశావుకు తెలిసింది. యాకోబు భార్యను సంపాదించు కొనేందుకు ఇస్సాకు అతణ్ణి పద్దనరాముకు పంపినట్టు ఏశావుకు తెలిసింది. యాకోబు కనాను స్త్రీని వివాహము చేసుకోగూడదని ఇస్సాకు ఆజ్ఞాపించినట్టు ఏశావుకు తెలిసింది. </span>
<span class='v GN28_7' data-id='GN28_7'><span class='v-num v-7'>7&nbsp;</span>యాకోబు తన తల్లిదండ్రుల మాటకు విధేయుడై పద్దనరాము వెళ్లినట్టు ఏశావుకు తెలిసింది. </span></div>
<div class='p'>
<span class='v GN28_8' data-id='GN28_8'><span class='v-num v-8'>8&nbsp;</span>తన కుమారులు కనానీ స్త్రీలను వివాహం చేసుకోవటం తండ్రికి ఇష్టం లేదని దీనిద్వారా ఏశావుకు తెలిసింది. </span>
<span class='v GN28_9' data-id='GN28_9'><span class='v-num v-9'>9&nbsp;</span>అప్పటికే ఏశావుకు ఇద్దరు భార్యలు ఉన్నారు. అయితే అతడు ఇష్మాయేలు దగ్గరకు వెళ్లి, మరో స్త్రీని పెళ్లి చేసికొన్నాడు. ఇష్మాయేలు కుమార్తె మాహలతును అతను పెళ్లి చేసుకొన్నాడు. ఇష్మాయేలు అబ్రాహాము కుమారుడు. మాహలతు నెబాయోతు సోదరి. </span></div>
<div class='s'>దేవుని గృహం – బేతేలు </div>
<div class='p'>
<span class='v GN28_10' data-id='GN28_10'><span class='v-num v-10'>10&nbsp;</span>యాకోబు బెయేర్షెబా విడిచి హారాను వెళ్లాడు. </span>
<span class='v GN28_11' data-id='GN28_11'><span class='v-num v-11'>11&nbsp;</span>యాకోబు ప్రయాణం చేస్తూ ఉండగా సూర్యాస్తమయం అయింది. అందుచేత ఆ రాత్రి ఉండేందుకు యాకోబు ఒక చోటుకి వెళ్లాడు. అక్కడ ఒక బండ కనబడింది. నిద్రపోయేందుకు యాకోబు దానిమీద తలపెట్టి పండుకొన్నాడు. </span>
<span class='v GN28_12' data-id='GN28_12'><span class='v-num v-12'>12&nbsp;</span>యాకోబుకు ఒక కల వచ్చింది. నేలమీద ఒక నిచ్చెన ఉండి, అది ఆకాశాన్ని అంటుకొన్నట్టు అతనికి కల వచ్చింది. దేవుని దూతలు ఆ నిచ్చెన మీద ఎక్కుచు, దిగుచు ఉన్నట్టు యాకోబు చూశాడు. </span></div>
<div class='p'>
<span class='v GN28_13' data-id='GN28_13'><span class='v-num v-13'>13&nbsp;</span>అప్పుడు ఆ నిచ్చెన దగ్గర యెహోవా నిలిచినట్టు యాకోబు చూశాడు. యెహోవా చెప్పాడు: “నీ తాత అబ్రాహాము దేవుణ్ణి, యెహోవాను నేను. నేను ఇస్సాకు దేవుణ్ణి ఇప్పుడు నీవు నిద్రపోతున్న ఈ దేశాన్ని నీకు నేనిస్తాను. నీకు, నీ పిల్లలకు ఈ స్థలం నేనిస్తాను. </span>
<span class='v GN28_14' data-id='GN28_14'><span class='v-num v-14'>14&nbsp;</span>నేలమీద ధూళి కణముల్లాగ నీకు గూడా ఎంతోమంది వారసులు ఉంటారు. తూర్పు పడమరలకు, ఉత్తర దక్షిణాలకు వారు విస్తరిస్తారు. నీ మూలంగా, నీ సంతానం మూలంగా భూమిమీదనున్న కుటుంబాలన్నీ ఆశీర్వదించబడతాయి. </span></div>
<div class='p'>
<span class='v GN28_15' data-id='GN28_15'><span class='v-num v-15'>15&nbsp;</span>“నేను నీకు తోడుగా ఉన్నాను, నీవు వెళ్లే ప్రతి చోట నేను నిన్ను కాపాడుతాను. మళ్లీ నిన్ను ఈ దేశానికి నేను తీసుకొని వస్తాను. నేను వాగ్ధానం చేసినది నెరవేర్చేవరకు నిన్ను నేను విడువను.” </span></div>
<div class='p'>
<span class='v GN28_16' data-id='GN28_16'><span class='v-num v-16'>16&nbsp;</span>అప్పుడు యాకోబు నిద్రనుండి మేల్కొని “యెహోవా ఈ స్థలములో ఉన్నాడని నాకు తెలుసు. అయితే ఆయన ఇక్కడ ఉన్నట్టు, నేను నిద్రపోయేంత వరకు నాకు తెలియదు” అన్నాడు. </span></div>
<div class='p'>
<span class='v GN28_17' data-id='GN28_17'><span class='v-num v-17'>17&nbsp;</span>యాకోబు భయపడ్డాడు. “ఇది మహా గొప్ప స్థానం. ఇది దేవుని మందిరం. ఇది పరలోక ద్వారం” అన్నాడు అతను. </span></div>
<div class='p'>
<span class='v GN28_18' data-id='GN28_18'><span class='v-num v-18'>18&nbsp;</span>ఉదయం పెందలాడే లేచాడు యాకోబు. అతడు పండుకొన్న రాయి తీసుకొని, దానిని అంచుమీద నిలబెట్టాడు యాకోబు. తర్వాత ఆ రాయిమీద అతడు నూనె పోసాడు. ఈ విధంగా అతడు ఆ రాయిని దేవుని జ్ఞాపకార్థ చిహ్నంగా చేసాడు. </span>
<span class='v GN28_19' data-id='GN28_19'><span class='v-num v-19'>19&nbsp;</span>ఆ స్థలం పేరు లూజు. అయితే బేతేలు<span class='note' id='footnote-36'><a href='#note-36' class='key'>*</a></span> అని దానికి యాకోబు పేరు పెట్టాడు. </span></div>
<div class='p'>
<span class='v GN28_20' data-id='GN28_20'><span class='v-num v-20'>20&nbsp;</span>అప్పుడు యాకోబు ఒక ప్రమాణం చేసాడు. “దేవుడు నాకు తోడుగా ఉంటే, నేను ఎక్కడికి వెళ్లినా దేవుడు నన్ను కాపాడుచు ఉంటే, తినుటకు భోజనం, ధరించుటకు బట్టలు దేవుడు నాకు ఇస్తూ ఉంటే, </span>
<span class='v GN28_21' data-id='GN28_21'><span class='v-num v-21'>21&nbsp;</span>నా తండ్రి ఇంటికి నేను సమాధానంగా తిరిగి రాగలిగితే, ఇవన్నీ దేవుడు చేస్తే, అప్పుడు యెహోవాయే నా దేవుడు. </span>
<span class='v GN28_22' data-id='GN28_22'><span class='v-num v-22'>22&nbsp;</span>నేను ఈ రాయిని యిక్కడ నిలబెడతాను. దేవుని కోసం ఇది పరిశుద్ధ స్థలం అని అది తెలియజేస్తుంది. దేవుడు నాకు ఇచ్చే వాటన్నింటిలో పదవ భాగం నేను ఆయనకు ఇస్తాను” అని అతను చెప్పాడు. </span></div></div>
<div class='footnotes'>

<span class='footnote' id='note-36'><span class='key'>* </span><a href='#footnote-36' class='backref'>28:19</a> <span class='text'> <span class="fk">బేతేలు </span><span class="ft">“దేవుని గృహం.”</span></span></span>
</div>
<div class='footer'><div class='nav'>
<a class='prev' href='GN27.html'></a>
<a class='home' href='index.html'></a>
<a class='next' href='GN29.html'></a>
</div></div>
</body></html>
