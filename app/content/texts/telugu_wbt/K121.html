<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ 1 రాజులు 21</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location akshar_unicode' href='K1.html'> 1 రాజులు 21 </a>
<a class='prev' href='K120.html'> &#9664; </a>
<a class='next' href='K122.html'> &#9654; </a>
</div></div>
<div class='chapter section K121 tel2010 tel K1 akshar_unicode' dir='ltr' data-id='K121' data-nextid='K122' data-previd='K120' lang='te'> 

<div class='c'>21</div>
<div class='s'>నాబోతు ద్రాక్షతోట </div>
<div class='p'>
<span class='v K121_1' data-id='K121_1'><span class='verse1 v-num v-1'>1&nbsp;</span>రాజైన అహాబు భవనం షోమ్రోను నగరంలోవుంది. రాజభవనం దగ్గర ఒక ద్రాక్ష తోటవుంది. </span>
<span class='v K121_2' data-id='K121_2'><span class='v-num v-2'>2&nbsp;</span>ఒక రోజు నాబోతును పిలిచి అహాబు ఇలా అన్నాడు: “నీ పొలం నాకు ఇచ్చివేయి. నేను దానిని కూరగాయల తోటగా మార్చాలను కుంటున్నాను. నీ చేను నా భవనానికి దగ్గరగా వుంది. దానికి బదులు దానికంటె మంచి ద్రాక్షతోట నీకు మరొకటి ఇస్తాను. లేదా, నీకు కావాలంటే దాని విలువ డబ్బు రూపంలో చెల్లిస్తాను.” </span></div>
<div class='p'>
<span class='v K121_3' data-id='K121_3'><span class='v-num v-3'>3&nbsp;</span>నాబోతు అది విని, “నా భూమిని నీ కెన్నడూ ఇవ్వను. ఇది నా పిత్రార్జితం” అని అన్నాడు. </span></div>
<div class='p'>
<span class='v K121_4' data-id='K121_4'><span class='v-num v-4'>4&nbsp;</span>అహాబు ఇంటికి వెళ్లాడు. నాబోతు పట్ల కోపంగా వున్నాడు. అతని మనస్సు కలతపడింది. యెజ్రెయేలు వాడైన నాబోతు చెప్పినది అతనికి గిట్టలేదు. (“నా పిత్రార్జితమైన భూమిని నీకివ్వను” అని నాబోతు అన్నాడు.) అహాబు పక్కపై పడుకున్నాడు. ముఖం తిప్పుకుని భోజనం చేయ నిరాకరించాడు. </span></div>
<div class='p'>
<span class='v K121_5' data-id='K121_5'><span class='v-num v-5'>5&nbsp;</span>అహాబు భార్య యెజెబెలు అతని వద్దకు వెళ్లింది. “ఎందుకు నీవు కలత చెంది వున్నావు? నీవెందుకు తినటం లేదు?” అని యెజెబెలు అడిగింది. </span></div>
<div class='p'>
<span class='v K121_6' data-id='K121_6'><span class='v-num v-6'>6&nbsp;</span>అహాబు ఇలా సమాధానం చెప్పాడు: “యెజ్రెయేలువాడైన నాబోతును అతని పొలం నాకిమ్మని అడిగాను. దాని పూర్తి ఖరీదు చెల్లిస్తానన్నాను. లేదా, అతను కావాలంటే వేరే పొలం ఇస్తానన్నాను. కాని నాబోతు అతని పొలం ఇవ్వటానికి నిరాకరించాడు.” </span></div>
<div class='p'>
<span class='v K121_7' data-id='K121_7'><span class='v-num v-7'>7&nbsp;</span>అది విని యెజెబెలు, “అది సరే! ఇశ్రాయేలుకు రాజువు నీవే కదా! పక్క మీది నుండి లేచి ఆహారం తీసుకో. నీకు హాయిగా వుంటుంది. నాబోతు పొలాన్ని నీకు నేనిప్పిస్తాను” అని అన్నది. </span></div>
<div class='p'>
<span class='v K121_8' data-id='K121_8'><span class='v-num v-8'>8&nbsp;</span>తరువాత యెజెబెలు కొన్ని ఉత్తరాలను అహాబు పేరు మీద రాసింది. వాటి మీద అహాబు సంతకం ఆమె చేసింది. అహాబు రాజముద్రను వాటిపై వేసి అంటించింది. ఆమె వాటిని నాబోతు నివసించే నగరంలో వున్న పెద్దలు, నాయకులకు ఇతర ముఖ్యమైన వ్యక్తులకు పంపించింది. </span>
<span class='v K121_9' data-id='K121_9'><span class='v-num v-9'>9&nbsp;</span>ఆమె పంపిన లేఖలో ఇలా వుంది: </span></div>
<div class='b'> &nbsp; 
<span class='v K121_9' data-id='K121_9'></span></div>
<div class='pi'>
<span class='v K121_9' data-id='K121_9'>“ప్రజలందరికి ఉపవాస దినాన్ని ఒకటి ప్రకటించండి. తరువాత పట్టణంలోని ప్రజలందరినీ ఆ రోజు సమావేశం పర్చండి. ఆ సమావేశంలో మనం నాబోతును గురించి మాట్లాడాలి. </span>
<span class='v K121_10' data-id='K121_10'><span class='v-num v-10'>10&nbsp;</span>నాబోతును గురించి ప్రజలకు అబద్ధాలు చెప్పగల కొందరిని సమావేశంలో వుండేలా చూడండి. నాబోతు రాజుకు, దేవునికి వ్యతిరేకంగా దూషణ భాషణ చేయగా తాము విన్నట్లు ప్రజలకు వారు అబద్ధం చెప్పాలి. అప్పుడు నాబోతును నగరం నుండి బయటికి తీసుకొని పోయి రాళ్లతో కొట్టి చంపాలి.” </span></div>
<div class='b'> &nbsp; </div>
<div class='p'>
<span class='v K121_11' data-id='K121_11'><span class='v-num v-11'>11&nbsp;</span>అది చదివిన యెజ్రెయేలు నాయకులు (పెద్దలు), ఇతర ప్రముఖులు ఆజ్ఞను శిరసావహించారు. </span>
<span class='v K121_12' data-id='K121_12'><span class='v-num v-12'>12&nbsp;</span>ప్రజలంతా ఉపవాసం చేయాలని ఒక రోజును నిర్ణయించి ప్రకటించారు. ఆ రోజున నియమిత స్థలంలో సమావేశం కావాలని ప్రజలందరికీ పిలుపు ఇచ్చారు. వారు నాబోతును ప్రజల ముందు ఒక ప్రత్యేక స్థానంలో కూర్చుండబెట్టారు. </span>
<span class='v K121_13' data-id='K121_13'><span class='v-num v-13'>13&nbsp;</span>అప్పుడు ఇద్దరు మనుష్యులు లేచి నాబోతు దేవునిని, రాజును గూర్చి దుర్భాషలాడుతూండగా తాము విన్నట్లు ప్రజలకు చెప్పారు. అందువల్ల ప్రజలు నాబోతును నగరం నుండి బయటికి లాక్కొని వెళ్లి, అతనిని రాళ్లతో కొట్టి చంపారు. </span>
<span class='v K121_14' data-id='K121_14'><span class='v-num v-14'>14&nbsp;</span>తరువాత నాబోతు చంపబడ్డాడన్న వర్తమానం నాయకులు యెజెబెలుకు పంపారు. </span></div>
<div class='p'>
<span class='v K121_15' data-id='K121_15'><span class='v-num v-15'>15&nbsp;</span>ఈ వార్త విన్న యెజెబెలు వెంటనే అహాబు వద్దకు వెళ్లి, “నాబోతు చనిపోయాడు. ఇప్పుడు నీవు వెళ్లి నీకు కావలసిన పొలాన్ని తీసికో” అని చెప్పింది. </span>
<span class='v K121_16' data-id='K121_16'><span class='v-num v-16'>16&nbsp;</span>కావున అహాబు ద్రాక్షతోటకు వెళ్లి దానిని తన వశం చేసుకున్నాడు. </span></div>
<div class='p'>
<span class='v K121_17' data-id='K121_17'><span class='v-num v-17'>17&nbsp;</span>ఇదే సమయంలో యెహావా ఏలీయాతో మాట్లాడాడు. (ఏలీయా తిష్బీయుడైన ప్రవక్త) యెహోవా ఇలా అన్నాడు: </span>
<span class='v K121_18' data-id='K121_18'><span class='v-num v-18'>18&nbsp;</span>“షోమ్రోనులో వున్న రాజైన అహాబు వద్దకు వెళ్లు. అతడు నాబోతుకు చెందిన ద్రాక్షతోటలో వుంటాడు. ఆ పొలాన్ని తన స్వాధీనం చేసుకొనటానికి అహాబు అక్కడికి వెళ్లాడు. </span>
<span class='v K121_19' data-id='K121_19'><span class='v-num v-19'>19&nbsp;</span>యెహోవా అంటున్నాడని నా మాటగా అతనికి ఈ విధంగా చెప్పు: ‘అహాబూ! నీవు నాబోతు అనే వానిని చంపావు. ఇప్పుడు నీవతని పొలం స్వాధీనం చేసుకుంటున్నావు. అందువల్ల నేను చెప్పేదేమనగా నాబోతు చనిపోయిన స్థలంలోనే నీవు కూడ చనిపోతావు. నాబోతు రక్తాన్ని నాకిన కుక్కలు అదే స్థలంలో నీ రక్తాన్ని కూడ నాకుతాయి!’ ” </span></div>
<div class='p'>
<span class='v K121_20' data-id='K121_20'><span class='v-num v-20'>20&nbsp;</span>తరువాత ఏలీయా అహాబు వద్దకు వెళ్లాడు. ఏలీయాను అహాబు చూసి, “నీవు మళ్లీ నావద్దకు వచ్చావు. నీ వెప్పుడూ నాకు వ్యతిరేకివై శత్రువులా ప్రవర్తిస్తున్నావు” అని అన్నాడు. </span></div>
<div class='p'>
<span class='v K121_20' data-id='K121_20'>ఏలీయా ఇలా సమాధానమిచ్చాడు: “అవును, నేను మళ్లీ నిన్ను కలుసుకున్నాను. జీవితమంతా యెహోవాకు విరుద్ధగా పాపం చేస్తూనే వచ్చావు. </span>
<span class='v K121_21' data-id='K121_21'><span class='v-num v-21'>21&nbsp;</span>అందువల్ల యెహోవా నీతో ఇలా అంటున్నాడు, నేను నిన్ను నాశనం చేస్తాను. నేను నిన్ను, నీ ఇంటిలోని ప్రతిబాలుణ్ణి, మరియు మగవారినందరినీ చంపేస్తాను. </span>
<span class='v K121_22' data-id='K121_22'><span class='v-num v-22'>22&nbsp;</span>నెబాతు కుమారుడైన యరొబాము కుటుంబానికి పట్టిన గతే నీ కుటుంబానికి కూడ పడుతుంది. రాజైన బయెషా కుటుంబంవలె నీ కుటుంబం కూడ అయిపోతుంది. ఆ రెండు కుటుంబాలూ సర్వనాశనం చేయబడ్డాయి. అదే విధంగా నీ కుటుంబానికి కూడ చేస్తాను. కారణమేమంటే నీవు నాకు కోపం కల్గించావు. ఇశ్రాయేలు ప్రజలు చెడుకార్యాలు చేసేటందుకు కూడా నీవు కారుకుడవయ్యావు. </span>
<span class='v K121_23' data-id='K121_23'><span class='v-num v-23'>23&nbsp;</span>ఇంకా యెహోవా చెప్పిన దేమనగా నీ భార్యయగు యెజెబెలు శవాన్ని యెజ్రెయేలు నగరంలో కుక్కలు పీక్కు తింటాయి. </span>
<span class='v K121_24' data-id='K121_24'><span class='v-num v-24'>24&nbsp;</span>నీ కుటుంబంలోని వాడెవడు నగరంలో చనిపోయినా వాని శవాన్ని కుక్కలు తింటాయి. వారిలో ఎవడు పొలాల్లో చనిపోయినా వానిని పక్షులు తింటాయి.” </span></div>
<div class='p'>
<span class='v K121_25' data-id='K121_25'><span class='v-num v-25'>25&nbsp;</span>అహాబువలె అన్ని తప్పుడు పనులు చేసినవాడు, అంత పాపం మూటగట్టు కున్నవాడు మరొక వ్యక్తి లేడు. అతని భార్య యెజెబెలు అతడా తప్పులు చేయటానికి కారకురాలయింది. </span>
<span class='v K121_26' data-id='K121_26'><span class='v-num v-26'>26&nbsp;</span>కొయ్య బొమ్మలను పూజిస్తూ, అహాబు ఘోరమైన పాపానికి ఒడిగట్టాడు. ఈ రకమైన పనినే అమోరీయులు కూడా చేశారు. అందువల్లనే యెహోవా ఆ రాజ్యాన్ని వారి నుండి తీసుకుని ఇశ్రాయేలీయులకు ఇచ్చాడు. </span></div>
<div class='p'>
<span class='v K121_27' data-id='K121_27'><span class='v-num v-27'>27&nbsp;</span>ఏలీయా మాట్లాడటం పూర్తి చేసిన తరువాత అహాబు చాలా ఖిన్నుడయాడు. తన విచారానికి సూచనగా తన బట్టలు చింపుకున్నాడు. తరువాత విచారసూచకంగా ప్రత్యేకమైన బట్టలు ధరించాడు. అహాబు భోజనం మానేశాడు. ఆ ప్రత్యేకమైన బట్టలతోనే నిద్రపోయాడు. అహాబు బహు దుఃఖంతో మిక్కిలి కలతచెందాడు. </span></div>
<div class='p'>
<span class='v K121_28' data-id='K121_28'><span class='v-num v-28'>28&nbsp;</span>ప్రవక్తయగు ఏలీయాతో యెహోవా ఇలా అన్నాడు: </span>
<span class='v K121_29' data-id='K121_29'><span class='v-num v-29'>29&nbsp;</span>“అహాబు నాముందు తనను తాను తక్కువ చేసుకుని వినమ్రుడైనట్లు నేను చూస్తున్నాను. అందువల్ల అతను బతికియున్నంత కాలం నేనతనికి ఆపదలు కలుగజేయను. అతని కుమారుడు రాజు అయ్యేవరకు ఆగుతాను. అప్పుడు అహాబు కుటుంబానికి కష్టనష్టాలు కలుగజేస్తాను.” </span></div></div>
<div class='footnotes'>

</div>
<div class='footer'><div class='nav'>
<a class='prev' href='K120.html'>&#9664;</a>
<a class='home' href='index.html'>&#9776;</a>
<a class='next' href='K122.html'>&#9654;</a>
</div></div>
</body></html>
