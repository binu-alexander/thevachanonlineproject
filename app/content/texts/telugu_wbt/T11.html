<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ 1 తిమోతికి 1</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location akshar_unicode' href='T1.html'> 1 తిమోతికి 1 </a>
<a class='prev' href='H23.html'> &#9664; </a>
<a class='next' href='T12.html'> &#9654; </a>
</div></div>
<div class='chapter section T11 tel2010 tel T1 akshar_unicode' dir='ltr' data-id='T11' data-nextid='T12' data-previd='H23' lang='te'><div class='mt'>తిమోతికి </div><div class='mt2'>వ్రాసిన మొదటి లేఖ  
</div>
<div class='c'>1</div>
<div class='p'>
<span class='v T11_1' data-id='T11_1'><span class='verse1 v-num v-1'>1&nbsp;</span>విశ్వాసంలో నా కుమారునితో సమానమైన తిమోతికి పౌలు వ్రాయడం ఏమనగా, నేను మన రక్షకుడైన దేవుని ఆజ్ఞానుసారమూ, మనకు రక్షణ లభిస్తున్న ఆశకు మూలకారకుడైన యేసు క్రీస్తు ఆజ్ఞానుసారమూ, యేసు క్రీస్తుకు అపొస్తలుడనయ్యాను. </span></div>
<div class='p'>
<span class='v T11_2' data-id='T11_2'><span class='v-num v-2'>2&nbsp;</span>తండ్రి అయినటువంటి దేవుడు, మన యేసు క్రీస్తు ప్రభువు, నీపై అనుగ్రహం చూపాలనీ, నిన్ను కరుణించాలనీ, నీకు శాంతి చేకూర్చాలనీ ఆశిస్తున్నాను. </span></div>
<div class='s'>దొంగ బోధకుల విషయంలో జాగ్రత్త </div>
<div class='p'>
<span class='v T11_3' data-id='T11_3'><span class='v-num v-3'>3&nbsp;</span>నేను మాసిదోనియకు వెళ్ళినప్పుడు నీకు చెప్పిన విధంగా నీవు ఎఫెసులో ఉండుము. అక్కడ కొందరు తప్పుడు సిద్ధాంతాలు బోధిస్తున్నారు. వాళ్ళతో ఆ విధంగా చెయ్యవద్దని చెప్పు. </span>
<span class='v T11_4' data-id='T11_4'><span class='v-num v-4'>4&nbsp;</span>అంతేకాక, వాళ్ళు పుక్కిటి పురాణాలు చెప్పకూడదనీ, అంతు పొంతులేని వంశావళితో సమయం వ్యర్థం చేయవద్దని కూడా ఆజ్ఞాపించు. ఇలాంటివి దైవకార్యానికి తోడ్పడడానికి బదులుగా చీలికలు కల్గిస్తాయి. దైవకార్యం విశ్వాసంతో కూడుకొన్నపని. </span>
<span class='v T11_5' data-id='T11_5'><span class='v-num v-5'>5&nbsp;</span>ఇందులోని ఉద్దేశ్యం ఏమిటంటే, పవిత్ర హృదయం నుండీ, స్వచ్ఛమైన అంతరాత్మ నుండీ, నిజమైన విశ్వాసం నుండీ ఉద్భవించే ప్రేమను కలిగియుండటమే. </span>
<span class='v T11_6' data-id='T11_6'><span class='v-num v-6'>6&nbsp;</span>కొందరు వ్యక్తులు నిజమైన ధ్యేయం మరిచిపోయి, వ్యర్థంగా తిరిగిపోయారు. </span>
<span class='v T11_7' data-id='T11_7'><span class='v-num v-7'>7&nbsp;</span>తాము ధర్మశాస్త్ర పండితులు కావాలనుకొంటారు. కాని వాళ్ళకు వాళ్ళు చెప్పే మాటలే తెలియదు. నమ్మకంతో మాట్లాడుతున్న విషయాలను గురించి వాళ్ళకు తెలియదు. </span></div>
<div class='p'>
<span class='v T11_8' data-id='T11_8'><span class='v-num v-8'>8&nbsp;</span>ధర్మశాస్త్రాన్ని మానవుడు సక్రమంగా ఉపయోగిస్తే మంచిదని మనకు తెలుసు. </span>
<span class='v T11_9' data-id='T11_9'><span class='v-num v-9'>9&nbsp;</span>మంచి వాళ్ళ కోసం ధర్మశాస్త్రం వ్రాయబడలేదని మనకు తెలుసు. చట్ట విరుద్ధంగా ప్రవర్తించే వాళ్ళకోసం, తిరుగుబాటు చేసే వాళ్ళ కోసం, దేవుణ్ణి నమ్మని వాళ్ళకోసం, భక్తిహీనుల కోసం, పాపుల కోసం, అపవిత్రమైన వాళ్ళకోసం, తల్లిదండ్రులను గౌరవ పరచని వాళ్ళకోసం, హంతకుల కోసం, </span>
<span class='v T11_10' data-id='T11_10'><span class='v-num v-10'>10&nbsp;</span>వ్యభిచారుల కోసం, కామంతో అసహజంగా ప్రవర్తించే వాళ్ళకోసం, బానిస వ్యాపారం చేసేవాళ్ళకోసం, అసత్యాలాడే వాళ్ళకోసం, దొంగ సాక్ష్యాలు చెప్పేవాళ్ళ కోసం, నిజమైన బోధనకు వ్యతిరేకంగా నడుచుకొనే వాళ్ళకోసం, అది వ్రాయబడింది. </span>
<span class='v T11_11' data-id='T11_11'><span class='v-num v-11'>11&nbsp;</span>నాకందించిన దివ్యమైన ఆ సువార్తలో ఈ ఉపదేశం ఉంది. దాన్ని తేజోవంతుడైన దేవుడు నాకందించాడు. </span></div>
<div class='s'>దేవుని దయకు నేను కృతజ్ఞుణ్ణి </div>
<div class='p'>
<span class='v T11_12' data-id='T11_12'><span class='v-num v-12'>12&nbsp;</span>నాకు శక్తినిచ్చి, నన్ను విశ్వాసపాత్రునిగా ఎంచి, ఈ సేవకోసం నన్ను నియమించిన మన యేసు క్రీస్తు ప్రభువుకు నా కృతజ్ఞతలు అర్పిస్తున్నాను. </span>
<span class='v T11_13' data-id='T11_13'><span class='v-num v-13'>13&nbsp;</span>ఒకనాడు నేను దైవదూషణ చేసినవాణ్ణి, హింసించిన వాణ్ణి, క్రూరుణ్ణి. నేను అమాయకంగా నాలో విశ్వాసం లేకపోవడం వల్ల అలా ప్రవర్తించానని దేవుడు నన్ను కనికరించాడు. </span>
<span class='v T11_14' data-id='T11_14'><span class='v-num v-14'>14&nbsp;</span>మన ప్రభువు తన అనుగ్రహాన్ని నాపై ధారాళంగా కురిపించాడు. ఆ అనుగ్రహంతో పాటు యేసు క్రీస్తులో ఉన్న విశ్వాస గుణాన్ని, ప్రేమను కూడా నాకు ప్రసాదించాడు. </span></div>
<div class='p'>
<span class='v T11_15' data-id='T11_15'><span class='v-num v-15'>15&nbsp;</span>పాపులను రక్షించటానికి యేసు క్రీస్తు ఈ లోకానికి వచ్చాడు. ఇది విశ్వసింపదగిన విషయం. దీన్ని అందరూ అంగీకరించాలి. ఆ పాపుల్లో నేను ప్రథముణ్ణి. </span>
<span class='v T11_16' data-id='T11_16'><span class='v-num v-16'>16&nbsp;</span>నేను ప్రథముణ్ణి కనుకనే యేసు నాపై దయ చూపాడు. ఈ విధంగా తనను విశ్వసించబోయే వాళ్ళకు, తనవల్ల విముక్తి పొందబోయే వాళ్ళకు అనంతమైన తన సహనము ఆదర్శంగా ఉండాలని అంతులేని సహనాన్ని ప్రదర్శించాడు. </span>
<span class='v T11_17' data-id='T11_17'><span class='v-num v-17'>17&nbsp;</span>చిరకాలం రాజుగా ఉండే దేవునికి, కంటికి కనిపించని, చిరంజీవి అయినటువంటి ఆ ఒకే ఒక దేవునికి గౌరవము, మహిమ చిరకాలం కలుగుగాక! ఆమేన్. </span></div>
<div class='p'>
<span class='v T11_18' data-id='T11_18'><span class='v-num v-18'>18&nbsp;</span>తిమోతీ, నా కుమారుడా! గతంలో ప్రవక్తలు నీ భవిష్యత్తును గురించి చెప్పారు. దాని ప్రకారం మంచి పోరాటం సాగించి ఆ ప్రవక్తలు చెప్పినవి సార్థకం చేయుమని ఆజ్ఞాపిస్తున్నాను. </span>
<span class='v T11_19' data-id='T11_19'><span class='v-num v-19'>19&nbsp;</span>విశ్వాసంతో, మంచి హృదయంతో పోరాటం సాగించు. కొందరు వీటిని వదిలి తమ విశ్వాసాన్ని పోగొట్టుకొన్నారు. </span>
<span class='v T11_20' data-id='T11_20'><span class='v-num v-20'>20&nbsp;</span>హుమెనైయు, అలెక్సంద్రు ఇలాంటి వాళ్ళు. వీళ్ళు దైవదూషణ చెయ్యకుండా ఉండటం నేర్చుకోవాలని వాళ్ళను సైతానుకు అప్పగించాను. </span></div></div>
<div class='footnotes'>

</div>
<div class='footer'><div class='nav'>
<a class='prev' href='H23.html'>&#9664;</a>
<a class='home' href='index.html'>&#9776;</a>
<a class='next' href='T12.html'>&#9654;</a>
</div></div>
</body></html>
