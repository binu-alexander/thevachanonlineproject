<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ ప్రసంగి 4</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location akshar_unicode' href='EC.html'> ప్రసంగి 4 </a>
<a class='prev' href='EC3.html'>  </a>
<a class='next' href='EC5.html'>  </a>
</div></div>
<div class='chapter section EC4 tel2010 tel EC akshar_unicode' dir='ltr' data-id='EC4' data-nextid='EC5' data-previd='EC3' lang='te'> 

<div class='c'>4</div>
<div class='s'>మరైతే చనిపోవడం మెరుగా? </div>
<div class='p'>
<span class='v EC4_1' data-id='EC4_1'><span class='verse1 v-num v-1'>1&nbsp;</span>నేను చూసిన మరో విషయం ఏ మిటంటే, చాలా మంది సరిగ్గా చూడరు. వాళ్లు కన్నీళ్లు పెట్టు కోవడం నేను చూశాను. ఆ విచారగ్రస్తుల్ని ఓదార్చే వాళ్లు ఎవరూ లేరన్న విషయం, క్రూరులైనవాళ్ల చేతుల్లోనే అధికారమంతా ఉందన్న విషయం కూడా నేను గమనించాను. ఆ క్రూరుల చేతుల్లో బాధలుపడేవాళ్లకు ఉపశమనం కలిగించే వాడెవడూ లేడని నేను గమనించాను. </span>
<span class='v EC4_2' data-id='EC4_2'><span class='v-num v-2'>2&nbsp;</span>ఇంకా బతికున్నవాళ్ల కంటె చనిపోయిన వాళ్ల పరిస్థితులే మెరుగ్గా ఉన్నాయని నేను తీర్మానించు కున్నాను. </span>
<span class='v EC4_3' data-id='EC4_3'><span class='v-num v-3'>3&nbsp;</span>(పురింట్లోనే చనిపోయే వాళ్ల) పరిస్థితి అంతకంటే కూడా మెరుగ్గా ఉంది! ఎందుకంటే, ఈ ప్రపంచంలో జరిగే ఏ చెడుగునూ వాళ్లెన్నడూ చూడరు. </span></div>
<div class='s'>మరీ కష్టపడి పనిచెయ్యడం ఎందుకు? </div>
<div class='p'>
<span class='v EC4_4' data-id='EC4_4'><span class='v-num v-4'>4&nbsp;</span>తర్వాత నేనిలా అనుకున్నాను, “మనుష్యులు మరింత కష్టపడి పనిచేస్తారెందుకు?” కొందరు విజయం సాధించి ఇతరులకంటె మెరుగవాలని ప్రయత్నించడం నేను చూశాను. ఎందుకంటే, వాళ్లలో ఈర్ష్య ఉంది. తమకి ఉన్నదానికంటె ఇతరులు అధికంగా కలిగివుండటం వాళ్లకి ఇష్టం లేదు. ఇది కూడా బుధ్ది హీనత. ఇది గాలిని మూట కట్టుకొనే ప్రయత్నం. </span></div>
<div class='p'>
<span class='v EC4_5' data-id='EC4_5'><span class='v-num v-5'>5&nbsp;</span>కొందరు ఇలా అంటారు: “ఏమీ చెయ్యకుండా చేతులు ముడుచుకొని కూర్చోవడం మూర్ఖత్వం. మీరు పనిచెయ్యకపోతే పస్తులుండి చస్తారు.” </span>
<span class='v EC4_6' data-id='EC4_6'><span class='v-num v-6'>6&nbsp;</span>బహుశాః ఈ మాట నిజమే కావచ్చు. మరికొన్ని సంపాదించు కోవాలని సదా తంటాలు పడటం కంటె, ఉన్న కొద్దివాటితో తృప్తి చెందడం మెరుగని నా ఉద్దేశం. </span></div>
<div class='p'>
<span class='v EC4_7' data-id='EC4_7'><span class='v-num v-7'>7&nbsp;</span>మతిమాలిన మరో విషయం నేను గమనించాను, </span>
<span class='v EC4_8' data-id='EC4_8'><span class='v-num v-8'>8&nbsp;</span>ఒక వ్యక్తి ఉంటాడు. అతనికి కుటుంబం ఉండకపోవచ్చు. ఒక కొడుకో, ఒక సోదరుడో ఉండక పోవచ్చు. అయితేనేమి, అతను రెక్కలు విరుచుకొని అతిగా పని చేస్తూనే ఉంటాడు. తనకి ఉన్నదానితో అతను ఎన్నడూ తృప్తిచెందడు. అతను నిర్విరామంగా కష్టించి పనిచేసి, “నేనిలా ఎందుకు రెక్కలు విరుచుకొని పనిచేస్తున్నట్లు? నేను నా జీవితాన్ని హాయిగా ఎందుకు గడపకూడదు?” అని అడగడు. ఇది కూడా చెడ్డదే అర్థరహితమైనదే. </span></div>
<div class='s'>మిత్రులు, కుటుంబం యిచ్చే బలం </div>
<div class='p'>
<span class='v EC4_9' data-id='EC4_9'><span class='v-num v-9'>9&nbsp;</span>ఒకరికంటె ఇద్దరు మెరుగు. ఇద్దరు కలిసి పనిచేస్తే, తాము చేసే పనికి ఎక్కువ ప్రతిఫలం పొందుతారు. </span></div>
<div class='p'>
<span class='v EC4_10' data-id='EC4_10'><span class='v-num v-10'>10&nbsp;</span>ఒకడు పడిపోతే రెండోవాడు అతనికి సహాయం చెయ్యగలుగుతాడు. ఒంటరిగాడు పడి పోయినప్పుడు అతను నిస్సహాయుడవుతాడు. అక్కడ అతనికి సాయిపడేవాడు ఎవడూ వుండడు. </span></div>
<div class='p'>
<span class='v EC4_11' data-id='EC4_11'><span class='v-num v-11'>11&nbsp;</span>ఇద్దరు జంటగా పడుకుంటే, వాళ్లకి వెచ్చగా ఉంటుంది. ఒంటిరిగా నిద్రించేవాడికి వెచ్చదనం ఉండదు. </span></div>
<div class='p'>
<span class='v EC4_12' data-id='EC4_12'><span class='v-num v-12'>12&nbsp;</span>ఒంటరి వ్యక్తిని శత్రువు ఓడించగలుగుతాడు. అయితే, అదే శత్రువు ఇద్దర్ని ఓడించలేడు. అదే ముగ్గురుంటే, ఇంకా ఎక్కువ బలం కలిగివుంటారు. ముప్పేట తాడును తెంచలేనట్లే, వాళ్లని దెబ్బతియ్యడం చాలా కష్టసాధ్యమవుతుంది. </span></div>
<div class='s'>జనం, రాజకీయాలు, ప్రజల్లో పలుకుబడి </div>
<div class='p'>
<span class='v EC4_13' data-id='EC4_13'><span class='v-num v-13'>13&nbsp;</span>వృద్ధుడే అయినా బుద్ధిహీనుడైన రాజుకంటె, బీదవాడే అయినా బుద్ధిశాలి అయిన యువ నాయకుడు మేలు. ఆ ముసలి రాజు హెచ్చరికలను చెవిన పెట్టడు. </span>
<span class='v EC4_14' data-id='EC4_14'><span class='v-num v-14'>14&nbsp;</span>ఆ యువ రాజు రాజ్యంలో పేదవాడై పుట్టి ఉండవచ్చు. బహుశాః అతను చెరనుండి బయటకు వచ్చిన రాజు అవ్వొచ్చు. </span>
<span class='v EC4_15' data-id='EC4_15'><span class='v-num v-15'>15&nbsp;</span>నేనీ ప్రపంచంలో మనుష్యుల్ని పరిశీలించాను. నాకీ విషయం తెలుసు: జనం ఆ యువకుణ్ణే అనుసరిస్తారు. అతనే కొత్త రాజు అవుతాడు. </span>
<span class='v EC4_16' data-id='EC4_16'><span class='v-num v-16'>16&nbsp;</span>తండోపతండాలుగా జనం అ యువకుణ్ణి అనుసరిస్తారు. అయితే, దరిమిలా, ఆ జనమే అతనంటే ఇష్టపడరు. ఇది అర్థరహితమే. ఇది గాలిని మూటగట్ట ప్రయత్నించడం లాంటిదే. </span></div></div>
<div class='footnotes'>

</div>
<div class='footer'><div class='nav'>
<a class='prev' href='EC3.html'></a>
<a class='home' href='index.html'></a>
<a class='next' href='EC5.html'></a>
</div></div>
</body></html>
