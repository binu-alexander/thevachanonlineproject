<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ 1 రాజులు 16</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location akshar_unicode' href='K1.html'> 1 రాజులు 16 </a>
<a class='prev' href='K115.html'>  </a>
<a class='next' href='K117.html'>  </a>
</div></div>
<div class='chapter section K116 tel2010 tel K1 akshar_unicode' dir='ltr' data-id='K116' data-nextid='K117' data-previd='K115' lang='te'> 

<div class='c'>16</div>
<div class='s'>బయెషా మరణం </div>
<div class='p'>
<span class='v K116_1' data-id='K116_1'><span class='verse1 v-num v-1'>1&nbsp;</span>తరువాత యెహోవా హనానీ కుమారుడైన యెహూతో మాట్లాడాడు. యెహోవా రాజైన బయెషాకు వ్యతిరేకంగా మాట్లాడాడు. </span>
<span class='v K116_2' data-id='K116_2'><span class='v-num v-2'>2&nbsp;</span>“నిన్నొక ముఖ్యమైన వ్యక్తిగా నేను చేశాను. ఇశ్రాయేలీయులైన నా ప్రజలపై నిన్ను యువరాజుగా చేశాను. నీవు కూడా యరొబాము మార్గాన్నే అనుసరించావు. నా ప్రజలైన ఇశ్రాయేలీయులు తప్పుదారి పట్టేలా చేశావు. వారి పాపకార్యాలతో వారు నాకు కోపం కలుగజేశారు. </span>
<span class='v K116_3' data-id='K116_3'><span class='v-num v-3'>3&nbsp;</span>కావున ఓ బయెషా, నిన్ను నీ కుటుంబాన్ని నేను నాశనం చేస్తాను. నెబాతు కుమారుడైన యరొబాము కుటుంబానికి చేసినదంతా నీ కుటుంబానికి కూడా చేస్తాను. </span>
<span class='v K116_4' data-id='K116_4'><span class='v-num v-4'>4&nbsp;</span>నీ కుటుంబం వారు నగర వీధుల్లో పడి చనిపోతారు. వారి శవాలను కుక్కలుతింటాయి. నీ సంతతిలో కొందరు పొలాల్లో చనిపోతారు. వారి శవాలను పక్షులు తిని పోతాయి.” </span></div>
<div class='p'>
<span class='v K116_5' data-id='K116_5'><span class='v-num v-5'>5&nbsp;</span>బయెషా చేసిన ఇతర విషయాలన్నిటిని గురించి, అతని సైనిక బలం గురించి <span class='bk'>ఇశ్రాయేలు రాజుల చరిత గ్రంధంలో</span> వ్రాయబడింది. </span>
<span class='v K116_6' data-id='K116_6'><span class='v-num v-6'>6&nbsp;</span>బయెషా చనిపోయినప్పుడు అతనిని తిర్సాలో సమాధి చేశారు. అతని కుమారుడు ఏలా అతని స్థానంలో రాజు అయ్యాడు. </span></div>
<div class='p'>
<span class='v K116_7' data-id='K116_7'><span class='v-num v-7'>7&nbsp;</span>కావున ప్రవక్తయగు యెహోకు యెహోవా ఒక వర్తమానం అందించాడు. ఆ వర్తమానం బయెషాకు, అతని కుటుంబానికి వ్యతిరేకంగా వుంది. యెహోవా దృష్టిలో నీచమైన కార్యాలనేకం బయెషా చేశాడు. ఇది యెహోవాకు కోపకారణమయ్యింది. అతనికి ముందు యరొబాము సంతతి వారు చేసిన పనులే బయెషా కూడ చేశాడు. బయెషా యరొబాము కుటుంబం వారినందరినీ చంపివేసినందుకు కూడా యెహోవా కోపంగా వున్నాడు. </span></div>
<div class='s'>ఇశ్రాయేలు రాజుగా ఏలా </div>
<div class='p'>
<span class='v K116_8' data-id='K116_8'><span class='v-num v-8'>8&nbsp;</span>యూదా రాజుగా ఆసా పాలన ఇరువది ఆరవ సంవత్సరం గడుస్తూ వుండగా ఏలా ఇశ్రాయేలుకు రాజు అయ్యాడు. ఏలా అనువాడు బయెషా కుమారుడు. అతడు తిర్సాలో రెండేండ్లు పరిపాలించాడు. </span></div>
<div class='p'>
<span class='v K116_9' data-id='K116_9'><span class='v-num v-9'>9&nbsp;</span>రాజైన ఏలా కింది అధికారులలో జిమ్రీ ఒకడు. ఏలా యొక్క రథబలంలో సగానికి జిమ్రీ అధిపతి. కాని ఏలాకు వ్యతిరేకంగా జిమ్రీ కుట్ర పన్నాడు. రాజైన ఏలా తిర్సాలో ఉన్నాడు. అతడు అర్సాఇంటిలో బాగా మద్యపానం చేసి మత్తుగా ఉన్నాడు. తిర్సాలో వున్న రాజుభవన నిర్వాహకుడు అర్సా. </span>
<span class='v K116_10' data-id='K116_10'><span class='v-num v-10'>10&nbsp;</span>జీమ్రీ ఆ ఇంటిలో ప్రవేశించి రాజైన ఏలాను చంపేశాడు. ఆసా పాలన యూదాలో ఇరువది ఏడవ సంవత్సరం జరుగుతూ వుండగా ఇది జరిగింది. తరువాత ఏలా స్థానంలో జిమ్రీ ఇశ్రాయేలుకు రాజు అయ్యాడు. </span></div>
<div class='s'>ఇశ్రాయేలు రాజుగా జిమ్రీ </div>
<div class='p'>
<span class='v K116_11' data-id='K116_11'><span class='v-num v-11'>11&nbsp;</span>జిమ్రీ రాజుగా సింహాసనాన్ని అధిప్ఠించగానే, అతడు బయెషా కుటుంబం వారినందరినీ సంహరించాడు. బయెషా వంశాంలోని మగవారినెవ్వరినీ అతడు ప్రాణాలతో వదలలేదు. బయెషా స్నేహితులను కూడ జిమ్రీ చంపేశాడు. </span>
<span class='v K116_12' data-id='K116_12'><span class='v-num v-12'>12&nbsp;</span>జిమ్రీ ఆ విధంగా బయెషాయొక్క వంశనాశనం గావించాడు. ప్రవక్తయైన యెహూ ద్వారా బయెషాకు వ్యతిరేకంగా ఏమి జరుగుతుందని యెహోవా పలికాడో ఆ రీతిగా ఇది జరిగింది. </span></div>
<div class='p'>
<span class='v K116_13' data-id='K116_13'><span class='v-num v-13'>13&nbsp;</span>బయెషా, అతని కుమారుడు ఏలా చేసిన పాపాల ఫలితంగా ఇది జరిగింది. వారు పాపం చేయటమే కాకుండా, ఇశ్రాయేలీయులు పాపం చేయటానికి కూడా వారు కారకులయ్యారు. వారు విగ్రహాలను చేయటానికి పాల్పడినందుకు కూడా యెహోవా కోపగించాడు. </span></div>
<div class='p'>
<span class='v K116_14' data-id='K116_14'><span class='v-num v-14'>14&nbsp;</span>ఏలా చేసిన ఇతర కార్యాలన్నీ <span class='bk'>ఇశ్రాయేలు రాజుల చరిత్ర గ్రంథంలో</span> వ్రాయబడ్డాయి. </span></div>
<div class='p'>
<span class='v K116_15' data-id='K116_15'><span class='v-num v-15'>15&nbsp;</span>ఆసా పాలన యూదాలో ఇరువది ఏడవ సంవత్సరం జరుగుతూ వుండగా, జిమ్రీ ఇశ్రాయేలుకు రాజయ్యాడు. జిమ్రీ తిర్సాలో ఏడు రోజులు పాలించాడు. అసలు జరిగిన విషయమేమనగా: ఫిలిష్తీయుల నగరమైన గిబ్బెతోను వద్ద ఇశ్రాయేలు సైన్యం దిగియుండెను. </span>
<span class='v K116_16' data-id='K116_16'><span class='v-num v-16'>16&nbsp;</span>రాజుకు వ్యతిరేకంగా జిమ్రీకుట్ర పన్నుతున్నాడని సైనికులు విన్నారు. అతడు రాజును చంపివేశాడని కూడ విన్నారు. అదే రోజున ఇశ్రాయేలీయులు ఒమ్రీని రాజుగా అదే శిబరంలోనే ప్రకటించారు. ఒమ్రీ సైన్యాధ్యక్షుడు. </span>
<span class='v K116_17' data-id='K116_17'><span class='v-num v-17'>17&nbsp;</span>తరువాత ఒమ్రీ, ఇశ్రాయేలు సైన్యం గిబ్బెతోనును వదిలి తిర్సాపైకి దండెత్తి వెళ్లారు. </span>
<span class='v K116_18' data-id='K116_18'><span class='v-num v-18'>18&nbsp;</span>నగరాన్ని ముట్టడించి పట్టుకున్నారని జిమ్రీ తెలుసుకున్నాడు. అతడు రాజభవనంలోకి వెళ్లి దానికి నిప్పుపెట్టాడు. అతడు భవనంతో పాటు కాలిపోయాడు. </span>
<span class='v K116_19' data-id='K116_19'><span class='v-num v-19'>19&nbsp;</span>జిమ్రీ పాపం చేయబట్టి అతడు నాశనయ్యాడు. అతడు పాపం చేశాడు. యెహోవా దృష్టిలో అనేక చెడు కార్యాలు చేశాడు. యరొబాము మాదిరిగానే అతను కూడా పాపం చేశాడు. యరొబాము ఇశ్రాయేలు ప్రజలు కూడా పాపం చేయటానికి కారకుడయ్యాడు. </span></div>
<div class='p'>
<span class='v K116_20' data-id='K116_20'><span class='v-num v-20'>20&nbsp;</span>జిమ్రీ పన్నిన కుట్ర విషయం, అతను చేసిన తదితర కార్యాలు <span class='bk'>ఇశ్రాయేలు రాజుల చరిత్ర గ్రంధంలో</span> వ్రాయబడ్డాయి. జిమ్రీ రాజైన ఏలీకి వ్యతిరేకంగా తిరిగి నప్పుడు జరిగిన సంఘటనలు కూడ ఆ గ్రంథంలో పొందు పర్చబడ్డాయి. </span></div>
<div class='s'>ఇశ్రాయేలు రాజుగా ఒమ్రీ </div>
<div class='p'>
<span class='v K116_21' data-id='K116_21'><span class='v-num v-21'>21&nbsp;</span>ఇశ్రాయేలు ప్రజలు రెండు వర్గాలుగా విడిపోయారు. ఒక వర్గం గీనతు కుమారుడైన తిబ్నీని బలపర్చి, అతనిని రాజుగా చేయ సంకల్పించింది. రెండవ వర్గం ఒమ్రీని అనుసరించింది. </span>
<span class='v K116_22' data-id='K116_22'><span class='v-num v-22'>22&nbsp;</span>ఒమ్రీ అనుచరులు గీనతు కుమారుడైన తిబ్నీ వర్గం వారికంటె బలంగా వున్నారు. అందువల్ల తిబ్నీ చంపబడ్డాడు. ఒమ్రీ రాజయ్యాడు. </span></div>
<div class='p'>
<span class='v K116_23' data-id='K116_23'><span class='v-num v-23'>23&nbsp;</span>ఆసా పాలన యూదాలో ముప్పదియొకటో సంవత్సరం జరుగుతూ వుండగా, ఒమ్రీ ఇశ్రాయేలుకు రాజయ్యాడు. ఒమ్రీ ఇశ్రాయేలును పన్నెండు సంవత్సరాలు పాలించాడు. అందులో ఆరు సంవత్సరాలు తిర్సాలో వుండి ఏలాడు. </span>
<span class='v K116_24' data-id='K116_24'><span class='v-num v-24'>24&nbsp;</span>కాని ఒమ్రీ షోమ్రోను కొండను కొన్నాడు. దానిని షెమెరు అను వానియొద్ద నాలుగు మణుగుల<span class='note' id='footnote-370'><a href='#note-370' class='key'>*</a></span> వెండి నిచ్చి కొన్నాడు. ఆ కొండ మీద ఒమ్రీ ఒక నగరాన్ని కట్టాడు. ఆ కొండ యజమానియైన షెమెరు జ్ఞాపకార్థం ఆ నగరానికి షోమ్రోను<span class='note' id='footnote-371'><a href='#note-371' class='key'>†</a></span> అని పేరు పెట్టాడు. </span></div>
<div class='p'>
<span class='v K116_25' data-id='K116_25'><span class='v-num v-25'>25&nbsp;</span>కాని ఒమ్రీ యెహోవా దృష్టిలో అనేక దుష్ట కార్యాలు చేశాడు. తనకు ముందు యేలిన రాజులందరి కంటె అతడు ఎక్కువ పాపం చేశాడు. </span>
<span class='v K116_26' data-id='K116_26'><span class='v-num v-26'>26&nbsp;</span>అతడు నెబాతు కుమారుడైన యరొబాము చేసిన తప్పులన్నీ చేశాడు. ఇశ్రాయేలీయులు పాపకార్యాలు చేయటానికి యరొబాము కారకుడయ్యాడు. కావున వారంతా ఇశ్రాయేలీయుల దేవుడైన యెహోవాకు మిక్కిలి కోపం కలుగజేశారు. యెహోవాకు కోపం రావటానికి కారణ మేమనగా వారు పనికిమాలిన విగ్రహారాధన చేశారు. </span></div>
<div class='p'>
<span class='v K116_27' data-id='K116_27'><span class='v-num v-27'>27&nbsp;</span>ఒమ్రీ చేసిన ఇతర కార్యాలు, తన సైనికబలం మొదలగు విషయాలన్నీ <span class='bk'>ఇశ్రాయేలు రాజుల చరిత్ర గ్రంధంలో</span> వ్రాయబడ్డాయి. </span>
<span class='v K116_28' data-id='K116_28'><span class='v-num v-28'>28&nbsp;</span>ఒమ్రీ చనిపోయాడు. అతనిని షోమ్రోనులో సమాధి చేశారు. అతని కుమారుడు అహాబు అతని స్థానంలో రాజు అయ్యాడు. </span></div>
<div class='s'>ఇశ్రాయేలు రాజుగా అహాబు </div>
<div class='p'>
<span class='v K116_29' data-id='K116_29'><span class='v-num v-29'>29&nbsp;</span>యూదాలో ఆసా పాలన ముప్పై ఎనిమిదవ సంవత్సరం జరుగుతూండగా ఒమ్రీ కుమారుడైన అహాబు ఇశ్రాయేలుకు రాజైనాడు. షోమ్రోను నుండి ఇరువది రెండు సంవత్సరాల పాటు ఇశ్రాయేలును పాలించాడు. </span>
<span class='v K116_30' data-id='K116_30'><span class='v-num v-30'>30&nbsp;</span>అహాబు యెహావా చేయవద్దన్న కార్యాలను చేశాడు. తనకు ముందు పాలించాన వారందరికంటె అహాబు ఎక్కువ చెడుకార్యాలు చేశాడు. </span>
<span class='v K116_31' data-id='K116_31'><span class='v-num v-31'>31&nbsp;</span>నెబాతు కుమారుడైన యరొబాము చేసిన పాపక్రియలు అహాబుకు చాలా సామాన్యమైనవిగా కన్పించాయి. ఆ తప్పులు చాలవన్నట్లు అతడు ఎత్బయలు కుమారైయగు యెజెబెలును వివాహం చేసుకున్నాడు. ఎత్బయలు సీదోనుకు రాజు. దానితో అహాబు బయలు దేవతను కొలవటం మొదలు పెట్టాడు. అహాబు అతనిని ఆరాధించాడు. </span>
<span class='v K116_32' data-id='K116_32'><span class='v-num v-32'>32&nbsp;</span>షోమ్రోనులో బయలు ఆరాధనకు ఒక ఆలయాన్ని కట్టించాడు. ఆ ఆలయంలో ఒక బలిపీఠం ఏర్పాటు చేశాడు. </span>
<span class='v K116_33' data-id='K116_33'><span class='v-num v-33'>33&nbsp;</span>అషేరా దేవతను ఆరాధించటానికి అహాబు ఒక ప్రత్యేక స్తంభాన్ని నిర్మించాడు. తనకు ముందు యేలిన రాజులందరి కంటె అహాబు ఎక్కువ పాపం చేసి ఇశ్రాయేలు దేవుడైన యెహోవాకు మిక్కిలి కోపాన్ని కలుగజేశాడు. </span></div>
<div class='p'>
<span class='v K116_34' data-id='K116_34'><span class='v-num v-34'>34&nbsp;</span>అహాబు రాజ్యం చేసే కాలంలో బేతేలు వాడైన హీయేలు యెరికో పట్టణాన్ని పునర్‌నిర్మించాడు. హీయేలు నగర నిర్మాణపు పనిని మొదలు పెట్టగానే, అతని పెద్ద కుమారుడగు అబీరాము చనిపోయాడు. హీయేలు నగర ద్వారాలు నిర్మించేటప్పుడు అతని చిన్న కుమారుడగు సెగూబు చనిపోయాడు. నూను కుమారుడైన యెహోషువ ద్వారా ఏది ఎలా జరుగుతుందని యెహోవా చెప్పాడో ఇదంతా ఆ విధంగా జరిగింది.<span class='note' id='footnote-372'><a href='#note-372' class='key'>‡</a></span> </span></div></div>
<div class='footnotes'>

<span class='footnote' id='note-370'><span class='key'>* </span><a href='#footnote-370' class='backref'>16:24</a> <span class='text'> <span class="fk">నాలుగు మణుగులు </span><span class="ft">ఆంగ్ల తులామానం ప్రకారం నూట ఏబది పౌనులు. రెండు తలాంతులని పాఠాంతరం.</span></span></span>
<span class='footnote' id='note-371'><span class='key'>† </span><a href='#footnote-371' class='backref'>16:24</a> <span class='text'> <span class="fk">షోమ్రోను </span><span class="ft">సమరియ అని పాఠాంతరం.</span></span></span>
<span class='footnote' id='note-372'><span class='key'>‡ </span><a href='#footnote-372' class='backref'>16:34</a> <span class='text'> <span class="fk">నూను … జరిగింది </span><span class="ft">యెహోషువ యెరికో పట్టణాన్ని నాశనం చేసినప్పుడు, ఈ పట్టణాన్ని ఎవరైతే తిరిగి నిర్మించపూనుకుంటారో అతని పెద్ద కుమారుడు, చిన్న కుమారుడు చనిపోతారని చెప్పాడు. (చూడండి యెహోషువా గ్రంథం 6:26).</span></span></span>
</div>
<div class='footer'><div class='nav'>
<a class='prev' href='K115.html'></a>
<a class='home' href='index.html'></a>
<a class='next' href='K117.html'></a>
</div></div>
</body></html>
