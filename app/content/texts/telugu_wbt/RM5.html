<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ రోమీయులకు 5</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location akshar_unicode' href='RM.html'> రోమీయులకు 5 </a>
<a class='prev' href='RM4.html'>  </a>
<a class='next' href='RM6.html'>  </a>
</div></div>
<div class='chapter section RM5 tel2010 tel RM akshar_unicode' dir='ltr' data-id='RM5' data-nextid='RM6' data-previd='RM4' lang='te'> 

<div class='c'>5</div>
<div class='s'>దేవునితో స్నేహము </div>
<div class='p'>
<span class='v RM5_1' data-id='RM5_1'><span class='verse1 v-num v-1'>1&nbsp;</span>మనలో విశ్వాసము ఉండటం వలన దేవుడు మనము నీతిమంతులమని తీర్పు చెప్పాడు. ఆ కారణంగా, మన యేసు క్రీస్తు ప్రభువు ద్వారా మనకు దేవునితో స్నేహం కలిగింది. </span>
<span class='v RM5_2' data-id='RM5_2'><span class='v-num v-2'>2&nbsp;</span>మనం ప్రస్తుతం జీవిస్తున్న జీవితం దేవుని అనుగ్రహం వల్ల సంభవించింది. ఇది విశ్వాసంగల మనకు యేసు క్రీస్తు ద్వారా లభించింది. దేవుని తేజస్సులో భాగం పంచుకొంటామనే ఆశ మనలో ఉండటం వల్ల మనకు ఎంతో ఆనందం కలుగుతోంది. </span>
<span class='v RM5_3' data-id='RM5_3'><span class='v-num v-3'>3&nbsp;</span>అంతేకాదు, కష్టాలు సహనాన్ని పెంపొందింపచేస్తాయని మనకు తెలుసు. కనుక మనము కష్టాలు అనుభవించటంలో కూడా ఆనందాన్ని పొందుతున్నాము. </span>
<span class='v RM5_4' data-id='RM5_4'><span class='v-num v-4'>4&nbsp;</span>సహనం వల్ల దేవుని మెప్పు, మెప్పువల్ల ఆయన తేజస్సులో భాగం పంచుకొంటామనే నిరీక్షణ కలుగతోంది. </span>
<span class='v RM5_5' data-id='RM5_5'><span class='v-num v-5'>5&nbsp;</span>దేవుడు మనకిచ్చిన పరిశుద్ధాత్మ ద్వారా తన ప్రేమను మనపై కురిపించాడు. కనుక ఆ ఆశ విషయంలో మనకు నిరాశ కలుగదు. </span></div>
<div class='p'>
<span class='v RM5_6' data-id='RM5_6'><span class='v-num v-6'>6&nbsp;</span>నిజానికి మనలో శక్తి లేని సమయాన భక్తిహీనులమైన మన కోసం క్రీస్తు మరణించాడు. </span>
<span class='v RM5_7' data-id='RM5_7'><span class='v-num v-7'>7&nbsp;</span>నీతిమంతుల కోసం మరణించటం చాలా అరుదు. మంచి స్నేహితుని కోసం ఒకడు ధైర్యం చేసి, మరణిస్తే మరణించవచ్చు. </span>
<span class='v RM5_8' data-id='RM5_8'><span class='v-num v-8'>8&nbsp;</span>కాని మనమింకా పాపంలో ఉన్నప్పుడే క్రీస్తు మన కోసం మరణించాడు. ఈ విధంగా దేవుడు తన ప్రేమను మనకోసం వ్యక్తం చేసాడు. </span></div>
<div class='p'>
<span class='v RM5_9' data-id='RM5_9'><span class='v-num v-9'>9&nbsp;</span>దేవుడు యేసు క్రీస్తు రక్తంద్వారా మనము నీతిమంతులమని తీర్పు చెప్పాడు. కనుక మనము దేవుని ఆగ్రహం నుండి తప్పకుండా రక్షింపబడుతాము. ఇది యేసు క్రీస్తు ద్వారా సంభవిస్తుంది. </span>
<span class='v RM5_10' data-id='RM5_10'><span class='v-num v-10'>10&nbsp;</span>ఒకప్పుడు మనం దేవుని శత్రువులం. అయినా తన కుమారుని మరణంవల్ల మనకు ఆయనతో సమాధానం కలిగింది. కనుక క్రీస్తు జీవితం ద్వారా ఆయన మనల్ని తప్పకుండా రక్షిస్తాడు. </span>
<span class='v RM5_11' data-id='RM5_11'><span class='v-num v-11'>11&nbsp;</span>పైగా మన యేసుక్రీస్తు ప్రభువు ద్వారా దేవునితో స్నేహం కలిగినందుకు మనం ఇప్పుడు ఆనందిస్తున్నాము. </span></div>
<div class='s'>ఆదాము వల్ల మరణం, క్రీస్తు వల్ల జీవం </div>
<div class='p'>
<span class='v RM5_12' data-id='RM5_12'><span class='v-num v-12'>12&nbsp;</span>పాపం ఈ ప్రపంచంలోకి ఆదాము ద్వారా ప్రవేశించింది. పాపం ద్వారా మరణం సంభవించింది. అంతేకాక అందరూ పాపంచేసారు కనుక అందరికీ మరణం ప్రాప్తించింది. </span>
<span class='v RM5_13' data-id='RM5_13'><span class='v-num v-13'>13&nbsp;</span>ధర్మశాస్త్రాని కి ముందే పాపం ఈ ప్రపంచంలో ఉండేది. కాని ధర్మశాస్త్రం లేక పోయినట్లైతే పాపం లెక్కలోకి వచ్చేది కాదు. </span>
<span class='v RM5_14' data-id='RM5_14'><span class='v-num v-14'>14&nbsp;</span>అయినా, ఆదాము కాలంనుండి మోషే కాలం వరకు మానవులపై మరణం రాజ్యం చేసింది. ఆదాము దేవుని ఆజ్ఞను అతిక్రమించాడు. కాని అతనివలే పాపం చెయ్యని వాళ్ళపై కూడా మరణం రాజ్యం చేసింది. </span></div>
<div class='p'>
<span class='v RM5_14' data-id='RM5_14'>ఆదాముకు, రానున్న వానికి కొంత పోలిక ఉంది. </span>
<span class='v RM5_15' data-id='RM5_15'><span class='v-num v-15'>15&nbsp;</span>కాని దేవుడు ఇచ్చిన వరానికి, ఆదాము చేసిన పాపానికి పోలికలేదు. ఒకడు చేసిన పాపం వల్ల చాలా మంది మరణించారు. మరొకని అనుగ్రహం వల్ల, అంటే యేసు క్రీస్తు అనుగ్రహంవల్ల, దేవునిలో వరము, ఆయన అనుగ్రహము ఉచితంగా లభించాయి. </span>
<span class='v RM5_16' data-id='RM5_16'><span class='v-num v-16'>16&nbsp;</span>పైగా ఆదాము ఒక్కసారి చేసిన పాపానికి నేరస్థుడుగా తీర్పు ఇవ్వబడింది. కాని ఎన్నో పాపాలు చేసిన మనకు దేవుని నుండి నీతిమంతులముగా అయ్యే వరం లభించింది. అందువల్ల ఆదాము పాపాన్ని దేవుని వరంతో పోల్చలేము. </span>
<span class='v RM5_17' data-id='RM5_17'><span class='v-num v-17'>17&nbsp;</span>ఆదాము పాపం చేసాడు. ఆ ఒక్కని పాపంవల్ల మరణం రాజ్యం చేసింది. కాని ఆ “ఇంకొకని” ద్వారా అంటే యేసు క్రీస్తు ద్వారా ఆధ్యాత్మిక జీవితం పొంది రాజ్యం చెయ్యటం తథ్యం. ఇది దేవుని నుండి నీతియను వరాన్ని, సంపూర్ణమైన ఆయన అనుగ్రహాన్ని పొందిన వాళ్ళకు సంభవిస్తుంది. </span></div>
<div class='p'>
<span class='v RM5_18' data-id='RM5_18'><span class='v-num v-18'>18&nbsp;</span>అందువల్ల ఒకడు చేసిన పాపంవల్ల ప్రజలందరికీ శిక్ష విధించబడింది. అదే విధంగా ఒకడు ఒక నీతికార్యాన్ని చేయటంవల్ల, అందరూ శిక్షను తప్పించు కొని అనంతజీవితం పొందుటకు మార్గమేర్పడింది. </span>
<span class='v RM5_19' data-id='RM5_19'><span class='v-num v-19'>19&nbsp;</span>ఒకని అవిధేయతవల్ల అనేకులు పాపులుగా చేయబడిరి. అలాగే ఒకని విధేయతవల్ల అనేకులు నీతిమంతులగుదురు. </span>
<span class='v RM5_20' data-id='RM5_20'><span class='v-num v-20'>20&nbsp;</span>పాపం అధికం కావాలని దేవుడు ధర్మశాస్త్రాన్నిచ్చాడు. కాని పాపం అధికమైన చోటే అనుగ్రహం ఇంకా అధికమయ్యింది. </span>
<span class='v RM5_21' data-id='RM5_21'><span class='v-num v-21'>21&nbsp;</span>పాపం మరణం ద్వారా రాజ్యం చేసినట్లు దైవానుగ్రహం నీతిద్వారా రాజ్యం చేసింది. మన యేసు క్రీస్తు ప్రభువుద్వారా అది మనకు అనంత జీవం కలిగిస్తుంది. </span></div></div>
<div class='footnotes'>

</div>
<div class='footer'><div class='nav'>
<a class='prev' href='RM4.html'></a>
<a class='home' href='index.html'></a>
<a class='next' href='RM6.html'></a>
</div></div>
</body></html>
