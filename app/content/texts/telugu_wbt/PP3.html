<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ ఫిలిప్పీయులకు 3</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location akshar_unicode' href='PP.html'> ఫిలిప్పీయులకు 3 </a>
<a class='prev' href='PP2.html'> &#9664; </a>
<a class='next' href='PP4.html'> &#9654; </a>
</div></div>
<div class='chapter section PP3 tel2010 tel PP akshar_unicode' dir='ltr' data-id='PP3' data-nextid='PP4' data-previd='PP2' lang='te'> 

<div class='c'>3</div>
<div class='s'>నిజమైన ధర్మము </div>
<div class='p'>
<span class='v PP3_1' data-id='PP3_1'><span class='verse1 v-num v-1'>1&nbsp;</span>సోదరులారా! చివరి మాట, ప్రభువు మీకు కావలసినంత ఆనందం ప్రసాదించుగాక! వ్రాసిన విషయాలే మళ్ళీ వ్రాయటానికి నేను వెనుకాడను. దాని వల్ల మీకు యింకా ఎక్కువ లాభం కలుగుతుంది. </span></div>
<div class='p'>
<span class='v PP3_2' data-id='PP3_2'><span class='v-num v-2'>2&nbsp;</span>దుర్మార్గులైన ఆ కుక్కల విషయంలో శరీరాన్ని ముక్కలు చేసే వాళ్ళ విషయంలో జాగ్రత్తగా ఉండండి. </span>
<span class='v PP3_3' data-id='PP3_3'><span class='v-num v-3'>3&nbsp;</span>మనం దేవుణ్ణి ఆయన ఆత్మ ద్వారా ఆరాధిస్తున్నాము.<span class='note' id='footnote-1226'><a href='#note-1226' class='key'>*</a></span> ఇది నిజమైన సున్నతి. వాళ్ళు పొందిన సున్నతిలాంటిది కాదు. మనము యేసు క్రీస్తులో ఉన్నందుకు గర్విస్తున్నాము. కనుక బాహ్యంగా కనిపించే ఈ ఆచారాలను మనము విశ్వసించము. </span>
<span class='v PP3_4' data-id='PP3_4'><span class='v-num v-4'>4&nbsp;</span>కాని అలాంటి ఆచారాలను విశ్వసించటానికి నాకు కారణాలు ఉన్నాయి. బాహ్యమైన ఈ ఆచారాలను నమ్మటం ముఖ్యమని యితరులు అనుకొంటున్నట్లైతే వాటిని నమ్మటానికి వాళ్ళకన్నా నాకు ఎక్కువ కారణాలు ఉన్నాయి. </span>
<span class='v PP3_5' data-id='PP3_5'><span class='v-num v-5'>5&nbsp;</span>నేను పుట్టిన ఎనిమిదవ రోజు నాకు సున్నతి చేసారు. నేను బెన్యామీను తెగకు చెందిన వాణ్ణి. పుట్టుకతో ఇశ్రాయేలు దేశస్థుణ్ణి. హెబ్రీయులకు జన్మించిన హెబ్రీయుణ్ణి. ధర్మశాస్త్రాన్ని అనుసరించే పరిసయ్యుణ్ణి. </span>
<span class='v PP3_6' data-id='PP3_6'><span class='v-num v-6'>6&nbsp;</span>ఉత్సాహంతో సంఘాన్ని హింసించిన వాణ్ణి. ధర్మశాస్త్రాల్లోని నియమాలను పాటించటంలో నేను ఒక్క తప్పు కూడా చేయలేదు. </span></div>
<div class='p'>
<span class='v PP3_7' data-id='PP3_7'><span class='v-num v-7'>7&nbsp;</span>నేను క్రీస్తు విశ్వాసిని అయినందుకు, ఇదివరలో లాభంగా పరగణించిన వాటిని నేను ప్రస్తుతం నష్టంగా పరిగణిస్తున్నాను. </span>
<span class='v PP3_8' data-id='PP3_8'><span class='v-num v-8'>8&nbsp;</span>అంతేకాక, నా ప్రభువైన యేసు క్రీస్తును తెలుసుకోవటం చాలా గొప్ప విషయం. ఆయనతో పోల్చి చూస్తే అన్నీ వృధా అనిపిస్తుంది. ఆయన కొరకు నేను అన్నీ వదిలి వచ్చాను. క్రీస్తును పొందాలని వాటిని చెత్తగా పరిగణిస్తున్నాను. </span>
<span class='v PP3_9' data-id='PP3_9'><span class='v-num v-9'>9&nbsp;</span>ఆయనలో ఐక్యత పొంది ఉండటమే నా ఉద్దేశ్యము. ధర్మశాస్త్రాన్ని అనుసరించి పొందే నీతి నాకు అనవసరం. క్రీస్తులో విశ్వాసం ఉండటంవల్ల లభించే నీతి నాకు కావాలి. </span>
<span class='v PP3_10' data-id='PP3_10'><span class='v-num v-10'>10&nbsp;</span>నాకు క్రీస్తును తెలుసుకోవాలని ఉంది. చావునుండి బ్రతికి రాగల శక్తిని గురించి తెలుసుకోవాలని ఉంది. ఆయన పొందిన కష్టాల్లో పాలుపంచుకొని ఆయనతో స్నేహం పొందాలని ఉంది. ఆయనతో మరణించి ఆయనలా అయిపోవాలని ఉంది. </span>
<span class='v PP3_11' data-id='PP3_11'><span class='v-num v-11'>11&nbsp;</span>ఇవన్నీ చేసి తిరిగి బ్రతికి రావాలని ఉంది. దీన్ని ఏదో ఒక విధంగా సాధించాలని ఉంది. </span></div>
<div class='s'>గమ్యం వైపు పరుగెత్తటం </div>
<div class='p'>
<span class='v PP3_12' data-id='PP3_12'><span class='v-num v-12'>12&nbsp;</span>వీటన్నిటిని నేను యింకా సాధించలేదు. నాలో పరిపూర్ణత యింకా కలుగలేదు. కాని క్రీస్తు దేనికోసం నన్ను ఎన్నుకొన్నాడో దాన్ని నేను చేజిక్కించుకోవాలని పట్టుదలతో సాగిపోతున్నాను. </span>
<span class='v PP3_13' data-id='PP3_13'><span class='v-num v-13'>13&nbsp;</span>సోదరులారా! అది నాకు చిక్కిందని నేను అనుకోవటం లేదు. కాని ఒకటి మాత్రం నేను చేస్తున్నాను. గతాన్ని మరచిపోయి భవిష్యత్తులో ఉన్న దానికోసం కష్టపడుతున్నాను. </span>
<span class='v PP3_14' data-id='PP3_14'><span class='v-num v-14'>14&nbsp;</span>గమ్యాన్ని చేరుకొని బహుమతి పొందాలని ముందుకు పరుగెత్తుతున్నాను. దేవుడు నేను ఈ గమ్యాన్ని చేరుకోవాలని యేసు క్రీస్తు ద్వారా నన్ను పరలోకం కొరకు పిలిచాడు. </span></div>
<div class='p'>
<span class='v PP3_15' data-id='PP3_15'><span class='v-num v-15'>15&nbsp;</span>ఆత్మీయంగా పరిపూర్ణత పొందిన మనమంతా అన్ని విషయాల్లో యిలాంటి దృక్పథం ఉంచుకోవాలి. ఒకవేళ మీలో ఎవరికైనా దేని మీదనన్నా వేరు అభిప్రాయం ఉంటే దేవుడు దాన్ని కూడా మీకు స్పష్టం చేస్తాడు. </span>
<span class='v PP3_16' data-id='PP3_16'><span class='v-num v-16'>16&nbsp;</span>మనం మాత్రం, మనమిదివరలో సాధించిన వాటికి అనుగుణంగా నడుచుకొందాము. </span></div>
<div class='p'>
<span class='v PP3_17' data-id='PP3_17'><span class='v-num v-17'>17&nbsp;</span>సోదరులారా! నావలె జీవించండి. మేము బోధించిన విధానాన్ని అనుసరిస్తున్న వాళ్ళను గమనించండి. </span>
<span class='v PP3_18' data-id='PP3_18'><span class='v-num v-18'>18&nbsp;</span>నేనిదివరకే ఎన్నో సార్లు చెప్పాను. ఇప్పుడు మళ్ళీ కన్నీళ్ళతో చెబుతున్నాను. క్రీస్తు సిలువ పట్ల శత్రుత్వంతో జీవిస్తున్న వాళ్ళు చాలా మంది ఉన్నారు. </span>
<span class='v PP3_19' data-id='PP3_19'><span class='v-num v-19'>19&nbsp;</span>వినాశనమే వాళ్ళ గమ్యం. వాళ్ళ కడుపే వాళ్ళ దేవుడు. అవమానమే వాళ్ళ కీర్తి. వాళ్ళ మనస్సులు ఐహికమైన వాటిపై ఉంటాయి. </span>
<span class='v PP3_20' data-id='PP3_20'><span class='v-num v-20'>20&nbsp;</span>కాని మన నివాసం పరలోకంలో ఉంది. మనల్ని రక్షించటానికి పరలోకము నుండి రానున్న క్రీస్తు ప్రభువు కోసం మనం ఆశతో ఎదురు చూస్తున్నాము. </span>
<span class='v PP3_21' data-id='PP3_21'><span class='v-num v-21'>21&nbsp;</span>అన్నిటినీ తన ఆధీనంలో ఉంచుకోగల శక్తి ఆయనలో ఉంది. ఆ శక్తితో ఆయన మన నీచమైన శరీరాలను తన తేజోవంతమైన శరీరంలా ఉండేటట్లు చేస్తాడు. </span></div></div>
<div class='footnotes'>

<span class='footnote' id='note-1226'><span class='key'>* </span><a href='#footnote-1226' class='backref'>3:3</a> <span class='text'> <span class="fk">మనం … ఆరాధిస్తున్నాము </span><span class="ft">లేక దేవుని ఆత్మచేత ఆరాధిస్తున్నాము.</span></span></span>
</div>
<div class='footer'><div class='nav'>
<a class='prev' href='PP2.html'>&#9664;</a>
<a class='home' href='index.html'>&#9776;</a>
<a class='next' href='PP4.html'>&#9654;</a>
</div></div>
</body></html>
