<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ యెహోషువ 4</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location akshar_unicode' href='JS.html'> యెహోషువ 4 </a>
<a class='prev' href='JS3.html'>  </a>
<a class='next' href='JS5.html'>  </a>
</div></div>
<div class='chapter section JS4 tel2010 tel JS akshar_unicode' dir='ltr' data-id='JS4' data-nextid='JS5' data-previd='JS3' lang='te'> 

<div class='c'>4</div>
<div class='s'>ప్రజలకు జ్ఞాపకాన్నిచ్చే రాళ్లు </div>
<div class='p'>
<span class='v JS4_1' data-id='JS4_1'><span class='verse1 v-num v-1'>1&nbsp;</span>ప్రజలంతా యోర్దాను నది దాటడం ఆయిపోయిన తర్వాత యెహోషువతో యెహోవా చెప్పాడు: </span>
<span class='v JS4_2' data-id='JS4_2'><span class='v-num v-2'>2&nbsp;</span>“ప్రజల్లోనుండి 12 మందిని ఏర్పాటుచేయి. ఒక్కొక్క వంశంనుండి ఒక్కొక్క మనిషిని ఏర్పాటు చేయి. </span>
<span class='v JS4_3' data-id='JS4_3'><span class='v-num v-3'>3&nbsp;</span>నదిలో యాజకులు నిలిచిన చోటు చూడమని వారితో చెప్పు. అక్కడ పన్నెండు రాళ్లను వెదికి వాటిని మీతోబాటు తీసుకొని వెళ్లాలి. ఈ రాత్రి మీరు నివాసంచేసే స్థలంలో ఆ రాళ్లను ఉంచండి.” </span></div>
<div class='p'>
<span class='v JS4_4' data-id='JS4_4'><span class='v-num v-4'>4&nbsp;</span>కనుక యెహోషువ ఒక్కొక్క వంశంనుండి ఒక్కొక్క మనిషిని ఏర్పాటు చేసాడు. తర్వాత ఆ పన్నెండుమందినీ అతడు సమావేశపర్చాడు. </span>
<span class='v JS4_5' data-id='JS4_5'><span class='v-num v-5'>5&nbsp;</span>యెహోషువ వాళ్లతో చెప్పాడు: “మీ యెహోవా దేవుని పవిత్ర పెట్టె నీళ్లలో ఉన్న చోటుకు వెళ్లండి. ఇశ్రాయేలీయుల పన్నెండు వంశాల్లో ఒక్కోదానికి ఒక్కొక్కరాయి అక్కడ ఉంటాయి. ఆ రాతిని మీ భుజంమీద మోయండి. </span>
<span class='v JS4_6' data-id='JS4_6'><span class='v-num v-6'>6&nbsp;</span>ఈ రాళ్లు మీ మధ్య గుర్తుగా ఉంటాయి. భవిష్యత్తలో మీ పిల్లలు ‘ఈ రాళ్ల భావం ఏమిటి?’ అని మిమ్మల్ని అడుగుతారు. </span>
<span class='v JS4_7' data-id='JS4_7'><span class='v-num v-7'>7&nbsp;</span>యోర్దాను నదిలో నీరు ప్రవహించకుండా యెహోవా చేసాడు అని మీ పిల్లలతో చెప్పండి. యెహోవా ఒడంబడిక పెట్టె నీళ్లలో దిగగానే నీరు నిలిచిపోయాయి. ఈ విషయాన్ని శాశ్వతంగా జ్ఞాపకం ఉంచుకొనేందుకు ఆ రాళ్లు ఇశ్రాయేలు ప్రజలకు తోడ్పడుతాయి.” </span></div>
<div class='p'>
<span class='v JS4_8' data-id='JS4_8'><span class='v-num v-8'>8&nbsp;</span>కనుక ఇశ్రాయేలు ప్రజలు యెహోషువకు విధేయులయ్యారు. యోర్దాను నది మధ్యలోనుండి పన్నెండు రాళ్లు వాళ్లు మోసుకొని వెళ్లారు. ఇశ్రాయేలీయుల పన్నెండు వంశాల్లో ఒక్కోదానికి ఒక్కోరాయిఉంది. యెహోషువకు యోహోవా ఆజ్ఞాపించిన ప్రకారమే వారు ఇలా చేసారు. ఆ మనుష్యులు ఆ రాళ్లు మోసుకొనిపోయి వారు నివాసము చేసిన చోట వాటిని ఉంచారు. </span>
<span class='v JS4_9' data-id='JS4_9'><span class='v-num v-9'>9&nbsp;</span>(యెహోవా యొక్క పవిత్ర పెట్టెను మోస్తున్నప్పుడు యోర్దాను నది మధ్యలో యాజకులు నిలిచిన చోటకూడ యెహోషువ పన్నెండు రాళ్లు ఉంచాడు. నేటికీ ఆ రాళ్లు అక్కడ ఉన్నాయి.) </span></div>
<div class='p'>
<span class='v JS4_10' data-id='JS4_10'><span class='v-num v-10'>10&nbsp;</span>ప్రజలు చేయాల్సింది ఏమిటో చెప్పమని యెహోవా యెహోషువకు ఆజ్ఞాపించాడు. యెహోషువ చేయాలని మోషే చెప్పిన సంగతులే అవి. కనుక ఆ విషయాలన్నీ జరిగించేంతవరకు పవిత్ర పెట్టెను మోస్తున్న యాజకులు నది మధ్యలోనే నిలబడి ఉన్నారు. ప్రజలు త్వరపడి నది దాటారు. </span>
<span class='v JS4_11' data-id='JS4_11'><span class='v-num v-11'>11&nbsp;</span>ప్రజలు నదిని దాటిపోవడం అయిపోగానే యాజకులు యెహోవా పెట్టెను ప్రజల ఎదుటికి మోసుకొని వెళ్లారు. </span></div>
<div class='p'>
<span class='v JS4_12' data-id='JS4_12'><span class='v-num v-12'>12&nbsp;</span>రూబేను, గాదు వంశాలు, మనష్షే వంశంలోని సగంమంది మగవాళ్లు మోషే వారికి చెప్పిన వాటికి విధేయులయ్యారు. మిగతా మనుష్యుల ముందు వీరు నదిని దాటారు. వీళ్లు యుద్ధానికి సిద్ధపడ్డారు. దేవుడు వారికి వాగ్దానం చేసిన దేశాన్ని స్వాధీనం చేసుకొనేందుకు, మిగిలిన ప్రజలకు సహాయం చేయటానికి వీరు వెళ్తున్నారు. </span>
<span class='v JS4_13' data-id='JS4_13'><span class='v-num v-13'>13&nbsp;</span>యుద్ధానికి సిద్ధపడిన వారు సుమారు నలభై వేలమంది సైనికులు యెహోవా ఎదుట సాగిపోయారు. యెరికో మైదానాల దిశగా వారు సాగిపోయారు. </span></div>
<div class='p'>
<span class='v JS4_14' data-id='JS4_14'><span class='v-num v-14'>14&nbsp;</span>ఆ రోజున ఇశ్రాయేలు ప్రజలందరికీ యెహోషువను ఒక మహామనిషిగా యెహోవా చేసాడు. అప్పట్నుంచి ప్రజలు యెహోషువను గౌరవించారు. మోషేను వారు గౌరవించినట్టే యెహోషువను కూడ వారు జీవితకాలమంతా గౌరవించారు. </span></div>
<div class='p'>
<span class='v JS4_15' data-id='JS4_15'><span class='v-num v-15'>15&nbsp;</span>ఆ పెట్టెను మోస్తున్న యాజకులు ఇంకా నదిలో నిలబడి ఉండగానే, </span>
<span class='v JS4_16' data-id='JS4_16'><span class='v-num v-16'>16&nbsp;</span>“యాజకులను నదిలోనుండి బయటకు రమ్మని ఆజ్ఞాపించు” అంటూ యెహోవా, యెహోషువతో చెప్పాడు. </span></div>
<div class='p'>
<span class='v JS4_17' data-id='JS4_17'><span class='v-num v-17'>17&nbsp;</span>కనుక యెహోషువ యాజకులకు, “యెర్దాను నదిలోనుండి బయటకు రండి” అని ఆజ్ఞాపించాడు. </span></div>
<div class='p'>
<span class='v JS4_18' data-id='JS4_18'><span class='v-num v-18'>18&nbsp;</span>యాజకులు యెహోషువకు విధేయులయ్యారు. వారు ఆ పెట్టెను మోసుకొని, నదిలో నుండి బయటకు వచ్చారు. యాజకుల పాదాలు, నది ఆవలి ఒడ్డున నేలను తాకగానే, నదిలో నీరు మరల ప్రవహించటం మొదలయింది. ప్రజలు నదిని దాటి వెళ్లక ముందులాగే నీరు గట్ల మీద పొర్లి పారుతున్నాయి. </span></div>
<div class='p'>
<span class='v JS4_19' data-id='JS4_19'><span class='v-num v-19'>19&nbsp;</span>మొదటి నెల పదో రోజున ప్రజలు యోర్దాను నది దాటారు. యెరికోకు తూర్పున గిల్గాలులో ప్రజలు గుడారాలు వేసారు </span>
<span class='v JS4_20' data-id='JS4_20'><span class='v-num v-20'>20&nbsp;</span>యోర్దాను నదిలోనుంచి తీసుకొన్న పన్నెండు రాళ్లను ప్రజలు వారితో మోసుకొని వెళ్లారు. ఆ రాళ్లను గిల్గాలులో యెహోషువ నిలువ బెట్టాడు. </span>
<span class='v JS4_21' data-id='JS4_21'><span class='v-num v-21'>21&nbsp;</span>అప్పుడు యెహోషువ ప్రజలతో చెప్పడు: “ ‘ఈ రాళ్లు ఏమిటి?’ అని భవిష్యత్తులో మీ పిల్లలు తల్లిదండ్రుల్ని అడుగుతారు </span>
<span class='v JS4_22' data-id='JS4_22'><span class='v-num v-22'>22&nbsp;</span>‘ఏ విధంగాెనైతే ఇశ్రాయేలు ప్రజలు యోర్దాను నదిని ఆరిన నేలమీద దాటి వెళ్లారో ఆ విషయాన్ని జ్ఞాపకం చేసుకొనేందుకు ఈ రాళ్లు తోడ్పడుతాయి’ అని పిల్లలతో మీరు చెప్పాలి. </span>
<span class='v JS4_23' data-id='JS4_23'><span class='v-num v-23'>23&nbsp;</span>మీ యెహోవా దేవుడు ఆ నదిలో నీటి ప్రవాహాన్ని నిలిపివేసాడు. ప్రజలు దానిని దాటిపోయేంతవరకు నది ఎండిపోయింది. ఎర్ర సముద్రం దగ్గర ప్రజలకు యెహోవా ఏమి చేసాడో, యోర్దాను నది దగ్గరకూడ ఆయన అలానే చేసాడు. ప్రజలు దాటి వెళ్లగలిగేందుకు ఎర్ర సముద్రంలో నీళ్లను యెహోవా నిలిపివేశాడని జ్ఞాపకం ఉంచుకోండి. </span>
<span class='v JS4_24' data-id='JS4_24'><span class='v-num v-24'>24&nbsp;</span>యెహోవాకు మహాశక్తి ఉందని ఈ దేశ ప్రజలంతా తెలుసుకోవాలని ఆయన దీనిని చేసాడు. అప్పుడు ఆ ప్రజలు మీ యెహోవా దేవునికి ఎల్లప్పుడూ భయపడి ఉంటారు.” </span></div></div>
<div class='footnotes'>

</div>
<div class='footer'><div class='nav'>
<a class='prev' href='JS3.html'></a>
<a class='home' href='index.html'></a>
<a class='next' href='JS5.html'></a>
</div></div>
</body></html>
