<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ అపొస్తలుల కార్యములు 5</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location akshar_unicode' href='AC.html'> అపొస్తలుల కార్యములు 5 </a>
<a class='prev' href='AC4.html'> &#9664; </a>
<a class='next' href='AC6.html'> &#9654; </a>
</div></div>
<div class='chapter section AC5 tel2010 tel AC akshar_unicode' dir='ltr' data-id='AC5' data-nextid='AC6' data-previd='AC4' lang='te'> 

<div class='c'>5</div>
<div class='s'>అననీయ మరియు సప్పీరా </div>
<div class='p'>
<span class='v AC5_1' data-id='AC5_1'><span class='verse1 v-num v-1'>1&nbsp;</span>“అననీయ” అనబడే ఒక వ్యక్తి, అతని భార్య “సప్పీరా” కలిసి తమ భూమి అమ్మేసారు. </span>
<span class='v AC5_2' data-id='AC5_2'><span class='v-num v-2'>2&nbsp;</span>“అననీయ” తన కొరకు కొంత డబ్బు దాచుకొన్నాడు. ఈ విషయం అతని భార్యకు తెలుసు. “అననీయ” మిగతా డబ్బు తెచ్చి అపొస్తలుల కాళ్ళ ముందుంచాడు. </span></div>
<div class='p'>
<span class='v AC5_3' data-id='AC5_3'><span class='v-num v-3'>3&nbsp;</span>అప్పుడు పేతురు ఈ విధంగా అన్నాడు: “అననీయా నీ మనస్సులో సైతాను ఎందుకు చేరాడు? భూమి అమ్మగా వచ్చిన డబ్బులో కొంత భాగాన్ని దాచి పవిత్రాత్మను ఎందుకు మోసం చేసావు? </span>
<span class='v AC5_4' data-id='AC5_4'><span class='v-num v-4'>4&nbsp;</span>అది అమ్మక ముందు కూడా నీదే కదా! అమ్మిన తర్వాత కూడా ఆ డబ్బు నీ ఆధీనంలోనే ఉంది కదా! ఇలా చెయ్యటానికి నీకెట్లా బుద్ధి పుట్టింది. నీవు మనుష్యులతో కాదు అబద్ధం ఆడింది, దేవునితో.” </span></div>
<div class='p'>
<span class='v AC5_5' data-id='AC5_5'><span class='v-num v-5'>5&nbsp;</span>ఈ మాటలు విని అననీయ క్రింద పడి ప్రాణాలు విడిచాడు. ఈ సంఘటన విన్న వాళ్ళందరికీ ఒక పెద్ద భయం పట్టుకుంది. </span>
<span class='v AC5_6' data-id='AC5_6'><span class='v-num v-6'>6&nbsp;</span>కొందరు యువకులు ముందుకొచ్చి అననీయ దేహాన్ని ఒక వస్త్రంలో చుట్టి మోసుకెళ్ళి సమాధి చేసారు. </span></div>
<div class='p'>
<span class='v AC5_7' data-id='AC5_7'><span class='v-num v-7'>7&nbsp;</span>మూడు గంటల తర్వాత అననీయ భార్య అక్కడికి వచ్చింది. అక్కడ జరిగిందేదీ ఆమెకు తెలియదు. </span>
<span class='v AC5_8' data-id='AC5_8'><span class='v-num v-8'>8&nbsp;</span>పేతురు, “మీరు భూమి అమ్మగా లభించిన డబ్బు యింతేనా? చెప్పు!” అని ఆమెను అడిగాడు. </span></div>
<div class='p'>
<span class='v AC5_8' data-id='AC5_8'>“ఔనండి! అంతే డబ్బు లభించింది” అని ఆమె సమాధానం చెప్పింది. </span></div>
<div class='p'>
<span class='v AC5_9' data-id='AC5_9'><span class='v-num v-9'>9&nbsp;</span>పేతురు ఆమెతో, “నీవు, నీ భర్త కలిసి ప్రభువు ఆత్మను పరీక్షించాలని ఎందుకు నిశ్చయించుకున్నారు? ఆ తలుపు దగ్గరనుండి వస్తున్న అడుగుల చప్పుడు విను! అవి నీ భర్తను సమాధి చేసిన వాళ్ళవి. వాళ్ళు నిన్ను కూడా మోసుకు వెళ్తారు” అని అన్నాడు. </span>
<span class='v AC5_10' data-id='AC5_10'><span class='v-num v-10'>10&nbsp;</span>తక్షణమే ఆమె అతని పాదాలముందు పడి ప్రాణాలు విడిచింది. ఆ తర్వాత యువకులు లోపలికి వచ్చి ఆమె చనిపోయి ఉండటం చూసి ఆమెను కూడా మోసుకు వెళ్ళి ఆమె భర్త ప్రక్కన సమాధి చేసారు. </span>
<span class='v AC5_11' data-id='AC5_11'><span class='v-num v-11'>11&nbsp;</span>సంఘానికి, ఈ సంఘటనలు విన్న వాళ్ళకు పెద్ద భయం పట్టుకుంది. </span></div>
<div class='s'>అనేకులను నయం చేయటం </div>
<div class='p'>
<span class='v AC5_12' data-id='AC5_12'><span class='v-num v-12'>12&nbsp;</span>అపొస్తలులు, విశ్వాసులు, ఉమ్మడిగా సొలొమోను మండపంలో సమావేశమౌతూ ఉండేవాళ్ళు. వీళ్ళు ప్రజల్లో ఎన్నో అద్భుతాలు, మహత్యాలు చేసారు. </span>
<span class='v AC5_13' data-id='AC5_13'><span class='v-num v-13'>13&nbsp;</span>ప్రజలు అపొస్తలుల్ని పొగుడుతూ ఉన్నప్పటికీ మిగతా వాళ్ళు వాళ్ళతో చేరడానికి తెగించలేదు. </span>
<span class='v AC5_14' data-id='AC5_14'><span class='v-num v-14'>14&nbsp;</span>చాలా మంది స్త్రీలు, పురుషులు ప్రభువును విశ్వసించారు. ప్రభువు వాళ్ళను సంఘంలో చేర్చాడు. </span>
<span class='v AC5_15' data-id='AC5_15'><span class='v-num v-15'>15&nbsp;</span>ఇవి చూసిన ప్రజలు జబ్బుతో ఉన్న వాళ్ళను దారి మీదికి తెచ్చి పరుపుల మీద చాపల మీద పడుకోబెట్టారు. పేతురు ఆ దారి మీదుగా నడిచినప్పుడు అతని నీడ కొందరి మీదనన్నా పడుతుందని వాళ్ళ ఉద్దేశ్యం. </span>
<span class='v AC5_16' data-id='AC5_16'><span class='v-num v-16'>16&nbsp;</span>ప్రజలు యెరూషలేము చుట్టూ ఉన్న ప్రాంతాల నుండి గుంపులు గుంపులుగా వచ్చారు. తమలో జబ్బుతో ఉన్న వాళ్ళను, దయ్యాలు పట్టి బాధపడ్తున్న వాళ్ళను తీసుకు వచ్చారు. వాళ్ళందరికీ నయమైపోయింది. </span></div>
<div class='s'>అపొస్తలులు హింసించబడటం </div>
<div class='p'>
<span class='v AC5_17' data-id='AC5_17'><span class='v-num v-17'>17&nbsp;</span>సద్దూకయ్యుల తెగకు చెందిన ప్రధాన యాజకుడు, అతనితో ఉన్న వాళ్ళు అసూయతో నిండిపోయారు. </span>
<span class='v AC5_18' data-id='AC5_18'><span class='v-num v-18'>18&nbsp;</span>వాళ్ళు అపొస్తలులను బంధించి కారాగారంలో వేసారు. </span>
<span class='v AC5_19' data-id='AC5_19'><span class='v-num v-19'>19&nbsp;</span>కాని రాత్రివేళ దేవదూత కారాగారపు తలుపులు తీసి వాళ్ళను బయటికి పిలుచుకు వచ్చాడు. </span>
<span class='v AC5_20' data-id='AC5_20'><span class='v-num v-20'>20&nbsp;</span>వాళ్ళతో, “వెళ్ళి మందిర ఆవరణంలో నిలుచొని ఈ క్రొత్త జీవితాన్ని గురించి విశదంగా ప్రజలకు చెప్పండి” అని చెప్పాడు. </span>
<span class='v AC5_21' data-id='AC5_21'><span class='v-num v-21'>21&nbsp;</span>దేవదూత చెప్పినట్లు విని వాళ్ళు తెల్లవారుతుండగా మందిరం యొక్క ఆవరణంలో ప్రవేశించి ప్రజలకు బోదించటం మొదలు పెట్టారు. </span></div>
<div class='p'>
<span class='v AC5_21' data-id='AC5_21'>ప్రధాన యాజకుడు, అతనితో ఉన్న వాళ్ళు ఇశ్రాయేలు ప్రజల పెద్దలందర్ని సమావేశపరిచి మహాసభను ఏర్పాటు చేసారు. ఆ తర్వాత అపొస్తలులను పిలుచుకు రమ్మని కొందర్ని కారాగారానికి పంపారు. </span>
<span class='v AC5_22 AC5_23' data-id='AC5_22'><span class='v-num v-22-23'>22-23&nbsp;</span>భటులు కారాగారానికి వచ్చారు. కాని వాళ్ళకు అపొస్తలులు కనపడలేదు. వాళ్ళు తిరిగి వెళ్ళి, “మేము కారాగారపు ద్వారాలు భద్రంగా తాళం వేయబడి ఉండటం చూసాము. ద్వారపాలకులు ద్వారాల దగ్గర ఉండటం చూసాము. కాని ద్వారాలు తెరిచి చూస్తే అపొస్తలులు లేరు” అని జరిగిన విషయం చెప్పారు. </span>
<span class='v AC5_24' data-id='AC5_24'><span class='v-num v-24'>24&nbsp;</span>ఈ సంగతి విని మందిరం యొక్క ద్వారపాలకుల అధిపతి, ప్రధాన యాజకులు, వాళ్ళు ఏమై ఉంటారా? అని ఆశ్చర్యపడ్డారు. </span></div>
<div class='p'>
<span class='v AC5_25' data-id='AC5_25'><span class='v-num v-25'>25&nbsp;</span>ఇంతలో ఒకడు వచ్చి, “మీరు కారాగారంలో ఉంచిన వాళ్ళు మందిరం యొక్క ఆవరణంలో నిలబడి ప్రజలకు బోధిస్తున్నారు” అని చెప్పాడు. </span>
<span class='v AC5_26' data-id='AC5_26'><span class='v-num v-26'>26&nbsp;</span>ఇది విని ద్వారపాలకుల అధిపతి భటులను వెంట తీసుకొని వాళ్ళను పట్టుకు రావటానికి వెళ్ళాడు. ప్రజలు తమను రాళ్ళతో కొడతారనే భయం వాళ్ళలో ఉంది. కనుక అపొస్తలులపై వాళ్ళు ఏ దౌర్జన్యం చేయలేదు. </span></div>
<div class='p'>
<span class='v AC5_27' data-id='AC5_27'><span class='v-num v-27'>27&nbsp;</span>అపొస్తలుల్ని పిలుచుకు వచ్చి మహాసభ ముందు నిలుచోబెట్టారు. ప్రధాన యాజకుడు విచారణ చేస్తూ, </span>
<span class='v AC5_28' data-id='AC5_28'><span class='v-num v-28'>28&nbsp;</span>“మీ యేసు పేరిట బోధించవద్దని మేము యిది వరకే ఖచ్చితంగా ఆజ్ఞాపించాము. అయినా యెరూషలేమంతా మీ బోధనలతో నింపివేసారు. అంతేకాక అతని మరణాన్ని మాపై మోపాలని చూస్తున్నారు” అని అన్నాడు. </span></div>
<div class='p'>
<span class='v AC5_29' data-id='AC5_29'><span class='v-num v-29'>29&nbsp;</span>పేతురు, మిగతా అపొస్తలులు యిలా అన్నారు: “మేము దేవుని ఆజ్ఞల్ని పాటిస్తున్నాము, మానవుల ఆజ్ఞల్ని కాదు. </span>
<span class='v AC5_30' data-id='AC5_30'><span class='v-num v-30'>30&nbsp;</span>మీరు సిలువకు వ్రేలాడదీసి చంపిన యేసును మా పూర్వీకుల దేవుడు బ్రతికించాడు. </span>
<span class='v AC5_31' data-id='AC5_31'><span class='v-num v-31'>31&nbsp;</span>దేవుడు ఆయనకు తన కుడి వైపుననున్న స్థానాన్నిచ్చాడు. ఆయన్ని ఒక అధిపతిగా, రక్షకుడిలా నియమించాడు. తద్వారా ఇశ్రాయేలు ప్రజలకు పశ్చాత్తాపం పొందే అవకాశము, తమ పాపాలకు క్షమాపణ పొందే అవకాశము కలగాలని ఆయన ఉద్దేశ్యం. </span>
<span class='v AC5_32' data-id='AC5_32'><span class='v-num v-32'>32&nbsp;</span>వీటికి మేము సాక్షులము. దేవుడు తన ఆజ్ఞల్ని పాటించిన వాళ్ళకిచ్చిన పవిత్రాత్మ కూడా దీనికి సాక్షి.” </span></div>
<div class='p'>
<span class='v AC5_33' data-id='AC5_33'><span class='v-num v-33'>33&nbsp;</span>ఇది విని వాళ్ళకు చాలా కోపం వచ్చింది. వాళ్ళు అపొస్తలులను చంపాలనుకున్నారు. </span>
<span class='v AC5_34' data-id='AC5_34'><span class='v-num v-34'>34&nbsp;</span>కాని “గమలీయేలు” అనే పరిసయ్యుడు ఆ మహాసభలో లేచి నిలుచొని అపొస్తలుల్ని కొంతసేపు అవతలకు తీసుకు వెళ్ళమని ఆజ్ఞాపించాడు. గమలీయేలు ధర్మశాస్త్ర పండితుడు. ప్రజల గౌరవం పొందినవాడు. </span>
<span class='v AC5_35' data-id='AC5_35'><span class='v-num v-35'>35&nbsp;</span>అతడు వాళ్ళని సంబోధిస్తూ, “ఇశ్రాయేలు ప్రజలారా! వీళ్ళను ఏమి చెయ్యాలో జాగ్రత్తగా ఆలోచించండి! </span>
<span class='v AC5_36' data-id='AC5_36'><span class='v-num v-36'>36&nbsp;</span>ఇదివరలో థూదా కనిపించి తానొక గొప్ప వాణ్ణని చెప్పుకున్నాడు. సుమారు నాలుగువందల యాభై మంది అతణ్ణి అనుసరించారు. అతడు చంపబడ్డాడు. ఆ తర్వాత అతని అనుచరులు చెదిరి పోయారు. చివరకు ఏమీ మిగల్లేదు. </span>
<span class='v AC5_37' data-id='AC5_37'><span class='v-num v-37'>37&nbsp;</span>అతని తర్వాత జనాభా లెక్కల కాలంలో యూదా అనే వాడు వచ్చి ప్రజల్ని చేరదీసి తిరుగుబాటు చేసాడు. ఇతడు గలిలయవాడు. ఇతడు కూడా చంపబడ్డాడు. అతని అనుచరులందరూ చెదిరిపోయారు, </span>
<span class='v AC5_38' data-id='AC5_38'><span class='v-num v-38'>38&nbsp;</span>అందువల్ల వాళ్ళ విషయంలో నా సలహా ఇది: వాళ్ళ విషయం పట్టించుకోకండి! వాళ్ళను వదిలివేయండి! వాళ్ళ కార్యము, వాళ్ళ ఉద్దేశ్యము మానవుడు సృష్టించినదైతే అది నశిస్తుంది. </span>
<span class='v AC5_39' data-id='AC5_39'><span class='v-num v-39'>39&nbsp;</span>అలా కాకుండా అది దైవేచ్ఛ వలన అయితే మీరు వాళ్ళను ఆపలేరు. అలా చేస్తే మీరు దేవునికి ఎదురు తిరిగిన వాళ్ళౌతారు” అని అన్నాడు. </span></div>
<div class='p'>
<span class='v AC5_40' data-id='AC5_40'><span class='v-num v-40'>40&nbsp;</span>సభ్యులు అతడు చెప్పినట్లు విన్నారు. అపొస్తలుల్ని పిలిపించి కొరడా దెబ్బలు కొట్టించారు. ఆ తర్వాత, యేసు పేరిట మాట్లాడవద్దని వారించి వదిలి వేసారు. </span>
<span class='v AC5_41' data-id='AC5_41'><span class='v-num v-41'>41&nbsp;</span>అపొస్తలులు యేసు కోసం అవమానింపబడటానికి తాము అర్హులైనందుకు సంతోషిస్తూ మహా సభనుండి వెళ్ళిపోయారు. </span>
<span class='v AC5_42' data-id='AC5_42'><span class='v-num v-42'>42&nbsp;</span>ప్రతి రోజూ మందిరంలో, ఇంటింటా, “యేసే క్రీస్తు” అని ప్రకటించారు. ఈ సువార్త ప్రకటించటం మానుకోలేదు. </span></div></div>
<div class='footnotes'>

</div>
<div class='footer'><div class='nav'>
<a class='prev' href='AC4.html'>&#9664;</a>
<a class='home' href='index.html'>&#9776;</a>
<a class='next' href='AC6.html'>&#9654;</a>
</div></div>
</body></html>
