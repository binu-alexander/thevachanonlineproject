<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ 1 సమూయేలు 26</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location akshar_unicode' href='S1.html'> 1 సమూయేలు 26 </a>
<a class='prev' href='S125.html'>  </a>
<a class='next' href='S127.html'>  </a>
</div></div>
<div class='chapter section S126 tel2010 tel S1 akshar_unicode' dir='ltr' data-id='S126' data-nextid='S127' data-previd='S125' lang='te'> 

<div class='c'>26</div>
<div class='s'>దావీదు, అబీషై సౌలు గుడారంలోకి ప్రవేశించుట </div>
<div class='p'>
<span class='v S126_1' data-id='S126_1'><span class='verse1 v-num v-1'>1&nbsp;</span>జీఫు ప్రజలు సౌలును చూడటానికి గిబియాకు వెళ్లారు. “హకీలా కొండల్లో దావీదు దాగి ఉంటున్నాడు. ఈ కొండ యెషీమోనుకు ఎదురుగా ఉంది” అని వారు సౌలుతో చెప్పారు. </span></div>
<div class='p'>
<span class='v S126_2' data-id='S126_2'><span class='v-num v-2'>2&nbsp;</span>జీఫు అరణ్యంలోకి సౌలు వెళ్లాడు. ఇశ్రాయేలు అంతటిలో తాను ఎంపిక చేసుకొన్న మూడువేల మంది సైనికులను సౌలు తన వెంట తీసుకుని వెళ్లాడు. సౌలు, అతని మనుష్యులు దావీదును వెదుక్కుంటూ జీఫు అరణ్యంలోకి వెళ్లారు. </span>
<span class='v S126_3' data-id='S126_3'><span class='v-num v-3'>3&nbsp;</span>సౌలు హకీలా కొండపై గుడారాలు సిద్ధపరచుకొనెను. యెషీమోనుకు ఎదురుగా బాటపక్కలో ఈ స్థలం వుంది. </span></div>
<div class='p'>
<span class='v S126_3' data-id='S126_3'>దావీదు అరణ్యంలోనే వుండి, సౌలు తనను వెతుక్కుంటూ వచ్చినట్లు విన్నాడు. </span>
<span class='v S126_4' data-id='S126_4'><span class='v-num v-4'>4&nbsp;</span>దావీదు తన వేగుల వారిని పంపి సౌలు హకీలా కొండకు వచ్చినట్లు తెలుసుకున్నాడు. </span>
<span class='v S126_5' data-id='S126_5'><span class='v-num v-5'>5&nbsp;</span>సౌలు గుడారాలు వేసుకున్న ప్రదేశానికి దావీదు వెళ్లాడు. సౌలు, అబ్నేరు ఇద్దరూ నిద్రిస్తున్న చోటును దావీదు చూశాడు. (నేరు కుమారుడు అబ్నేరు సౌలు సైన్యాలకు సేనాని.) గుడారం మధ్యలో సౌలు నిద్రిస్తూవున్నాడు. సైన్యమంతా అతని చుట్టూ వుంది. </span></div>
<div class='p'>
<span class='v S126_6' data-id='S126_6'><span class='v-num v-6'>6&nbsp;</span>హిత్తీయుడైన అహీమెలెకుతోను, సెరూయా కుమారుడయిన అబీషైతోను దావీదు మాట్లాడి, “సౌలు పాళెములోనికి తనతో ఎవరు రాగలరని” అడిగాడు. </span></div>
<div class='p'>
<span class='v S126_6' data-id='S126_6'>(అబీషై అనేవాడు యోవాబు తమ్ముడు). “నీతో నేను వస్తా” అని అబీషై చెప్పాడు. </span></div>
<div class='p'>
<span class='v S126_7' data-id='S126_7'><span class='v-num v-7'>7&nbsp;</span>చీకటి పడ్డాక దావీదు, అబీషై కలిసి సౌలు మజిలీలోకి వెళ్లారు. సౌలు మధ్యలో నిద్రపోతూ ఉన్నాడు. సౌలు తల వద్ద అతని ఈటె భూమిలోకి దిగివేసి ఉంది. అతని చుట్టూ సైనికులు, పక్కగా అబ్నేరు నిద్రపోతూ ఉన్నారు. </span>
<span class='v S126_8' data-id='S126_8'><span class='v-num v-8'>8&nbsp;</span>“నీ శత్రువును ఓడించటానికి దేవుడు నీకు ఈ రోజు అవకాశం ఇచ్చాడు. ఒక్క వేటుతో, అతని ఈటెతోనే సౌలును భూమిలోనికి పొడిచి వేస్తాను” అన్నాడు అబీషై దావీదుతో. </span></div>
<div class='p'>
<span class='v S126_9' data-id='S126_9'><span class='v-num v-9'>9&nbsp;</span>కానీ దావీదు అబీషైతో ఇలా అన్నాడు, “సౌలును చంపవద్దు! యెహోవాచే ఎంపిక చేయబడిన రాజుకు హాని చేసినవాడు శిక్షించబడాలి. </span>
<span class='v S126_10' data-id='S126_10'><span class='v-num v-10'>10&nbsp;</span>యెహోవా జీవీస్తున్నంత నిజంగా యెహోవా తానే సౌలును శిక్షిస్తాడు. ఒకవేళ సౌలు సహజంగానే చనిపోవచ్చు. లేదా యుద్ధంలో అతడు చంపబడవచ్చు. </span>
<span class='v S126_11' data-id='S126_11'><span class='v-num v-11'>11&nbsp;</span>కానీ యెహోవా చేత అభిషేకించబడిన రాజును నేను మాత్రం చంపకుండా ఉండేటట్టు చేయుమని యెహోవాకు నేను ప్రార్థన చేస్తాను. కనుక సౌలు తలవద్ద ఉన్న ఈటెను, మంచినీటి కూజాను తీసుకోండి. మనము వెళ్లి పోదాము.” </span></div>
<div class='p'>
<span class='v S126_12' data-id='S126_12'><span class='v-num v-12'>12&nbsp;</span>కనుక సౌలు తల దగ్గర వున్న ఈటెను, నీటి కూజాను తీసుకుని దావీదు, అబీషై సౌలు గుడారంనుండి బయటకు వెళ్లిపోయారు. ఇదంతా జరగటం ఏ ఒక్కరూ చూడలేదు. ఇది ఎవ్వరికీ తెలియదు. ఒక్క మనిషికూడ కనీసం మేల్కోలేదు! యెహోవా సౌలును, తన సైన్యాన్ని గాఢనిద్రలో పడవేయటంతో వారంతా అలా నిద్రపోయారు. </span></div>
<div class='s'>దావీదు మరల సౌలును అవమానించుట </div>
<div class='p'>
<span class='v S126_13' data-id='S126_13'><span class='v-num v-13'>13&nbsp;</span>దావీదు ఆవలివైపుకు వెళ్లిపోయాడు. సౌలు గుడారాలకు దూరంగా లోయ అవతల ఉన్న పర్వతం మీద దావీదు నిలబడ్డాడు. అంటే వీరిద్దరి గుడారాలు ఒకదాని కొకటి చాలా దూరంగా ఉన్నాయి. </span>
<span class='v S126_14' data-id='S126_14'><span class='v-num v-14'>14&nbsp;</span>నేరు కుమారుడైన అబ్నేరును, సైన్యాన్ని ఉద్దేశించి దావీదు కేకవేసి “అబ్నేరూ నాకు జవాబు చెప్పు” అన్నాడు. </span></div>
<div class='p'>
<span class='v S126_14' data-id='S126_14'>“రాజును పిలుస్తోన్న నీవు ఎవరివి?” అని అబ్నేరు అడిగాడు. </span></div>
<div class='p'>
<span class='v S126_15' data-id='S126_15'><span class='v-num v-15'>15&nbsp;</span>అందుకు దావీదు, “నీవు మగావాడివి కదూ! నీవు ఇశ్రాయేలు అంతటిలో చాలా గొప్పవాడివి కదూ! నిజమేనంటావా? అయితే నీవు నీ యజమానుడైన రాజును ఎందుకు కాపాడుకోలేదు? నీ యాజమానియైన రాజును చంపటానికి ఒక సామాన్యుడు నీ గుడారంలోనికి వచ్చాడు! </span>
<span class='v S126_16' data-id='S126_16'><span class='v-num v-16'>16&nbsp;</span>నీవు గొప్ప పొరపాటు చేసావు. యెహోవా జీవిస్తున్నంత నిజంగా నీవూ నీ సైనికులూ చావాలి. ఎందుకంటే యెహోవా చేత అభిషేకించబడ్డ నా యజమానియైన రాజును కాపాడలేదు. నీవు సౌలు తలవద్దవుంచబడిన ఈటె, నీళ్లకూజా ఏమయ్యాయో చూడు. అవి ఏవి?” అని ఎదురు ప్రశ్నవేశాడు. </span></div>
<div class='p'>
<span class='v S126_17' data-id='S126_17'><span class='v-num v-17'>17&nbsp;</span>సౌలుకు దావీదు స్వరం తెలుసు. “నా కుమారుడా దావీదూ, అది నీ స్వరమే కదూ?” అన్నాడు సౌలు దావీదుతో. </span></div>
<div class='p'>
<span class='v S126_17' data-id='S126_17'>“అవును నా యజమానీ, నా రాజా, ఇది నా స్వరమే” అన్నాడు దావీదు. </span>
<span class='v S126_18' data-id='S126_18'><span class='v-num v-18'>18&nbsp;</span>దావీదు ఇంకా ఇలా అన్నాడు, “రాజా, నీవు నన్నెందుకు ఇలా తరుముతున్నావు? నేను చేసిన నేరం ఏమిటి? దేని విషయంలో నేను దోషిని? </span>
<span class='v S126_19' data-id='S126_19'><span class='v-num v-19'>19&nbsp;</span>రాజా, నా యజమామీ, నా మాట విను! యెహోవా గనుక నీకు నాపై కోపం వచ్చినట్లు చేసి ఉంటె ఆయనకు బలి సమర్పణ చేద్దాము. కానీ మనుష్యుల ప్రేరణవల్ల నామీద నీకు కోపం వచ్చివుంటే యెహోవా వారిని కష్టనష్టాలకు గురిచేస్తాడు. యెహోవా నాకిచ్చిన భూమిని నేను వదిలిపోయేలా మనుష్యుల చేశారు. వెళ్లి ఇతర దేవుళ్లను కొలువమని. </span>
<span class='v S126_20' data-id='S126_20'><span class='v-num v-20'>20&nbsp;</span>పరదేశీయులతో ఉండుమని మనుష్యులు నాకు చెప్పారు. ఇప్పుడు నన్ను యెహోవా సన్నిధికి దూరంగా చావనీయకు. ఇశ్రాయేలు రాజు ఒక పురుగును చంపటానికి వెతుక్కుంటూ బయటకి వచ్చాడు! కొండల్లో కౌజు పిట్టను<span class='note' id='footnote-246'><a href='#note-246' class='key'>*</a></span> వేటాడటానికి వచ్చినవానిలా ఉన్నావు నీవు!” </span></div>
<div class='p'>
<span class='v S126_21' data-id='S126_21'><span class='v-num v-21'>21&nbsp;</span>అప్పుడు సౌలు, “నేను పాపం చేసాను. నా కుమారుడా దావీదూ, నా దగ్గరకు తిరిగి వచ్చేయి. నా ప్రాణం నీకు ముఖ్యం అని ఈ రోజు నీవు నాకు చూపించావు. అందుచేత నేను నీకు హాని చేసేందుకు ప్రయత్నించను. నేను తెలివి తక్కువగా ప్రవర్తించాను. నేను ఒక పెద్ద తప్పుచేశాను” అన్నాడు. </span></div>
<div class='p'>
<span class='v S126_22' data-id='S126_22'><span class='v-num v-22'>22&nbsp;</span>“ఇదిగో రాజు ఈటె. మీలో ఒక యువకుడు వచ్చి దీనిని తీసుకోవచ్చు. </span>
<span class='v S126_23' data-id='S126_23'><span class='v-num v-23'>23&nbsp;</span>మంచిచేసిన ప్రతి వానికీ యెహోవా ప్రతిఫలం ఇప్పిస్తాడు. కీడు చేసిన వానిని ఆయన శిక్షిస్తాడు. ఈ వేళ యెహోవా నేను నిన్ను ఓడించేటట్టు చేసాడు. అయినా యెహోవా చేత అభీషేకించబడిన రాజుకు నేను హాని చేయను. </span>
<span class='v S126_24' data-id='S126_24'><span class='v-num v-24'>24&nbsp;</span>నీ ప్రాణం నాకు ముఖ్యం అని ఈ వేళ నేను నీకు చూపించాను. యెహోవాకు నా ప్రాణం ముఖ్యం అని యెహోవా నీకు చూపిస్తాడు. ప్రతి కష్టంనుంచీ యెహోవా నన్ను రక్షిస్తాడు” అని చెప్పాడు దావీదు. </span></div>
<div class='p'>
<span class='v S126_25' data-id='S126_25'><span class='v-num v-25'>25&nbsp;</span>సౌలు, “నా కుమారుడా దావీదూ, దేవుడు నిన్నాశీర్వదించును గాక! నీవు చాలా ఉన్నతమైన కార్యాలుచేస్తావు. నీవు విజయం సాధిస్తావు” అని దావీదుతో చెప్పాడు. </span></div>
<div class='p'>
<span class='v S126_25' data-id='S126_25'>దావీదు తన దారిన తాను వెళ్లిపోయాడు. సౌలు తన ఇంటికి తిరిగి వెళ్లాడు. </span></div></div>
<div class='footnotes'>

<span class='footnote' id='note-246'><span class='key'>* </span><a href='#footnote-246' class='backref'>26:20</a> <span class='text'> <span class="fk">కొండల్లో కౌజు పిట్టను </span><span class="ft">కొండల్లో కౌజు పిట్టలను వేటాడేవారు వాటిని సొమ్మసిల్లే వరకు తరుముతారు. అప్పుడు వాటిని చంపుతారు. అదే మాదిరిగా సౌలుకూడ దావీదును వెంటాడాడు. ఇది కూడ రెండర్థాలు గల పదప్రయోగమే. హెబ్రీలో “కౌజు పిట్ట” అనే పదానికీ, 14వ వచనంలో “పిలుచు-కేకవేయు” అనే పదాలకు సామ్యంకన్పిస్తుంది.</span></span></span>
</div>
<div class='footer'><div class='nav'>
<a class='prev' href='S125.html'></a>
<a class='home' href='index.html'></a>
<a class='next' href='S127.html'></a>
</div></div>
</body></html>
