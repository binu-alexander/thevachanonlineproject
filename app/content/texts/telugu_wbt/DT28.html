<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ ద్వితీయోపదేశకాండము 28</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location akshar_unicode' href='DT.html'> ద్వితీయోపదేశకాండము 28 </a>
<a class='prev' href='DT27.html'>  </a>
<a class='next' href='DT29.html'>  </a>
</div></div>
<div class='chapter section DT28 tel2010 tel DT akshar_unicode' dir='ltr' data-id='DT28' data-nextid='DT29' data-previd='DT27' lang='te'> 

<div class='c'>28</div>
<div class='s'>ధర్మశాస్త్రానికి లోబడినందుకు ఆశీర్వాదాలు </div>
<div class='p'>
<span class='v DT28_1' data-id='DT28_1'><span class='verse1 v-num v-1'>1&nbsp;</span>“మీరు మీ దేవుడైన యెహోవాకు విధేయులై, ఈ రోజు నేను మీకు చెబుతోన్న ఆయన ఆదేశాలన్నింటినీ పాటిస్తే, అప్పుడు మీ దేవుడైన యెహోవా మిమ్మల్ని ఈ భూలోక రాజ్యాలన్నింటికంటె ఉన్నత స్థానంలో ఉంచుతాడు. </span>
<span class='v DT28_2' data-id='DT28_2'><span class='v-num v-2'>2&nbsp;</span>మీరు గనుక మీ దేవుడైన యెహోవాకు విధేయులైతే ఈ ఆశీర్వాదాలన్నీ మీకు లభించి, మీ స్వంతం అవుతాయి. </span></div>
<div class='b'> &nbsp; </div>
<div class='q'>
<span class='v DT28_3' data-id='DT28_3'><span class='v-num v-3'>3&nbsp;</span>“యెహోవా మీ పట్టణాలు </span></div>
<div class='q2'>
<span class='v DT28_3' data-id='DT28_3'>మీ పొలాలను ఆశీర్వాదిస్తాడు. </span></div>
<div class='q'>
<span class='v DT28_4' data-id='DT28_4'><span class='v-num v-4'>4&nbsp;</span>యెహోవా మీకు అధిక సంతానం </span></div>
<div class='q2'>
<span class='v DT28_4' data-id='DT28_4'>యిచ్చి ఆశీర్వాదిస్తాడు. </span></div>
<div class='q'>
<span class='v DT28_4' data-id='DT28_4'>మీ పొలాలను మంచి పంటలతో </span></div>
<div class='q2'>
<span class='v DT28_4' data-id='DT28_4'>ఆయన ఆశీర్వదిస్తాడు </span></div>
<div class='q'>
<span class='v DT28_4' data-id='DT28_4'>మీ పశువులకు సంతానాభివృద్ధి కలిగిస్తాడు </span></div>
<div class='q2'>
<span class='v DT28_4' data-id='DT28_4'>మీకు పశువులు, </span></div>
<div class='q2'>
<span class='v DT28_4' data-id='DT28_4'>గొర్రెలు విస్తారంగా ఉంటాయి. </span></div>
<div class='q'>
<span class='v DT28_5' data-id='DT28_5'><span class='v-num v-5'>5&nbsp;</span>మీకు ధాన్యపు పంటలు, </span></div>
<div class='q2'>
<span class='v DT28_5' data-id='DT28_5'>ఆహారం సమృద్ధిగా ఉండేటట్టు యెహోవా మిమ్మల్ని ఆశీర్వదిస్తాడు. </span></div>
<div class='q'>
<span class='v DT28_6' data-id='DT28_6'><span class='v-num v-6'>6&nbsp;</span>మీరు చేసే ప్రతి పనిలో యెహోవా మిమ్మల్ని ఎల్లప్పుడూ ఆశీర్వదిస్తాడు. </span></div>
<div class='b'> &nbsp; </div>
<div class='p'>
<span class='v DT28_7' data-id='DT28_7'><span class='v-num v-7'>7&nbsp;</span>“మీ మీదికి వచ్చే మీ శత్రువులను మీరు ఓడించెటట్టు యెహోవా చేస్తాడు. మీ శత్రువు మీ మీదికి ఒకే మార్గంలో వచ్చి, ఏడు మార్గాల్లో పారిపోతాడు. </span></div>
<div class='p'>
<span class='v DT28_8' data-id='DT28_8'><span class='v-num v-8'>8&nbsp;</span>“మీ కొట్టెలు నిండుగా ఉండేటట్టు యెహోవా మిమ్మల్ని ఆశీర్వదిస్తాడు. మీరు చేసే ప్రతిదాన్నీ ఆయన ఆశీర్వదిస్తాడు. మీ దేవుడైన యెహోవా మీకు ఇస్తున్న దేశంలో ఆయన మిమ్మల్ని ఆశీర్వదిస్తాడు. </span>
<span class='v DT28_9' data-id='DT28_9'><span class='v-num v-9'>9&nbsp;</span>యెహోవా మిమ్మల్ని తన స్వంత ప్రజలుగా చేసుకొంటాడు. మీరు మీ దేవుడైన యెహోవా ఆదేశాలకు విధేయులై, ఆయన మార్గాల్లో మీరు జీవిస్తే ఆయన దీనిని మీకు వాగ్దానం చేసాడు. </span>
<span class='v DT28_10' data-id='DT28_10'><span class='v-num v-10'>10&nbsp;</span>అప్పుడు మీరు యెహోవా పేరు పెట్టబడిన ప్రజలు అని ఆ దేశ ప్రజలంతా తెలుసుకొంటారు. వారు మీకు భయపడతారు. </span></div>
<div class='p'>
<span class='v DT28_11' data-id='DT28_11'><span class='v-num v-11'>11&nbsp;</span>“మరియు యెహోవా దేవుడు మీకు ఎన్నో మంచి వాటిని ఇస్తాడు. ఆయన మీకు ఎంతోమంది పిల్లల్ని ఇస్తాడు. మీ పశువులకు ఆయన ఎన్నో దూడ పిల్లలను ఇస్తాడు. మీకు ఇస్తానని యెహోవా మీ పూర్వీకులకు వాగ్దానం చేసిన దేశంలో ఆయన మీకు మంచి పంట ఇస్తాడు. </span>
<span class='v DT28_12' data-id='DT28_12'><span class='v-num v-12'>12&nbsp;</span>యెహోవా తన గొప్ప ఆశీర్వాదాల్ని దాచి ఉంచిన ఆకాశాన్ని తెరచి. సరైన సమయంలో మీ భూమిమీద ఆయన వర్షం కురిపిస్తాడు. మీరు చేసే పనులన్నింటినీ యెహోవా ఆశీర్వదిస్తాడు. అనేక రాజ్యాలకు అప్పు ఇచ్చేంత ధనం మీ దగ్గర ఉంటుంది. కానీ మీరు వారి దగ్గర అప్పు తీసుకోవాల్సిన అవసరం ఉండదు. </span>
<span class='v DT28_13' data-id='DT28_13'><span class='v-num v-13'>13&nbsp;</span>యెహోవా మిమ్మల్ని తలగానే ఉంచు తాడుగాని తోకగాకాదు. మీరు పైవారు గానే ఉంటారు కాని క్రిందవారుగా ఉండరు. ఈ వేళ నేను మీకు చెబుతున్న మీ దేవుడైన యెహోవా ఆదేశాలకు మీరు విధేయులైతే ఇదంతా జరుగుతుంది. ఈ ఆజ్ఞలకు మీరు జాగ్రత్తగా విధేయులు కావాలి. </span>
<span class='v DT28_14' data-id='DT28_14'><span class='v-num v-14'>14&nbsp;</span>ఈ వేళ నేను మీకు ఇస్తున్న ప్రభోధాల్లో దేనినుండీ మీరు తప్పి పోకూడదు. మీరు కుడి పక్కకు గాని ఎడమ పక్కకు గాని తొలగిపోకూడదు. మీరు ఇతర దేవుళ్లను సేవించడానికి వారిని వెంబడించ కూడదు. </span></div>
<div class='s'>ధర్మశాస్త్రానికి లోబడనందుకు శాపాలు </div>
<div class='p'>
<span class='v DT28_15' data-id='DT28_15'><span class='v-num v-15'>15&nbsp;</span>“అయితే మీ దేవుడైన యెహోవా మీకు చెప్పే విషయాలను మీరు వినకపోతే, ఈ వేళ నేను మీకు చెప్పే ఆయన ఆదేశాలకు, చట్టాలకు మీరు విధేయులు కాకపోతే అప్పుడు మీకు ఇదిగో ఈ చెడ్డ సంగతులన్నీ సంభవిస్తాయి; </span></div>
<div class='b'> &nbsp; </div>
<div class='q'>
<span class='v DT28_16' data-id='DT28_16'><span class='v-num v-16'>16&nbsp;</span>“మీ పట్టణాల్ని, </span></div>
<div class='q2'>
<span class='v DT28_16' data-id='DT28_16'>పొలాల్ని యెహోవా శపిస్తాడు. </span></div>
<div class='q'>
<span class='v DT28_17' data-id='DT28_17'><span class='v-num v-17'>17&nbsp;</span>మీకు పంటలు ఉండకుండేలా యెహోవా మిమ్మల్ని శపిస్తాడు. </span></div>
<div class='q2'>
<span class='v DT28_17' data-id='DT28_17'>మీకు సరిపడేటంత ఆహారం ఉండదు. </span></div>
<div class='q'>
<span class='v DT28_18' data-id='DT28_18'><span class='v-num v-18'>18&nbsp;</span>యెహోవా మిమ్మల్ని శపిస్తాడు, </span></div>
<div class='q2'>
<span class='v DT28_18' data-id='DT28_18'>మీకు అనేక మంది పిల్లలు కలగరు. </span></div>
<div class='q'>
<span class='v DT28_18' data-id='DT28_18'>ఆయన మీ భూమిని శపిస్తాడు, </span></div>
<div class='q2'>
<span class='v DT28_18' data-id='DT28_18'>గనుక మంచి పంటను మీరు పొందరు. </span></div>
<div class='q'>
<span class='v DT28_18' data-id='DT28_18'>ఆయన మీ పశువులను శపిస్తాడు, </span></div>
<div class='q2'>
<span class='v DT28_18' data-id='DT28_18'>గనుక అవి ఎక్కువ పిల్లల్ని ఈనవు. </span></div>
<div class='q2'>
<span class='v DT28_18' data-id='DT28_18'>ఆయన మీ దూడలను గొర్రె పిల్లలను శపిస్తాడు. </span></div>
<div class='q'>
<span class='v DT28_19' data-id='DT28_19'><span class='v-num v-19'>19&nbsp;</span>మీరు చేసే వాటన్నింటిలో ఎల్లప్పుడూ యెహోవా శపిస్తాడు. </span></div>
<div class='b'> &nbsp; </div>
<div class='p'>
<span class='v DT28_20' data-id='DT28_20'><span class='v-num v-20'>20&nbsp;</span>“మీరు కీడు చేసి, యెహోవాకు దూరమైతే, మీకు చెడు సంగతులు సంభవించేటట్టు ఆయన చేస్తాడు. మీరు చేసే ప్రతిదానిలో మీకు విసుగు, కష్టం కలుగుతుంది. మీరు త్వరగా, పూర్తిగా నాశనం అయ్యేంతవరకు ఆయన అలా చేస్తూనే ఉంటాడు. ఎదుకంటే మీరు ఆయననుంచి దూరమై, ఆయనను విసర్జించారు. </span>
<span class='v DT28_21' data-id='DT28_21'><span class='v-num v-21'>21&nbsp;</span>మీరు యెహోవాకు విధేయులు కాకపోతే, మీరు నివసించేందుకని ప్రవేశిస్తున్న దేశంలో, మిమ్మల్ని పూర్తిగా నాశనం చేసేటంతవరకు మీకు రోగాలు వచ్చేటట్టు ఆయన చేస్తాడు. </span>
<span class='v DT28_22' data-id='DT28_22'><span class='v-num v-22'>22&nbsp;</span>యెహోవా రోగాలతో మిమ్ములను శిక్షిస్తాడు. మీకు జ్వరం, వాపు వస్తాయి. యెహోవా మీకు భయంకర వేడి కలిగిస్తాడు, భూమిపై వర్షాలు ఉండవు. మీ పంటలు వ్యాధుల మూలంగా లేక వేడి మూలంగా చస్తాయి. మీరు చచ్చేంతవరకు ఈ కీడులన్నీ మీకు సంభవిస్తూనే ఉంటాయి. </span>
<span class='v DT28_23' data-id='DT28_23'><span class='v-num v-23'>23&nbsp;</span>మీకు పైగా ఆకాశం ఇత్తడిలా తేటగా ఉంటుంది. మీ క్రింద భూమి ఇనుములా గట్టిగా ఉంటుంది. </span>
<span class='v DT28_24' data-id='DT28_24'><span class='v-num v-24'>24&nbsp;</span>ఆకాశంనుంచి వర్షానికి బదులు ఇసుక, ధూళి యెహోవా పంపిస్తాడు. మీరు నాశనం అయ్యేంతవరకు అది మీ మీదికి వస్తుంది. </span></div>
<div class='p'>
<span class='v DT28_25' data-id='DT28_25'><span class='v-num v-25'>25&nbsp;</span>“మీ శత్రువులు మిమ్మల్ని ఓడించేటట్టు యెహోవా చేస్తాడు. ఒక్క మార్గం గుండా మీరు మీ శత్రువులమీదకు వెళ్లి, వారి దగ్గర్నుండిఏడు వేర్వేరు మార్గాలలో మీరు పారిపోతారు. మీకు సంభవించే సంగతుల మూలంగా ప్రపంచంలోని ప్రజలంతా భయపడతారు. </span>
<span class='v DT28_26' data-id='DT28_26'><span class='v-num v-26'>26&nbsp;</span>మీ శవాలు అడవి మృగాలకు, పక్షులకు ఆహారం అవుతాయి. మీ శవాల మీదనుండి వాటిని వెళ్లగొట్టే వారు ఎవరూ ఉండరు. </span></div>
<div class='p'>
<span class='v DT28_27' data-id='DT28_27'><span class='v-num v-27'>27&nbsp;</span>“మీరు యెహోవాకు విధేయులు కాకపోతే, ఆయన ఈజిప్టు వాళ్లమీదికి పంపిన గడ్డల్లాంటి వాటితో ఆయన మిమ్మల్ని శిక్షిస్తాడు. పుండ్లు. కుష్ఠు, గజ్జితో ఆయన మిమ్మల్ని శిక్షిస్తాడు. </span>
<span class='v DT28_28' data-id='DT28_28'><span class='v-num v-28'>28&nbsp;</span>మీకు పిచ్చి ఎక్కేట్టుగా చేసి యెహోవా మిమ్మల్ని శిక్షిస్తాడు. ఆయన మిమ్మల్ని గుడ్డివాళ్లుగా చేసి, కలవరపరుస్తాడు. </span>
<span class='v DT28_29' data-id='DT28_29'><span class='v-num v-29'>29&nbsp;</span>అప్పుడు గుడ్డివారు తడువులాడే రీతిగా నీవు మధ్యాహ్నమందు తడువులాడుతావు. మీరు చేసే ప్రతిదానిలో మీకు మీరు విఫలులవుతారు. ప్రజలు మరల మరల మిమ్మల్ని బాధించి, మీ దగ్గర్నుండి వస్తువులు దొంగిలిస్తారు. మిమ్మల్ని రక్షించేవారు ఎవరూ ఉండరు. </span></div>
<div class='p'>
<span class='v DT28_30' data-id='DT28_30'><span class='v-num v-30'>30&nbsp;</span>“నీకు ప్రధానం చేయబడిన స్త్రీతో మరొకడు లైగింక సంబంధాలు అనుభవిస్తాడు. నీవు ఇల్లు కడతావు గాని అదులో నీవు నివసించవు. ద్రాక్షతోట నీవు నాటుతావు గాని దానిలో నీవు ఏమీ కూర్చుకోవు. </span>
<span class='v DT28_31' data-id='DT28_31'><span class='v-num v-31'>31&nbsp;</span>నీ ఆవు నీ కళ్లముందే చంపబడుతుంది గాని నీవు దాని మాంసం ఏమీ తినవు. నీ గాడిద నీ దగ్గర్నుండి బలాత్కారంగా తీసుకొని పోబడుతుంది. అది నీకు తిరిగి ఇవ్వబడదు. నీ గొర్రెలు నీ శత్రువులకు ఇవ్వబడుతాయి. నిన్ను రక్షించేవాడు ఎవడూ ఉండడు. </span></div>
<div class='p'>
<span class='v DT28_32' data-id='DT28_32'><span class='v-num v-32'>32&nbsp;</span>“మీ కొడుకులు, కూతుళ్లు వేరే జాతి ప్రజలకు ఇవ్వబడేందుకు అనుమతించబడతారు. మీ పిల్లలు మీకు కావాలి గనుక మీ కళ్లు బలహీనమై, మీ చూపు మందగించేటంతవరకు మీరు వాళ్లకోసం చూస్తారు. మరియు దేవుడు మీకు సహాయం చేయడు. </span></div>
<div class='p'>
<span class='v DT28_33' data-id='DT28_33'><span class='v-num v-33'>33&nbsp;</span>“మీరు కష్టపడి పండించిన పంట అంతా మీకు తెలియని మరోజాతి తినేస్తుంది. ప్రజలు మిమ్మల్ని చెడుగా చూచి తిడతారు. విరుగగొట్ట బడుతుంటారు. </span>
<span class='v DT28_34' data-id='DT28_34'><span class='v-num v-34'>34&nbsp;</span>మీరు చూసే విషయాల మూలంగా మీకుపిచ్చెక్కుతుంది. </span>
<span class='v DT28_35' data-id='DT28_35'><span class='v-num v-35'>35&nbsp;</span>యెహోవా మిమ్మల్ని రసిపుండ్లతో శిక్షిస్తాడు. ఈ పుండ్లు మీ కాళ్ల మీద మోకాళ్లమీద ఉంటాయి. అవి మీ అరికాలు మొదలుకొని మీ నడి నెత్తివరకు నిండి ఉంటాయి. ఈ పుండ్లనుండి మీరు బాగుపడరు. </span></div>
<div class='p'>
<span class='v DT28_36' data-id='DT28_36'><span class='v-num v-36'>36&nbsp;</span>“మీరు ఎరుగని రాజ్యానికి మిమ్మల్ని, మీ రాజును యెహోవా పంపించేస్తాడు. మీరు, మీ పూర్వీకులు కూడా ఆ రాజ్యాన్ని ఎన్నడూ చూడలేదు. చెక్క, రాళ్లతో చేయబడిన ఇతర దేవుళ్లను అక్కడ మీరు పూజిస్తారు. </span>
<span class='v DT28_37' data-id='DT28_37'><span class='v-num v-37'>37&nbsp;</span>యెహోవా మిమ్మల్ని పంపించే దేశాల్లో, మీకు సంభవించిన సంగతులను చూసి ప్రజలు ఆశ్చర్యపోతారు. వాళ్లు మిమ్మల్ని చూసి నవ్వుతారు. మిమ్మల్ని గూర్చి చెడు సంగతులు చెబుతారు. </span></div>
<div class='s'>ఓటమి శాపం </div>
<div class='p'>
<span class='v DT28_38' data-id='DT28_38'><span class='v-num v-38'>38&nbsp;</span>“పొలాల్లో చల్లటానికి మీరు విస్తారంగా విత్తనాలు తీసుకొని వెళ్తారు. కానీ మీ పంట కొద్దిగానే ఉంటుంది. ఎందుకంటే మిడతలు మీ పంటను తినివేస్తాయి. </span>
<span class='v DT28_39' data-id='DT28_39'><span class='v-num v-39'>39&nbsp;</span>మీరు ద్రాక్ష తోటలు నాటి, వాటిలో కష్టపడి పని చేస్తారు. కానీ మీరు ద్రాక్ష పండ్లు కూర్చుకోరు, వాటి రసం తాగలేరు. ఎందుకంటే పురుగులు వాటిని తినివేస్తాయి. </span>
<span class='v DT28_40' data-id='DT28_40'><span class='v-num v-40'>40&nbsp;</span>మీ దేశమంతటా మీకు ఒలీవ చెట్లు ఉంటాయి. కాని ఉపయోగించు కొనేందుకు మీకు ఎలాంటి నూనె ఉండదు. ఎందుచేతనంటే మీ ఒలీవ పండ్లు పాడై రాలిపోతాయి. </span>
<span class='v DT28_41' data-id='DT28_41'><span class='v-num v-41'>41&nbsp;</span>మీకు కుమారులు, కుమారైలు ఉంటారు. కాని వారిని మీరు ఉంచుకోలేరు. ఎందుచేతనంటే వారు బంధించబడి తీసుకొని పోబడతారు. </span>
<span class='v DT28_42' data-id='DT28_42'><span class='v-num v-42'>42&nbsp;</span>మీ చెట్లన్నింటినీ, మీ పోలాల్లోని పంటలన్నింటినీ మిడతలు నాశనం చేస్తాయి. </span>
<span class='v DT28_43' data-id='DT28_43'><span class='v-num v-43'>43&nbsp;</span>మీ మధ్య నివసించే విదేశీయులు మరింత ఎక్కువ అధికారం కూడ పొందుతారు. మీరేమో మీకు ఉన్న అధికారం కూడ పోగొట్టుకొంటారు. </span>
<span class='v DT28_44' data-id='DT28_44'><span class='v-num v-44'>44&nbsp;</span>మీకు అప్పు ఇచ్చేందుకు విదేశీయుల దగ్గర ధనం ఉంటుంది. కానీ వారికి అప్పు ఇవ్వటానికి మీ దగ్గర ఏమీ ధనం ఉండదు. శిరస్సు దేహాన్ని స్వాధీనంలో ఉంచుకొన్నట్టు వారు మిమ్మల్ని స్వాధీనంలో ఉంచుకొంటారు. మీరు తోకలా ఉంటారు. </span></div>
<div class='p'>
<span class='v DT28_45' data-id='DT28_45'><span class='v-num v-45'>45&nbsp;</span>“ఈ శాపాలన్నీ మీ మీదికి వస్తాయి. మీరు నాశనం అయ్యేంతవరకు అవి మిమ్మల్ని తరుముతూ, పట్టుకొంటూనే ఉంటాయి. ఎందుకంటే మీ దేవుడైన యెహోవా మీకు చెప్పిన వాటిని మీరు వినలేదు. ఆయన మకు ఇచ్చిన ఆదేశాలకు, ఆజ్ఞలకు మీరు విధేయులు కాలేదు. </span>
<span class='v DT28_46' data-id='DT28_46'><span class='v-num v-46'>46&nbsp;</span>మీకు, మీ సంతతివారికి దేవుడు శాశ్వతంగా తీర్పుతీర్చాడని ఈ శాపాలు ప్రజలకు తెలియజేస్తాయి. మీకు సంభవించే భయంకర విషయాలను చూసి ప్రజలు ఆశ్చర్యపడిపోతారు. </span></div>
<div class='p'>
<span class='v DT28_47' data-id='DT28_47'><span class='v-num v-47'>47&nbsp;</span>“మీ దేవుడైన యెహోవా మీకు చాలా ఆశీర్వాదాలు ఇచ్చాడు. కానీ మీరు సంతోషంగా, ఆనంద హృదయంతో ఆయనను సేవించలేదు. </span>
<span class='v DT28_48' data-id='DT28_48'><span class='v-num v-48'>48&nbsp;</span>అందుచేత శత్రువులకు మీరు సేవచేస్తారు. ఆకలి, దాహంతో మీరు దిగంబరులుగా ఉంటారు. మీకు ఏమీ ఉండదు. యెహోవా మిమ్మల్ని నాశనం చేసేంతవరకు ఆయన మీ మెడమీద ఇనుప కాడిని పెడతాడు. </span></div>
<div class='s'>శత్రు రాజ్య శాపం </div>
<div class='p'>
<span class='v DT28_49' data-id='DT28_49'><span class='v-num v-49'>49&nbsp;</span>“దూరంనుండి మీ మీదికి ఒక రాజ్యాన్ని యెహోవా తీసుకొని వస్తాడు. ఈ రాజ్యం భూమి అవతలి పక్కనుండి వస్తుంది. ఈ రాజ్య భాష మీకు అర్థం కాదు. ఆకాశంనుండి పక్షిరాజు వచ్చినట్టు ఈ రాజ్యం వేగంగా మీ మీదికి వస్తుంది. </span>
<span class='v DT28_50' data-id='DT28_50'><span class='v-num v-50'>50&nbsp;</span>ఈ రాజ్యం వారి ముఖాలు కఠినంగా ఉంటాయి. వారు ముసలి వాళ్లను లేక్కచేయరు. చిన్నపిల్లల మీద వాళ్లు దయచూపించరు. </span>
<span class='v DT28_51' data-id='DT28_51'><span class='v-num v-51'>51&nbsp;</span>మీరు నాశనం అయ్యేంతవరకు మీ పశువుల మందలోని దూడలను, మీ నేల పంటను వారు తింటారు. ధాన్యం, కొత్త ద్రాక్షారసం, నూనె, మీ పశువుల్లో దూడలు, మీ మందల్లో గొర్రెలు మీకోసం వారు విడిచిపెట్టరు. మీరు నాశనం అయ్యేంతవరకు ఇలా చేస్తూనే ఉంటారు. </span></div>
<div class='p'>
<span class='v DT28_52' data-id='DT28_52'><span class='v-num v-52'>52&nbsp;</span>“ఈ రాజ్యం మీ పట్టణాలన్నింటినీ చుట్టుముట్టేస్తుంది. మీ పట్టణాల చుట్టూ ఉన్న మీ ఎత్తయిన, బలమైన గోడల్ని మీరు నమ్ముకొంటారు. కానీ మీ దేశం అంతటా ఈ గోడలన్నీ కూలిపోతాయి. అవును, మీ దేవుడైన యెహోవా మీకు ఇస్తున్న దేశంలో మీ పట్టణాలన్నింటిమీదా ఆ రాజ్యం దాడి చేస్తుంది. </span>
<span class='v DT28_53' data-id='DT28_53'><span class='v-num v-53'>53&nbsp;</span>శత్రువు మీ పట్టణం చుట్టూ కనిపెట్టుకొని వుండగా, మీరు ఎంతో శ్రమ అనుభవిస్తారు. మీరు ఆకలి భరించలేక మీ పిల్లల్నే తినివేస్తారు. మీ దేవుడైన యెహోవా మీకు ఇచ్చిన కుమారులు, కుమార్తెల శరీరాలను మీరు తింటారు. </span></div>
<div class='p'>
<span class='v DT28_54' data-id='DT28_54'><span class='v-num v-54'>54&nbsp;</span>“మీలో దయగల అతి మర్యాదస్తుడు కూడా క్రూరుడవుతాడు. ఇతరులతో కూడా క్రూరంగా వుంటాడు. తాను ప్రేమించే భార్యతోగాని, ఇంకను బతికున్న తన పిల్లలతోగాని క్రూరుడై భాగం పంచుకొనేందుకు ఆతడు ఒప్పుకోడు. </span>
<span class='v DT28_55' data-id='DT28_55'><span class='v-num v-55'>55&nbsp;</span>మీ పట్టణాల మీద దాడి చేసేందుకు వచ్చే శత్రువు అంత తీవ్ర నష్టం కలిగిస్తాడు. గనుక ఆతనికి తినటానికి కూడా ఏమీ మిగులదు. అందుచేత అతడు తన స్వంత పిల్లల్నే కొందర్ని తిలివేస్తాడు. కాని తన కుటుంబంలో ఇంకెవ్వరికీ అతడు ఏమీ ఇవ్వడు. </span></div>
<div class='p'>
<span class='v DT28_56' data-id='DT28_56'><span class='v-num v-56'>56&nbsp;</span>“ఎన్నడూ నేలమీద కాలు మోపనంత సున్నితమైన ధనికురాలు, మీలో ఎంతో గొప్ప దయ, మర్యాద గల స్త్రీ కూడా కఠినంగా ఉండి అలానే చేస్తుంది. ఆమె తన స్వంత ప్రియ భర్తతో లేక తన స్వంత కుమారునితో, స్వంత కుమార్తెతో భాగం పంచుకొనేందుకు నిరాకరిస్తుంది. </span>
<span class='v DT28_57' data-id='DT28_57'><span class='v-num v-57'>57&nbsp;</span>ఆమె తన మావిని, తాను కన్న తన స్వంత పిల్లలను రహస్యంగా తినేస్తుంది. ఎందుకంటే బొత్తిగా ఆహారం లేదు గనుక. మీ శత్రువు మీ పట్టణాల మీద దాడి చేసి, ఎంతో శ్రమె కలిగించినపుడు ఇలా జరుగుతుంది. </span></div>
<div class='p'>
<span class='v DT28_58' data-id='DT28_58'><span class='v-num v-58'>58&nbsp;</span>“ఈ గ్రంథంలో వ్రాయబడిన చట్టంలోని ఆదేశాలన్నింటికీ మీరు విధేయులు కావాలి. భయంకరమైన, అద్భుతమైన మీ దేవుడైన యెహోవా నామాన్ని మీరు గౌరవించాలి. మీరు విధేయులు కాకపోతే, అప్పుడు </span>
<span class='v DT28_59' data-id='DT28_59'><span class='v-num v-59'>59&nbsp;</span>యెహోవా మీకు దారుణమైన కష్టాలు కలిగిస్తాడు. మరియు మీ సంతతివారు గొప్ప కష్టాలు చాలకాలం కొనసాగే భయంకర రోగాలు అనుభవిస్తారు. </span>
<span class='v DT28_60' data-id='DT28_60'><span class='v-num v-60'>60&nbsp;</span>మీరు ఈజిప్టులో చాలా కష్టాలు, రోగాలు చూసారు. అవి మిమ్మల్ని భయస్తుల్నిగా చేసాయి. ప్రభువు ఆ చెడ్డ వాటన్నిటినీ మీ మీదకు రప్పిస్తాడు. </span>
<span class='v DT28_61' data-id='DT28_61'><span class='v-num v-61'>61&nbsp;</span>ఈ <span class='bk'>గ్రంథంలో</span> వ్రాయబడని ప్రతి విధమైన ప్రతి రోగాన్ని యెహోవా మీ మీదకు రప్పిస్తాడు. మీరు నాశనం అయ్యేంతవరకు ఆయన ఇలా చేస్తూనే ఉంటాడు. </span>
<span class='v DT28_62' data-id='DT28_62'><span class='v-num v-62'>62&nbsp;</span>మీరు ఆకాశ నక్షత్రాలు ఉన్నంత మంది ఉండవచ్చు. కానీ మీలో కొంచెంమంది మాత్రమే మిగులుతారు. ఎందుకు మీకు ఇలా జరుగుతుంది? మీరు మీ దేవుడైన యెహోవా మాట వినలేదు గనుక. </span></div>
<div class='p'>
<span class='v DT28_63' data-id='DT28_63'><span class='v-num v-63'>63&nbsp;</span>“ఇదివరకు మీకు మేలు చేసి, మీ రాజ్యాన్ని విశాలపరచాలంటే. యెహోవాకు సంతోషం. అదే విధంగా మిమ్మల్ని పాడుచేసి, నాశనం చేయటానికి యోహోవా సంతోషిస్తాడు. మీరు మీ స్వంతంగా తీసుకొనేందుకు ప్రవేశిస్తున్న దేశంలోనుండి మీరు తొలగించివేయబడతారు. </span>
<span class='v DT28_64' data-id='DT28_64'><span class='v-num v-64'>64&nbsp;</span>భూమి ఈవైపునుండి ఆ వైపునకు గల ప్రపంచ ప్రజలందరి మధ్యకు యెహోవా మిమ్మల్ని చెదరగొట్టివేస్తాడు. మీరు గాని మీ పూర్వీకులు గాని ఎన్నడూ ఆరాధించని దేవుళ్లను, చెక్క, రాతితో చేసిన దేవుళ్లను మీరు సేవిస్తారు. </span></div>
<div class='p'>
<span class='v DT28_65' data-id='DT28_65'><span class='v-num v-65'>65&nbsp;</span>“ఈ రాజ్యాలలో మీకు ఏ మాత్రం శాంతి ఉండదు. మీరు విశ్రాంతి తీసుకొనే చోటు ఎక్కడా ఉండదు. యెహోవా మీ మనస్సులను చింతతో నింపేస్తాడు. మీ కళ్లు భారంగా ఉంటాయి. మీరు చాలా అల్లకల్లోలంగా ఉంటారు. </span>
<span class='v DT28_66' data-id='DT28_66'><span class='v-num v-66'>66&nbsp;</span>మీరు ప్రమాదంలో ఎల్లప్పుడూ అనుమానంగా జీవిస్తారు. రాత్రింబవళ్లు మీకు భయం కలుగుతూ ఉంటుంది. మీ జీవితాల విషయం మీకు ఎన్నడూ గట్టి నమ్మకం ఉండదు. </span>
<span class='v DT28_67' data-id='DT28_67'><span class='v-num v-67'>67&nbsp;</span>‘ఇది సాయంత్రం ఆయితే బాగుండును’ అని ఉదయాన మీరంటారు. ‘ఇది ఉదయం అయితే బాగుండును’ అని సాయంత్రం అంటారు. ఎందుకంటే మీ హృదయంలో ఉండే భయంవల్ల, మీరు చూసే చెడు సంగతులవల్ల. </span>
<span class='v DT28_68' data-id='DT28_68'><span class='v-num v-68'>68&nbsp;</span>యెహోవా మళ్లీ మిమ్మల్ని ఓడల్లో ఈజిప్టుకు పంపిస్తాడు. మీరు మళ్లీ ఎన్నటికీ తిరిగి ఆ స్థలానికి తిరిగి వెళ్లనవసరం లేదని నేను మీతో చెప్పాను, కానీ యెహోవా మిమ్మల్ని అక్కడికి పంపిస్తాడు. అక్కడ మీరు మీ శత్రువులకు బానిసలుగా అమ్ముడుబోయేందుకు ప్రయత్నిస్తారు. కానీ మిమ్మల్ని ఎవరూ కొనరు.” </span></div></div>
<div class='footnotes'>

</div>
<div class='footer'><div class='nav'>
<a class='prev' href='DT27.html'></a>
<a class='home' href='index.html'></a>
<a class='next' href='DT29.html'></a>
</div></div>
</body></html>
