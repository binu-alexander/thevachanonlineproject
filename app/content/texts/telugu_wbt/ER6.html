<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ ఎజ్రా 6</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location akshar_unicode' href='ER.html'> ఎజ్రా 6 </a>
<a class='prev' href='ER5.html'>  </a>
<a class='next' href='ER7.html'>  </a>
</div></div>
<div class='chapter section ER6 tel2010 tel ER akshar_unicode' dir='ltr' data-id='ER6' data-nextid='ER7' data-previd='ER5' lang='te'> 

<div class='c'>6</div>
<div class='s'>దర్యావేషు ఆజ్ఞ </div>
<div class='p'>
<span class='v ER6_1' data-id='ER6_1'><span class='verse1 v-num v-1'>1&nbsp;</span>దర్వావేషు చక్రవర్తి తన ముందరి రాజుల చారిత్రక పత్రాలను గాలించవలసిందిగా ఆదేశించాడు. ఆ పత్రాలు బబులోనులో డబ్బును పదిలపరచిన ఖజానాలోనే పదిలపరచబడ్డాయి. </span>
<span class='v ER6_2' data-id='ER6_2'><span class='v-num v-2'>2&nbsp;</span>మాదీయ రాష్ట్రంలోని ఎగ్బతానా కోటలో చుట్టబడిన పత్రం ఒకటి కనిపించింది. ఆ చుట్టబడిన పత్రం<span class='note' id='footnote-522'><a href='#note-522' class='key'>*</a></span> లో యిలా వ్రాయ బడివుంది: </span></div>
<div class='b'> &nbsp; 
<span class='v ER6_2' data-id='ER6_2'></span></div>
<div class='mi'>
<span class='v ER6_2' data-id='ER6_2'>అధికార పత్రం: </span>
<span class='v ER6_3' data-id='ER6_3'><span class='v-num v-3'>3&nbsp;</span>కోరెషు చక్రవర్తి పాలన మొదటి సంవత్సరంలో, కోరెషు యెరూషలేములోని దేవాలయం విషయంలో ఈ కింది ఆజ్ఞ జారీ చేశాడు. ఆ ఆజ్ఞలో ఇలా పేర్కొన బడింది: </span></div>
<div class='b'> &nbsp; 
<span class='v ER6_3' data-id='ER6_3'></span></div>
<div class='pi'>
<span class='v ER6_3' data-id='ER6_3'>బలులు అర్పించేందుకు అనువైన యెరూషలేము దేవాలయం తిరిగి నిర్మించబడాలి. దానికి పునాదులు వెయ్యనియ్యండి, దేవాలయం (పొడవు 90 అడుగులు, వెడల్పు 90 అడుగులు వుండాలి.) </span>
<span class='v ER6_4' data-id='ER6_4'><span class='v-num v-4'>4&nbsp;</span>దాని చుట్టూ వుండే గోడ మూడు వరుసల పెద్ద రాళ్లతో, ఒక వరుస పెద్ద కొయ్య దూలాలతో నిర్మింపబడాలి. దేవాలయ నిర్మాణాని కయ్యే ఖర్చులు చక్రవర్తి ఖజానానుంచి చెల్లించాలి. </span>
<span class='v ER6_5' data-id='ER6_5'><span class='v-num v-5'>5&nbsp;</span>అంతేకాదు, దేవాలయం నుంచి తెచ్చిన వెండి, బంగారు వస్తువులు తిరిగి వాటి వాటి స్థానాల్లో వుంచబడాలి. వెనక, నెబుకద్నెజరు యెరూషలేములోని దేవాలయంలోంచి కొల్లగొట్టి, ఆ వస్తుపులను బబులోనుకు తెచ్చాడు. వాటిని తిరిగి ఆ దేవాలయంలో వుంచాలి. </span></div>
<div class='b'> &nbsp; </div>
<div class='p'>
<span class='v ER6_6' data-id='ER6_6'><span class='v-num v-6'>6&nbsp;</span>ఇప్పుడిక దర్యావేషునైన నేను, </span></div>
<div class='b'> &nbsp; 
<span class='v ER6_6' data-id='ER6_6'></span></div>
<div class='pi'>
<span class='v ER6_6' data-id='ER6_6'>యూఫ్రటీసు నది పశ్చిమ ప్రాంత అధికారియైన తతైనైయు, షెతర్భోజ్నయినీ, ఆ రాజ్యంలో నివసించే అధికారులందరినీ యెరూషలేముకు దూరంగా పుండవలసిందిగా ఆజ్ఞాపిస్తున్నాను. </span>
<span class='v ER6_7' data-id='ER6_7'><span class='v-num v-7'>7&nbsp;</span>అక్కడి పనివాళ్లని వేధించకండి. ఆ దేవాలయ నిర్మాణాన్ని ఆపేందుకు ప్రయత్నించకండి. యూదా పాలనాధికారీ, యూదా నాయకులూ ఆ దేవాలయాన్ని తిరిగి నిర్మించాలి. ఆ దేవాలయం పూర్వం ఎక్కడున్నదో సరిగ్గా అదేస్థలంలో దాన్ని తిరిగి నిర్మించాలి. </span></div>
<div class='pi'>
<span class='v ER6_8' data-id='ER6_8'><span class='v-num v-8'>8&nbsp;</span>ఇప్పుడు నేనీక్రింది ఆజ్ఞను జారీ చేస్తున్నాను. దేవాలయం నిర్మిస్తున్న యూదా పెద్దలకు, మీరు ఈ కింది పనులు చెయ్యాలి. దేవాలయ నిర్మాణ ఖర్చులు పూర్తిగా ఖాజానానుంచి చెల్లింపబడాలి. ఆ సొమ్ము యూఫ్రటీసు నది పశ్చిమ ప్రాంతంలోని రాష్ట్రాల నుంచి పన్నుల రూపంలో వసూలు చేయబడాలి. ఆ నిర్మాణం ఆగిపోకుండా వుండేందుకుగాను మీరీ పనులు త్వర త్వరగా చెయ్యాలి. </span>
<span class='v ER6_9' data-id='ER6_9'><span class='v-num v-9'>9&nbsp;</span>వాళ్లకి ఏమి కావాలన్నా సరే ఇవ్వండి. పరలోక దేవునికి బలి ఇచ్చేందుకు వాళ్లు దూడలు, పొట్టేళ్లు, గొర్రెపిల్లలు కావాలంటే, వాటిని వాళ్లకి ఇవ్వండి. యెరూషలేము యాజకులు గోధుమలు, ఉప్పు, ద్రాక్షారసం, నూనె కావాలంటే, వాటిని మీరు ప్రతిరోజూ వాళ్లకి తప్పనిసరిగా ఇవ్వండి. </span>
<span class='v ER6_10' data-id='ER6_10'><span class='v-num v-10'>10&nbsp;</span>పరలోక దేవుని సంతృప్తి పరచేందుకోసం మీరు వీటిని యూదా యాజకులకు ఇవ్వండి. ఆ యాజకులు నా కోసం, నా కొడుకుల కోసం ప్రార్థన చేసేందుకుగాను మీరు వాటిని వాళ్లకి ఇవ్వండి. </span></div>
<div class='pi'>
<span class='v ER6_11' data-id='ER6_11'><span class='v-num v-11'>11&nbsp;</span>దీనికీ తోడు నా మరో ఆజ్ఞ: ఎవరైనా ఈ ఆజ్ఞను అతిక్రమిస్తే అతని ఇంటి దూలాన్ని ఊడపీకి, దానితో అతని పొట్టలో పొడవాలి. అతని ఇంటిని ధ్వంసంచేసి, దాన్నొక రాళ్ల కుప్పగా మార్చాలి. </span></div>
<div class='pi'>
<span class='v ER6_12' data-id='ER6_12'><span class='v-num v-12'>12&nbsp;</span>దేవుడు యెరూషలేములో తన నామమును ఉంచాడు. ఈ నా ఆజ్ఞను ధిక్కరించ ప్రయత్నించే వ్యక్తి ఒక రాజైనా, మరొకడెవడైనా, అతన్ని ఆ దేవుడు ఓడిస్తాడని నేను ఆశిస్తున్నాను, యెరూషలేములోని ఈ దేవాలయాన్ని ధ్వంసం చేయాలని ఏ వ్యక్తి అయినా ప్రయత్నిస్తే, దేవుడు అతన్ని నాశనం చేస్తాడని నేను ఆశిస్తున్నాను. </span></div>
<div class='pi'>
<span class='v ER6_12' data-id='ER6_12'>జాగ్రత్త, ఇది నా (దర్యావేషు చక్రవర్తి) తిరుగులేని ఆజ్ఞ. దీన్నీ విధిగా వెంటనే, పూర్తిగా పాటించాలి! </span></div>
<div class='s'>దేవానయ నిర్మాణ పరిపూర్తి, ప్రతిష్ఠ </div>
<div class='p'>
<span class='v ER6_13' data-id='ER6_13'><span class='v-num v-13'>13&nbsp;</span>సరే, యూఫ్రటీసు నది పశ్చమ ప్రాంత పాలనాధి కారి తతైనైయు, షెతర్బోజ్నయి, వారి సహోద్యోగులు దర్యావేషు చక్రవర్తి ఆజ్ఞను సంపూర్ణంగా పాటించారు. </span>
<span class='v ER6_14' data-id='ER6_14'><span class='v-num v-14'>14&nbsp;</span>దానితో, యూదుల పెద్దలు (నాయకులు) నిర్మాణ కృషిని కొనసాగించారు. ప్రవక్త హగ్గయి, ఇద్దో కొడుకు జెకర్యాల ప్రోత్సాహంతో వాళ్లు జయప్రదమయ్యారు. వాళ్ల దేవాలయ నిర్మాణాన్ని పూర్తి చేశారు. ఇశ్రాయేలీయుల దేవుని ఆజ్ఞాపాలన క్రమంలో యీ పని పూర్తయింది. ఈ పని పూర్తయ్యేందుకు పారసీక చక్రవర్తులైన కోరెషు, దర్యావేషు, అర్తహషస్తల ఆజ్ఞలు పాలింపబడటం కూడా కారణమే. </span>
<span class='v ER6_15' data-id='ER6_15'><span class='v-num v-15'>15&nbsp;</span>దేవాలంయ నిర్మాణం అదారు నెల, మూడవ రోజున<span class='note' id='footnote-523'><a href='#note-523' class='key'>†</a></span> దర్వావేషు చక్రవర్తి పాలన ఆరవ ఏట<span class='note' id='footnote-524'><a href='#note-524' class='key'>‡</a></span> పూర్తయింది. </span></div>
<div class='p'>
<span class='v ER6_16' data-id='ER6_16'><span class='v-num v-16'>16&nbsp;</span>అప్పుడిక ఇశ్రాయేలీయులు, యాజకులు, లేవీయులు, నిర్భంధంనుంచి వెనక్కి తిరిగి వచ్చిన ఇతరులు ఆ దేవాలయ ప్రతిష్ఠను పెద్ద పండుగలా, ఎంతో సంతోషంగా జరుపుకున్నారు. </span></div>
<div class='p'>
<span class='v ER6_17' data-id='ER6_17'><span class='v-num v-17'>17&nbsp;</span>వాళ్లు దేవాలయ ప్రతిష్ఠ పండుగను యిలా జరుపుకున్నారు: వాళ్లు 100 ఎడ్లను, 200 పొట్టేళ్లను, 400 గొర్రెపోతులను బలి ఇచ్చారు. వాళ్లు 12 మేకపోతులను ఇశ్రాయేలీయులందరి కొరకు పాపపరిహారార్థ బలిగాయిచ్డారు. అది ఒక్కొక్క వంశానికి ఒకటి చొప్పున 12 వంశాల ఇశ్రాయేలీయులకు. </span>
<span class='v ER6_18' data-id='ER6_18'><span class='v-num v-18'>18&nbsp;</span>అటు తర్వాత, యెరూషలేము దేవాలయంలో సేవల నిమిత్తం వాళ్లు తమ వంశాల్లోనూ, లేవీయులు తమ వంశాల్లోనూ, యాజకులను ఎంపిక చేశారు. వాళ్లీ కార్యక్రమాలను సరిగ్గా <span class='bk'>మోషే ధర్మశాస్త్రంలోని</span> నిబంధనల ప్రకారం చేశారు. </span></div>
<div class='s'>పస్కా పండుగ </div>
<div class='p'>
<span class='v ER6_19' data-id='ER6_19'><span class='v-num v-19'>19&nbsp;</span> <span class='note' id='footnote-525'><a href='#note-525' class='key'>§</a></span> మొదటి నెల పద్నాల్గవ రోజున నిర్బంధంనుంచి వెనక్కి తిరిగి వచ్చిన యూదులు పస్కా పండుగ జరుపుకున్నారు. </span>
<span class='v ER6_20' data-id='ER6_20'><span class='v-num v-20'>20&nbsp;</span>యాజకులు, లేవీయులు ఆ రోజున తమను తాము శద్ధిచేసుకున్నారు. వాళ్లందరూ తమని తాము శుభ్రం చేసుకుని పస్కా పండగ నాడు చేసుకునేందుకు సంసిద్ధులయ్యారు. లేవీయులు నిర్బంధంనుంచి తిరిగి వచ్చిన యూదులందరి కోసం పస్కా పండుగ గొర్రెపిల్లల్ని బలియిచ్చారు. వాళ్లీ బలిని తమ సోదరులైన యాజకుల కోసం, తమకోసం ఇచ్చారు. </span>
<span class='v ER6_21' data-id='ER6_21'><span class='v-num v-21'>21&nbsp;</span>అలాగ, నిర్బంధంనుంచి తిరిగి వచ్చిన ఇశ్రాయేలీయులందరూ పస్కా పండుగ భోజనం చేశారు. ఇతరులు స్నానాదులతో తమని తాము శుభ్రం చేసుకుని, ఆ దేశంలో నివసించే ఇతర మనుష్యుల అపరిశుభ్ర అంశాలనుంచి తమని తాము వేరు చేసుకున్నారు. అలా పరిశుద్ధులైన వాళ్లు కూడా పస్కా పండుగ భోజనంలో పాల్గొన్నారు. వాళ్లు సహాయం కోసం, ఇశ్రాయేలీయుల దేవుడైన యెహోవా దగ్గరకు పోగలిగేందుకు, వారు తమ్మును తాము వేరు చేసుకొని పరిశుద్ధ పరచుకొన్నారు. </span>
<span class='v ER6_22' data-id='ER6_22'><span class='v-num v-22'>22&nbsp;</span>వాళ్లు ఏడు రోజులపాటు పులియని రొట్టెల పండుగను ఎంతో సంబరంగా జరుపుకున్నారు. అష్షూరు రాజు<span class='note' id='footnote-526'><a href='#note-526' class='key'>*</a></span> మనోవైఖరిని మార్చి, యెహోవా వాళ్లకెంతో సంతోషం కలిగించాడు. దానితో, అష్షూరు చక్రవర్తి దేవాలయ పునర్నిర్మాణ కృషిని సాగిం చేందుకు వాళ్లకి తోడ్పడ్డాడు. </span></div></div>
<div class='footnotes'>

<span class='footnote' id='note-522'><span class='key'>* </span><a href='#footnote-522' class='backref'>6:2</a> <span class='text'> <span class="fk">చుట్టబడిన పత్రం </span><span class="ft">చర్మంతోను, పపీరస్ అనే చెట్టు పట్టలతోను చుట్టబడిన పత్రం ఆటిమీద లేఖలు, పుస్తకాలు వ్యవహర రత్రాలు వ్రాయబడేవి.</span></span></span>
<span class='footnote' id='note-523'><span class='key'>† </span><a href='#footnote-523' class='backref'>6:15</a> <span class='text'> <span class="fk">అదారు … మూడవ రోజున </span><span class="ft">ఫిబ్రవరి-మార్చి, కొందరు ప్రాచీన రచయితలు “అదారు 23వ రోజు” అని టెర్కొన్నారు.</span></span></span>
<span class='footnote' id='note-524'><span class='key'>‡ </span><a href='#footnote-524' class='backref'>6:15</a> <span class='text'> <span class="fk">దర్వావేషు … ఆరవ ఏట </span><span class="ft">క్రీ.పూ 515.</span></span></span>
<span class='footnote' id='note-525'><span class='key'>§ </span><a href='#footnote-525' class='backref'>6:19</a> <span class='text'> <span class="ft">19వ వచనం ఇక్కడ మూల పాఠం అరామాయికు భాషనుంచి హెబ్రీ భాషకి మారింది.</span></span></span>
<span class='footnote' id='note-526'><span class='key'>* </span><a href='#footnote-526' class='backref'>6:22</a> <span class='text'> <span class="fk">అష్షూరు రాజు </span><span class="ft">బహుశాః యిది పారశీక రాజు దర్యావేషు కావచ్చు.</span></span></span>
</div>
<div class='footer'><div class='nav'>
<a class='prev' href='ER5.html'></a>
<a class='home' href='index.html'></a>
<a class='next' href='ER7.html'></a>
</div></div>
</body></html>
