<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ నిర్గమకాండము 32</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location akshar_unicode' href='EX.html'> నిర్గమకాండము 32 </a>
<a class='prev' href='EX31.html'>  </a>
<a class='next' href='EX33.html'>  </a>
</div></div>
<div class='chapter section EX32 tel2010 tel EX akshar_unicode' dir='ltr' data-id='EX32' data-nextid='EX33' data-previd='EX31' lang='te'> 

<div class='c'>32</div>
<div class='s'>బంగారు దూడ </div>
<div class='p'>
<span class='v EX32_1' data-id='EX32_1'><span class='verse1 v-num v-1'>1&nbsp;</span>చాలాకాలం గడిచిపోయినా, మోషే పర్వతం దిగి రాకపోవడం ప్రజలు గమనించారు. కనుక ప్రజలు అహరోను చుట్టూ చేరారు, “చూడు, ఈజిప్టు దేశం నుండి మోషే మమ్మల్ని బయటకు నడిపించాడు. అయితే అతనికి ఏమయిందో మాకు తెలియదు. అందుచేత మా ముందర నడవడానికి ఒక దేవతను చేసి మమ్మల్ని నడిపించు” అని వారతినితో చెప్పారు. </span></div>
<div class='p'>
<span class='v EX32_2' data-id='EX32_2'><span class='v-num v-2'>2&nbsp;</span>“మీ భార్యలు, కుమారులు, కుమార్తెలకు చెందిన బంగారు వస్తువులను తీసుకురండి” అని అహరోను ప్రజలతో అన్నాడు. </span></div>
<div class='p'>
<span class='v EX32_3' data-id='EX32_3'><span class='v-num v-3'>3&nbsp;</span>కాబట్టి ప్రజలంతా వారి బంగారు వస్తువులను పోగుచేసి వాటిని అహరోను దగ్గరకు తెచ్చారు. </span>
<span class='v EX32_4' data-id='EX32_4'><span class='v-num v-4'>4&nbsp;</span>ప్రజల దగ్గర నుండి అహరోను బంగారం తీసుకున్నాడు. అప్పుడు వాటితో ఒక దూడ విగ్రహం చేసాడు. విగ్రహం చెక్కడానికి అహరోను ఉలి ఉపయోగించాడు. (తర్వాత దానికి బంగారం పొదిగించాడు.) </span></div>
<div class='p'>
<span class='v EX32_4' data-id='EX32_4'>అప్పుడు ప్రజలు, “ఓ ఇశ్రాయేలూ, ఈజిప్టు నుండి మిమ్మల్ని బయటకు నడిపించింది ఈ దేవుడే” అన్నారు. </span></div>
<div class='p'>
<span class='v EX32_5' data-id='EX32_5'><span class='v-num v-5'>5&nbsp;</span>అహరోను వీటన్నింటినీ చూసాడు. కనుక ఆ దూడ ఎదుట ఒక బలిపీఠం నిర్మించాడు. అప్పుడు అహరోను ఒక ప్రకటన చేసాడు. “రేపు యెహోవాకు ప్రత్యేక పండుగ” అని చెప్పాడు. </span></div>
<div class='p'>
<span class='v EX32_6' data-id='EX32_6'><span class='v-num v-6'>6&nbsp;</span>మర్నాడు ఉదయం పెందలాడే ప్రజలు మేల్కొన్నారు. వాళ్లు జంతువులను చంపి దహన బలులుగాను, సమాధాన బలులుగాను అర్పించారు. తిని, తాగేందుకు ప్రజలు కూర్చున్నారు. అప్పుడు వాళ్లు విచ్చలవిడిగా సంబరం చేసుకున్నారు. </span></div>
<div class='p'>
<span class='v EX32_7' data-id='EX32_7'><span class='v-num v-7'>7&nbsp;</span>అదే సమయంలో మోషేతో యెహోవా ఇలా అన్నాడు: “ఈ పర్వతం దిగి వెళ్లు. నీ ప్రజలు, ఈజిప్టు దేశం నుండి నీవు బయటకు తీసుకు వచ్చిన ప్రజలు భయంకర పాపం చేసారు. </span>
<span class='v EX32_8' data-id='EX32_8'><span class='v-num v-8'>8&nbsp;</span>వాళ్లు చేయాలని నేను ఆజ్ఞాపించిన సంగతుల నుండి వాళ్లు చాల త్వరగా తప్పి పోయారు. కరగించిన బంగారంతో వాళ్లు ఒక దూడను చేసుకొన్నారు. వాళ్లు ఆ దూడను పూజిస్తూ దానికి బలులు చెల్లిస్తున్నారు. ‘ఇశ్రాయేలూ, ఈజిప్టు నుండి నిన్ను బయటకు రప్పించిన దేవుడు ఇదే, అని ప్రజలు చెప్పుకొనుచున్నారు.’ ” </span></div>
<div class='p'>
<span class='v EX32_9' data-id='EX32_9'><span class='v-num v-9'>9&nbsp;</span>“ఈ ప్రజలను నేను చూశాను. వీళ్లు ఎప్పుడూ నన్ను వ్యతిరేకించే మొండి ప్రజలని నాకు తెలుసు. </span>
<span class='v EX32_10' data-id='EX32_10'><span class='v-num v-10'>10&nbsp;</span>కనుక కోపంతో వాళ్లను నాశనం చేయనివ్వు, అప్పుడు నీలోనుండి ఒక జనాన్ని నేను తయారు చేస్తాను” అని మోషేతో యెహోవా అన్నాడు. </span></div>
<div class='p'>
<span class='v EX32_11' data-id='EX32_11'><span class='v-num v-11'>11&nbsp;</span>అయితే, మోషే తన దేవుడైన యెహవాను బ్రతిమాలుకొని: “ప్రభూ! నీ కోపం చేత నీ ప్రజలను నాశనం చేయకు. నీవే నీ మహాశక్తితో బలంతో ఈ ప్రజలను ఈజిప్టు నుండి తీసుకువచ్చావు. </span>
<span class='v EX32_12' data-id='EX32_12'><span class='v-num v-12'>12&nbsp;</span>అయితే, నీవే నీ ప్రజలను నాశనం చేస్తే, ‘యెహోవా తన ప్రజలకు చెడ్డకార్యాలను చేయాలని తలపెట్టాడు. అందుకే ఆయన వాళ్లను ఈజిప్టు నుండి బయటకు రప్పించాడు. పర్వతాల్లోనే వాళ్లను చంపాలని ఆయన అనుకున్నాడు. భూమి మీద తన ప్రజల్ని నాశనం చేయాలని ఆయన అనుకొంటున్నాడు’ అని ఈజిప్టు ప్రజలు చెప్పవచ్చు. కనుక నీ ప్రజల మీద కోపగించవద్దు. నీ కోపం విడిచిపెట్టేయి. నీ ప్రజల్ని నాశనం చేయకు. </span>
<span class='v EX32_13' data-id='EX32_13'><span class='v-num v-13'>13&nbsp;</span>నిన్ను సేవించిన మనుష్యులు అబ్రహాము, ఇస్సాకు, ఇశ్రాయేలును (యాకోబు) జ్ఞాపకం చేసుకో. నీవు నీ పేరు ప్రయోగించి ఆ మనుష్యులకు వాగ్దానం చేసావు. ‘నీ ప్రజలను ఆకాశంలో నక్షత్రాలు ఎన్ని ఉన్నాయో అంతగా చేస్తాను. నేను వారికి వాగ్దానం చేసిన ఈ దేశం అంతా నీ ప్రజలకు ఇస్తాను. ఈ దేశం శాశ్వతంగా వారిదే అవుతుంది’ అని నీవు చెప్పావు.” </span></div>
<div class='p'>
<span class='v EX32_14' data-id='EX32_14'><span class='v-num v-14'>14&nbsp;</span>కనుక యెహోవా తన ప్రజలను గూర్చి సంతాపపడ్డాడు. ఆయన చేస్తానన్న కీడును వారికి చేయలేదు. అంటే, ప్రజలను ఆయన నాశనం చేయలేదు. </span></div>
<div class='p'>
<span class='v EX32_15' data-id='EX32_15'><span class='v-num v-15'>15&nbsp;</span>అప్పుడు మోషే పర్వతం దిగి వెళ్లాడు. ఆజ్ఞలు రాయబడ్డ రెండు రాతి పలకలు మోషే దగ్గర ఉన్నాయి. రాతికి వెనుక, ముందు రెండు వైపుల ఆజ్ఞలు రాయబడి ఉన్నాయి. </span>
<span class='v EX32_16' data-id='EX32_16'><span class='v-num v-16'>16&nbsp;</span>దేవుడు తానే ఆ రాళ్లను చేసాడు. మరియు దేవుడే ఆ రాళ్ల మీద ఆజ్ఞలు రాసాడు. </span></div>
<div class='p'>
<span class='v EX32_17' data-id='EX32_17'><span class='v-num v-17'>17&nbsp;</span>వారు పర్వతం దిగి వెళ్తున్నప్పుడు ప్రజలు బస చేసిన చోటు నుండి వచ్చిన శబ్ధం యెహోషువా విన్నాడు, “కింద బసలో యుద్ధధ్వని వినిపిస్తున్నట్టుంది” అని మోషేతో యెహోషువా అన్నాడు. </span></div>
<div class='p'>
<span class='v EX32_18' data-id='EX32_18'><span class='v-num v-18'>18&nbsp;</span>“అందుకు మోషే, అది జయధ్వనులు చేస్తున్న సైన్యం శబ్దం కాదు. ఓటమివల్ల ఒక సైన్యం ఏడుస్తున్న శబ్దమూ కాదు అది, నాకు వినబడుతోన్నది సంగీత శబ్దం” అని జవాబిచ్చాడు. </span></div>
<div class='p'>
<span class='v EX32_19' data-id='EX32_19'><span class='v-num v-19'>19&nbsp;</span>మోషే బసను సమీపించినప్పుడు, అతడు బంగారు దూడను, ప్రజలు నాట్యమాడటమూ చూసాడు. మోషేకు చాలా కోపం వచ్చి, ఆ ప్రత్యేక రాతి పలకలను నేలకేసి కొట్టాడు. పర్వతం కింది భాగంలో ఆ రాతి పలకలు ముక్కలు ముక్కలయ్యాయి. </span>
<span class='v EX32_20' data-id='EX32_20'><span class='v-num v-20'>20&nbsp;</span>అప్పుడు ప్రజలు చేసిన దూడను మోషే నాశనం చేసాడు. దాన్ని మంటల్లో వేసి కరిగించేసాడు. అప్పుడు ఆ బంగారం దుమ్ము అయ్యేంత వరకు నూరేసాడు. ఆ దుమ్మును నీళ్లలో పడేసి ఇశ్రాయేలు ప్రజల చేత బలవంతంగా ఆ నీళ్లు తాగించాడు. </span></div>
<div class='p'>
<span class='v EX32_21' data-id='EX32_21'><span class='v-num v-21'>21&nbsp;</span>“ఈ ప్రజలు నీకేమి చేసారు? ఇలాంటి చెడ్డ పాపం చేయడానికి నీవెందుకు వాళ్లను నడిపించావు?” అని అహరోనును మోషే అడిగాడు. </span></div>
<div class='p'>
<span class='v EX32_22' data-id='EX32_22'><span class='v-num v-22'>22&nbsp;</span>“అయ్యా, కోపగించకు. ఈ ప్రజలు తప్పు చేసేందుకు ఎప్పుడూ సిద్ధమేనని నీకు తెలుసు. </span>
<span class='v EX32_23' data-id='EX32_23'><span class='v-num v-23'>23&nbsp;</span>‘ఈజిప్టు నుండి మోషే మమ్మల్ని నడిపించాడు. అయితే అతనికి ఏమయిందో మాకు తెలియదు. కనుక మమ్మల్ని నడిపించేందుకు మా కోసం ఒక దేవతను తయారు చేయి’ అని ప్రజలు నాతో అన్నారు. </span>
<span class='v EX32_24' data-id='EX32_24'><span class='v-num v-24'>24&nbsp;</span>కనుక ‘మీవద్ద ఉన్న బంగారు నగలను నాకు ఇవ్వండి’ అని ప్రజలతో చెప్పాను. ప్రజలు వారి బంగారం నాకు ఇచ్చారు. నేను ఆ బంగారాన్ని అగ్నిలో వేసాను. అగ్నిలో నుండి ఆ దూడ బయటకు వచ్చింది” అని అహరోను జవాబిచ్చాడు. </span></div>
<div class='p'>
<span class='v EX32_25' data-id='EX32_25'><span class='v-num v-25'>25&nbsp;</span>అహరోను అక్కడ గలభాకు కారణమని మోషే తెలుసుకున్నాడు. శత్రువులంతా చూడుగలిగేటట్టు ప్రజలు వెర్రివాళ్లలా విచ్చలవిడిగా తిరుగుతున్నారు. </span>
<span class='v EX32_26' data-id='EX32_26'><span class='v-num v-26'>26&nbsp;</span>కనుక నివాసాల ప్రవేశం దగ్గర మోషే నిలబడ్డాడు. “యెహోవాను వెంబడించాలని కోరేవారు ఎవరో వారు నా దగ్గరకు రావాలి.” అన్నాడు. లేవీ కుటుంబానికి చెందిన ప్రజలంతా మోషే దగ్గరకు పరుగెత్తారు. </span></div>
<div class='p'>
<span class='v EX32_27' data-id='EX32_27'><span class='v-num v-27'>27&nbsp;</span>అప్పుడు మోషే అన్నాడు, “ఇశ్రాయేలీయుల దేవుడైన యెహోవా ఏమి చెబతున్నాడో నేను మీకు చెబతాను. ‘ప్రతి మనిషీ తన కత్తి తీసుకొని మన బసలో ఒక చివర నుండి మరో చివరకు వెళ్లాలి. ప్రతి మనిషి తన సోదరుణ్ణి, స్నేహితుల్ని, ఇరుగు పొరుగువారిని పంపాల్సి వచ్చినా మీరు వారిని చంపాలి.’ ” </span></div>
<div class='p'>
<span class='v EX32_28' data-id='EX32_28'><span class='v-num v-28'>28&nbsp;</span>లేవీ కుటుంబానికి చెందిన ప్రజలు మోషే మాటకులోబడ్డారు. ఆ రోజు ఇశ్రాయేలీయులతో సుమారు 3,000 మంది చనిపోయారు. </span>
<span class='v EX32_29' data-id='EX32_29'><span class='v-num v-29'>29&nbsp;</span>అప్పుడు, “మీ కుమారులను మీ సోదరులను దీవించే వారినిగా యెహవా నేడు మిమ్మల్ని ఏర్పరచుకున్నాడు” అని మోషే చెప్పాడు. </span></div>
<div class='p'>
<span class='v EX32_30' data-id='EX32_30'><span class='v-num v-30'>30&nbsp;</span>మర్నాటి ఉదయం ప్రజలందరికీ మోషే, “మీరు భయంకర పాపం చేసారు. అయితే ఇప్పుడు నేను యెహోవా దగ్గరకు పైకి వెళ్తాను. ఆయన మీ పాపం విషయం మిమ్మల్ని క్షమించేందుకు నేనేమైనా చేయగలనేమో” అని చెప్పాడు. </span>
<span class='v EX32_31' data-id='EX32_31'><span class='v-num v-31'>31&nbsp;</span>కనుక మోషే యెహోవా దగ్గరకు తిరిగి వెళ్లి, “దయచేసి ఆలకించు! ఈ ప్రజలు చాలా చెడ్డ పాపం చేసి, బంగారంతో దేవుణ్ణి చేసారు. </span>
<span class='v EX32_32' data-id='EX32_32'><span class='v-num v-32'>32&nbsp;</span>ఇప్పుడు ఈ పాపం విషయం వారిని క్షమించు. నీవు గనుక వారిని క్షమించకపోతే, నీవు వ్రాసిన గ్రంథంలో<span class='note' id='footnote-115'><a href='#note-115' class='key'>*</a></span> నా పేరు తుడిచేయి” అన్నాడు. </span></div>
<div class='p'>
<span class='v EX32_33' data-id='EX32_33'><span class='v-num v-33'>33&nbsp;</span>అయితే మోషేతో యెహోవా అన్నాడు, “నాకు వ్యతిరేకంగా ఎవరు పాపం చేస్తారో ఆ ప్రజల పేర్లు మాత్రమే నా గ్రంథంలో నుండి తుడిచి వేస్తాను. </span>
<span class='v EX32_34' data-id='EX32_34'><span class='v-num v-34'>34&nbsp;</span>కనుక కిందకు వెళ్లి, నేను నీకు చెప్పిన చోటుకు ప్రజలను నడిపించు. నీకు ముందు నా దేవదూత నడుస్తూ నిన్ను నడిపిస్తాడు. పాపం చేసిన వాళ్లను శిక్షించవలసిన సమయం వచ్చినప్పుడు వాళ్లు శిక్షించబడుతారు.” </span>
<span class='v EX32_35' data-id='EX32_35'><span class='v-num v-35'>35&nbsp;</span>కనుక ఆ ప్రజలకు భయంకర వ్యాధి వచ్చేటట్టు యెహోవా చేసాడు. వారు బంగారు దూడను చేయమని అహరోనుతో చెప్పినందువల్ల ఆయన అలా చేసాడు. </span></div></div>
<div class='footnotes'>

<span class='footnote' id='note-115'><span class='key'>* </span><a href='#footnote-115' class='backref'>32:32</a> <span class='text'> <span class="fk">గ్రంథం </span><span class="ft">ఇది బహుశా జీవ గ్రంథం కావచ్చు. దేవుడు తన ప్రజలందరి పేర్లు వ్రాసిన పుస్తకం ఒకటి పెట్టుకుంటాడన్నట్టు ఉంది.</span></span></span>
</div>
<div class='footer'><div class='nav'>
<a class='prev' href='EX31.html'></a>
<a class='home' href='index.html'></a>
<a class='next' href='EX33.html'></a>
</div></div>
</body></html>
