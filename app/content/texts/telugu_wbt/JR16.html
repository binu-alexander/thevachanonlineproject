<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ యిర్మీయా 16</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location akshar_unicode' href='JR.html'> యిర్మీయా 16 </a>
<a class='prev' href='JR15.html'>  </a>
<a class='next' href='JR17.html'>  </a>
</div></div>
<div class='chapter section JR16 tel2010 tel JR akshar_unicode' dir='ltr' data-id='JR16' data-nextid='JR17' data-previd='JR15' lang='te'> 

<div class='c'>16</div>
<div class='s'>ఆ పదవ రోజు </div>
<div class='p'>
<span class='v JR16_1' data-id='JR16_1'><span class='verse1 v-num v-1'>1&nbsp;</span>యెహోవా వర్తమానం నాకు వచ్చింది: </span>
<span class='v JR16_2' data-id='JR16_2'><span class='v-num v-2'>2&nbsp;</span>“యిర్మీయా, నీవు వివాహం చేసికోరాదు. ఈ స్థలములో నీవు కొడుకులను, కూతుళ్లను కలిగి యుండరాదు.” </span></div>
<div class='p'>
<span class='v JR16_3' data-id='JR16_3'><span class='v-num v-3'>3&nbsp;</span>యూదా రాజ్యంలో పుట్టిన కొడుకులు, కూతుళ్లను గురించి యెహోవా ఈ విషయాలు చెప్పాడు. మరియు ఆ పిల్లల తల్లిదండ్రులను గూర్చి యెహోవా ఇలా సెలవిచ్చాడు: </span>
<span class='v JR16_4' data-id='JR16_4'><span class='v-num v-4'>4&nbsp;</span>“ఆ ప్రజలు ఒక భయంకరమైన చావు చస్తారు! వారిని గురించి ఒక్కడు కూడా ఏడ్వడు, విచారించడు. వారినెవ్వడూ సమాధిచేయడు. పశువుల పేడవలె వారి శవాలు నేలమీద పడివుంటాయి. వారు శత్రువు కత్తికి బలియైపోతారు. లేదా ఆకలితో మాడి చనిపోతారు. వారి శవాలు ఆకాశ పక్షులకు, అడవి జంతువులకు ఆహారమవుతాయి.” </span></div>
<div class='p'>
<span class='v JR16_5' data-id='JR16_5'><span class='v-num v-5'>5&nbsp;</span>అందువల్ల యెహోవా ఇలా చెప్పాడు: “యిర్మీయా, ఏ ఇంటిలోనయితే చావు దినపు భోజనాలు జరుగుతూ వుంటాయో, నీవా ఇంటిలోనికి పోవద్దు. చనిపోయిన వారికొరకు విలపించటానికి గాని, నీ సంతాపాన్ని వెలిబచ్చటానికి గాని నీవక్కడికి వెళ్లవద్దు. ఆ పనులు నీవు చేయవద్దు. ఎందువల్లనంటే, నా ఆశీర్వాదాన్ని నేను తిరిగి తీసుకున్నాను. యూదా ప్రజలకు నేను కరుణ చూపను. వారి కొరకు నేను బాధపడను.” ఈ వర్తమానం యెహోవా నుండి వచ్చినది. </span></div>
<div class='p'>
<span class='v JR16_6' data-id='JR16_6'><span class='v-num v-6'>6&nbsp;</span>“యూదా రాజ్యంలో ప్రముఖులు, సామాన్యులు అంతా చనిపోతారు. వారినెవరూ సమాధిచేయరు. లేక వారి కొరకు ఎవ్వరూ దుఃఖించరు. మృతుల కొరకు దుఃఖ సూచకంగా ఎవ్వడూ తన శరీరం చీరుకొనటంగాని, తల గొరిగించుకోవటం గాని చేయడు. </span>
<span class='v JR16_7' data-id='JR16_7'><span class='v-num v-7'>7&nbsp;</span>చనిపోయిన వారికొరకై విలపించేవారికి ఎవ్వరూ ఆహారం తెచ్చియివ్వరు. తల్లిదండ్రులు చనిపోయి విలపించేవారిని ఎవ్వరూ ఓదార్చరు. మృతుల కొరకు రోదించేవారిని ఆదరించుటకు ఎవ్వరూ తాగటానికి నీరు ఇవ్వరు. </span></div>
<div class='p'>
<span class='v JR16_8' data-id='JR16_8'><span class='v-num v-8'>8&nbsp;</span>“విందు జరుపుకుంటూన్న ఏ ఇంటిలోనికీ నీవు వెళ్లవద్దు. ఆ ఇంట్లోకి వెళ్లి తాగటానికి, తినటానికి కూర్చోవద్దు. </span>
<span class='v JR16_9' data-id='JR16_9'><span class='v-num v-9'>9&nbsp;</span>ఇశ్రాయేలీయుల దేవుడు, సర్వశక్తి మంతుడైన యెహోవా ఇలా చెప్పినాడు: ‘వేడుక చేసుకొనే వారు ఆనందమును నేను వెంటనే ఆపివేస్తాను. ఇది నీ జీవితకాలంలోనే జరుగుతుంది. ఇవన్నీ త్వరలోనే చేస్తాను.’ </span></div>
<div class='p'>
<span class='v JR16_10' data-id='JR16_10'><span class='v-num v-10'>10&nbsp;</span>“యిర్మీయా, యూదా ప్రజలకు నీవు ఈ విషయాలన్నీ చెపుతావు. తిరిగి వారు నిన్నిలా అడుగుతారు: ‘మా విషయంలో దేవుడు ఆ భయంకర విషయాలు జరుగుతాయని ఎందుకు చెప్పాడు? మేము చేసిన తప్పేమిటి? మా యెహోవా దేవునికి వ్యతిరేకంగా మేము చేసిన పాపం ఏమిటి?’ </span>
<span class='v JR16_11' data-id='JR16_11'><span class='v-num v-11'>11&nbsp;</span>అప్పుడు వారికి నీవు ఈ విషయాలు చెప్పాలి: ‘ఈ భయంకర పరిణామాలు జరగబోవడానికి కారణం మీ పితరులు నన్ను అనుసరించటం మానివేయటమే’ ఈ వాక్కు యెహోవా నుండి వచ్చినది: ‘వారు నన్ను వదిలి అనేక ఇతర దైవముల ననుసరించి ఆరాధించినారు. మీ పితరులు నన్ను వదిలి, నా ధర్మశాస్త్రాన్ని అనుసరించుట మానివేశారు. </span>
<span class='v JR16_12' data-id='JR16_12'><span class='v-num v-12'>12&nbsp;</span>కాని మీరు మీ పూర్వీకులకంటె నీచంగా పాపం చేశారు. మీరు కఠినాత్ములై చాలా మొండివైఖిరి దాల్చారు. మీరు చేయదలచుకున్నదే మీరు చేస్తున్నారు. మీరు నాకు విధేయులుగా లేరు. మీకు యిష్టమైనదే మీరు చేస్తున్నారు. </span>
<span class='v JR16_13' data-id='JR16_13'><span class='v-num v-13'>13&nbsp;</span>కావున మిమ్మల్ని ఈ దేశంనుండి బహిష్కరిస్తాను. మిమ్మల్ని అన్యదేశానికి తరిమివేస్తాను. మీరు, మీ పూర్వీకులు ముందెన్నడూ చూడని దేశానికి మీరు వెళతారు. అక్కడ మీ ఇష్టం వచ్చినట్టు బూటకపు దేవతలను వెంబడించవచ్చు. నేను మీకు సహాయం చేయను. ఏ రకమైన ఉపకారమూ చేయను.’ </span></div>
<div class='p'>
<span class='v JR16_14' data-id='JR16_14'><span class='v-num v-14'>14&nbsp;</span>“ప్రజలు ప్రమాణాలు చేస్తూ, ‘ఇశ్రాయేలీయులను ఈజిప్టునుండి తీసుకొని వచ్చిన నిత్యుడైన దేవునితోడు’ అని వారు అంటారు. కాని ప్రజలు ఈ మాటలు అనకుండా ఉండే సమయం ఆసన్నమవుతూఉంది.” ఇది యెహోవా వాక్కు. </span>
<span class='v JR16_15' data-id='JR16_15'><span class='v-num v-15'>15&nbsp;</span>ప్రజలు వాగ్దానాలు చేసి అంటారు: “నిత్యుడైన దేవుని సాక్షిగా అని, ‘ఇశ్రాయేలీయులను ఉత్తర దేశంనుండి తీసుకొని వచ్చినది నిత్యుడైన యెహోవాయే!’ అని, ‘ఇశ్రాయేలీయులను ఆయన పంపిన దేశాలనుండి మరల తీసుకొని వచ్చినది ఆయనే’ అని అంటారు. ప్రజలు ఇలా ఎందుకు అంటారు? ఎందువల్లనంటే ఇశ్రాయేలీయులను వారి పూర్వీకులకు నేనిచ్చిన రాజ్యానికి మరల తీకుకొనివస్తాను. </span></div>
<div class='p'>
<span class='v JR16_16' data-id='JR16_16'><span class='v-num v-16'>16&nbsp;</span>“ఈ రాజ్యానికి చాలామంది జాలరులను త్వరలో పంపిస్తాను” ఇది యెహోవా వాక్కు “ఆ జాలరులు యూదా ప్రజలను పట్టుకుంటారు. అది జరిగిన పిమ్మట ఈ రాజ్యానికి చాలామంది వేట గాండ్రును పిలిపిస్తాను. ఈ వేటగాండ్రు<span class='note' id='footnote-789'><a href='#note-789' class='key'>*</a></span> యూదావారిని ప్రతి కొండమీద, పర్వతంమీద, కొండ బొరియల్లోను వేటాడతారు. </span>
<span class='v JR16_17' data-id='JR16_17'><span class='v-num v-17'>17&nbsp;</span>వారు చేసేదంతా నేను చూస్తాను. యూదా వారు చేసేది దేనినీ నానుండి దాచలేరు. వారి పాపం నానుండి మరుగు పర్చబడలేదు. </span>
<span class='v JR16_18' data-id='JR16_18'><span class='v-num v-18'>18&nbsp;</span>యూదా ప్రజలు చేసిన దుష్కార్యాలకు తగిన శిక్ష విధిస్తాను. వారి ప్రతి పాపానికీ రెండు సార్లు శిక్షిస్తాను. ఇది ఎందుకు చేస్తానంటే, వారు నా రాజ్యాన్ని ‘అపవిత్ర’ పర్చారు. వారు నా రాజ్యాన్ని భయంకరమైన విగ్రహాలతో ‘కలుషితం’ చేశారు. ఆ విగ్రహాలను నేను అసహ్యించుకుంటాను. కాని వారు నా దేశాన్నంతా ఘోరమైన చెడు విగ్రహాలతో నింపివేశారు.” </span></div>
<div class='b'> &nbsp; </div>
<div class='q'>
<span class='v JR16_19' data-id='JR16_19'><span class='v-num v-19'>19&nbsp;</span>యెహవా, నీవేనాకు బలం; నీవే నాకు రక్షణ. </span></div>
<div class='q2'>
<span class='v JR16_19' data-id='JR16_19'>ఆపదలో తలదాచుకోటానికి నీవే సురక్షితమైన చోటు. </span></div>
<div class='q'>
<span class='v JR16_19' data-id='JR16_19'>ప్రపంచ దేశాలన్నీనీ శరణు వేడివస్తాయి. </span></div>
<div class='q2'>
<span class='v JR16_19' data-id='JR16_19'>ఆ దేశాల వారంతా ఇలా అంటారు: “మా పితరులు చాలామంది బూటకపు దేవుళ్లను నమ్మారు. </span></div>
<div class='q'>
<span class='v JR16_19' data-id='JR16_19'>వారా పనికిమాలిన విగ్రహాలను ఆరాధించారు. </span></div>
<div class='q2'>
<span class='v JR16_19' data-id='JR16_19'>కాని ఆ విగ్రహాలు వారికి ఏ రకంగానూ సహాయపడలేదు. </span></div>
<div class='q'>
<span class='v JR16_20' data-id='JR16_20'><span class='v-num v-20'>20&nbsp;</span>ప్రజలు వారికై వారు నిజమైన దేవతలను చేయగలరా? </span></div>
<div class='q2'>
<span class='v JR16_20' data-id='JR16_20'>చేయలేరు! వారు విగ్రహాలను మాత్రమే చేయగలరు. కాని ఆ బొమ్మలు నిజానికి దేవుళ్లే కారు!” </span></div>
<div class='b'> &nbsp; </div>
<div class='q'>
<span class='v JR16_21' data-id='JR16_21'><span class='v-num v-21'>21&nbsp;</span>“అందుచేత బొమ్మల దేవుళ్లను చేసేవారికి నేను గుణపాఠం నేర్పుతాను. </span></div>
<div class='q2'>
<span class='v JR16_21' data-id='JR16_21'>ఇప్పుడే వారికి నా శక్తిని గురించీ, నా బలాన్ని గురించీ తెలియజెబతాను. </span></div>
<div class='q'>
<span class='v JR16_21' data-id='JR16_21'>అప్పుడు నేనే దేవుడననే జ్ఞానం వారికి కలుగుతుంది. </span></div>
<div class='q2'>
<span class='v JR16_21' data-id='JR16_21'>నేనే యోహోవా అని వారు తెలుసుకుంటారు.” </span></div></div>
<div class='footnotes'>

<span class='footnote' id='note-789'><span class='key'>* </span><a href='#footnote-789' class='backref'>16:16</a> <span class='text'> <span class="fk">ఆ జాలరులు … ఈ వేటగాండ్రు </span><span class="ft">ఇక్కడ వేటగాండ్రు అనగా బబలోను సైనికులని అర్థం.</span></span></span>
</div>
<div class='footer'><div class='nav'>
<a class='prev' href='JR15.html'></a>
<a class='home' href='index.html'></a>
<a class='next' href='JR17.html'></a>
</div></div>
</body></html>
