<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ యెహెజ్కేలు 9</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location akshar_unicode' href='EK.html'> యెహెజ్కేలు 9 </a>
<a class='prev' href='EK8.html'>  </a>
<a class='next' href='EK10.html'>  </a>
</div></div>
<div class='chapter section EK9 tel2010 tel EK akshar_unicode' dir='ltr' data-id='EK9' data-nextid='EK10' data-previd='EK8' lang='te'> 

<div class='c'>9</div>
<div class='p'>
<span class='v EK9_1' data-id='EK9_1'><span class='verse1 v-num v-1'>1&nbsp;</span>పిమ్మట దేవుడు నగరాన్ని శిక్షించటానికి నియమితులైన నాయకులను పిలిచాడు. ప్రతి నాయకుడూ తన చేతిలో ఒక విధ్వంసకర ఆయధం కలిగి ఉన్నాడు. </span>
<span class='v EK9_2' data-id='EK9_2'><span class='v-num v-2'>2&nbsp;</span>పై ద్వారం నుంచి ఆరుగురు మనుష్యులు బాటవెంట నడచి రావటం చూశాను. ఈ ద్వారం ఉత్తర దిశన ఉంది. ప్రతి ఒక్కడూ తన చేతిలో ఒక మారణాయుధాన్ని కలిగియున్నాడు. వారిలో ఒకడు నార బట్టలు<span class='note' id='footnote-917'><a href='#note-917' class='key'>*</a></span> ధరించాడు. అతని నడుముకు తేఖకుని కలం, సిరాబుడ్డి<span class='note' id='footnote-918'><a href='#note-918' class='key'>†</a></span> వేలాడకట్టుకున్నాడు. ఈ మనుష్యులు ఆలయంలో కంచు పీఠం వద్దకు వెళ్లి, అక్కడ నిలబడ్డారు. </span>
<span class='v EK9_3' data-id='EK9_3'><span class='v-num v-3'>3&nbsp;</span>అప్పుడు ఇశ్రాయేలు దేవుడైన యెహోవా మహిమ కెరూబు దూతల మీదుగా లేచి అతను ఎక్కడకు వెళ్లాడో అక్కడకి వచ్చింది. ఆ తేజస్సు ఆలయ ద్వారం వద్దకు వచ్చింది. గడప మీదకు వచ్చి తేజస్సు ఆగింది. తరువాత నారబట్టలు వేసుకొని, లేఖకుని సామగ్రి ధరించి ఉన్నవానిని ఆ తేజస్సు పిలిచింది. </span></div>
<div class='p'>
<span class='v EK9_4' data-id='EK9_4'><span class='v-num v-4'>4&nbsp;</span>పిమ్మట యెహోవా (మహిమ) అతనితో, “యెరూషలేము నగరం గుండా వెళ్లు. ఈ నగరంలో ప్రజలు చేస్తున్న భయంకరమైన పనులన్నిటికీ కలత చెంది, విచారిస్తున్న వారి ఒక్కొక్కరి నుదుటి మీద ఒక గుర్తు పెట్టు” అని చెప్పాడు. </span></div>
<div class='p'>
<span class='v EK9_5 EK9_6' data-id='EK9_5'><span class='v-num v-5-6'>5-6&nbsp;</span>మళ్లీ దేవుడు ఇతర ఐదుగురు మనుష్యులతో, “మీరు ఆ మొదటి వ్యక్తిని అనుసరించి వెళ్లవలసిందిగా మిమ్ముల్ని కోరుతున్నాను. నుదుటి మీద గుర్తులేని ప్రతివానిని మీరు చంపివేయండి. వారు పెద్దలేగాని, పిన్నలేగాని, యువతులేగాని, పిల్లలేగాని, తల్లులేగాని ఎవరైనా లెక్కచేయవద్దు. మీ ఆయుధాన్ని వినియోగించి నుదుటిపై గుర్తులేని ప్రతివానిని చంపివేయండి. ఏ మాత్రం దయాదాక్షిణ్యం చూపవద్దు. ఎవ్వరిపట్లా జాలిపడవద్దు! ఈ నా ఆలయం వద్దనే మొదలు పెట్టండి” అని చెప్పాడు. ఆలయం ముందు ఉన్న పెద్దలతోనే వారు మొదలు పెట్టారు. </span></div>
<div class='p'>
<span class='v EK9_7' data-id='EK9_7'><span class='v-num v-7'>7&nbsp;</span>ఆ మనుష్యులతో దేవుడు ఇలా చెప్పాడ, “ఈ స్థలాన్ని అపవిత్రం చేయండి. శవాలతో ఈ ఆవరణాన్ని నింపివేయండి! ఇప్పుడు వెళ్లండి!” కావున వారు వెళ్లి నగర ప్రజలను చంపివేశారు. </span></div>
<div class='p'>
<span class='v EK9_8' data-id='EK9_8'><span class='v-num v-8'>8&nbsp;</span>ఆ మనుష్యులు ప్రజలను చంపటానికి వెళ్లగా, నేను అక్కడే ఉండిపోయాను. నా శిరస్సును భూమికి ఆనించి నమస్కరించి, “నా ప్రభువైన ఓ యెహోవా, యెరూషలేముపై నీ కోపాన్ని ప్రకటించటంతో నీవు ఇశ్రాయేలులో మిగిలి ఉన్న వారిని చంపివేయటం లేదు కదా!” అని అన్నాను. </span></div>
<div class='p'>
<span class='v EK9_9' data-id='EK9_9'><span class='v-num v-9'>9&nbsp;</span>అది విన్న దేవుడు ఇలా అన్నాడు: “ఇశ్రాయేలు, యూదా వంశాల వారు అనేక ఘోరపాపాలు చేశారు. ఈ దేశంలో ప్రజలు ఎక్కడ బడితే అక్కడ హత్య చేయబడుతున్నారు. ఈ నగరం నేరాలతో నిండిపోయింది. ఎందువల్లనంటే ప్రజలు, ‘యెహోవా ఈ దేశాన్ని వదిలి వెళ్లిపోయాడు కనుక మనం చేసే పనులను ఆయన చూడలేడు’ అని అనుకొంటున్నారు. </span>
<span class='v EK9_10' data-id='EK9_10'><span class='v-num v-10'>10&nbsp;</span>కాని నేను ఏ మాత్రం కనికరం చూపను. ఈ ప్రజలు పట్ల విచారించను. వారు దాన్ని వారి మీదకే తెచ్చుకొన్నారు. నేను కేవలం వారికి అర్హమైన శిక్ష విధిస్తున్నాను!” </span></div>
<div class='p'>
<span class='v EK9_11' data-id='EK9_11'><span class='v-num v-11'>11&nbsp;</span>పిమ్మట నారబట్టలు ధరించి కలం, సిరాబుడ్డి పట్టుకున్న వ్యక్తి వచ్చి, “మీ ఆజ్ఞ ప్రకారం నేను అంతా చేశాను” అని అన్నాడు. </span></div></div>
<div class='footnotes'>

<span class='footnote' id='note-917'><span class='key'>* </span><a href='#footnote-917' class='backref'>9:2</a> <span class='text'> <span class="fk">నార బట్టలు </span><span class="ft">సామాన్యంగా యాజకులు అటువంటి బట్టలు ధరిస్తారు.</span></span></span>
<span class='footnote' id='note-918'><span class='key'>† </span><a href='#footnote-918' class='backref'>9:2</a> <span class='text'> <span class="fk">లేఖకుని … సిరాబుడ్డి </span><span class="ft">లేఖకుడు అధికార సంబంధమైన దస్తావేజులు మొదలైన వాటిని తిరిగి వ్రాయటం, వస్తుసామగ్రి సరఫరాలను లెక్కించటం వంటి పనులు చేస్తాడు. ఎండినసిరా, ఒక చెక్క ఎప్పుడూ పట్టుకు తిరుగుతాడు. అవసరమైనప్పుడు ఎండిన సిరామీద నీటి చుక్కలు వేసి, కలంతో వ్రాస్తాడు.</span></span></span>
</div>
<div class='footer'><div class='nav'>
<a class='prev' href='EK8.html'></a>
<a class='home' href='index.html'></a>
<a class='next' href='EK10.html'></a>
</div></div>
</body></html>
