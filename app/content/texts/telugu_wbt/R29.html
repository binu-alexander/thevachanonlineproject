<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ 2 దినవృత్తాంతములు 9</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location akshar_unicode' href='R2.html'> 2 దినవృత్తాంతములు 9 </a>
<a class='prev' href='R28.html'>  </a>
<a class='next' href='R210.html'>  </a>
</div></div>
<div class='chapter section R29 tel2010 tel R2 akshar_unicode' dir='ltr' data-id='R29' data-nextid='R210' data-previd='R28' lang='te'> 

<div class='c'>9</div>
<div class='s'>షేబదేశపు రాణి సొలొమోనును దర్శించటం </div>
<div class='p'>
<span class='v R29_1' data-id='R29_1'><span class='verse1 v-num v-1'>1&nbsp;</span>షేబ దేశపు రాణి సొలొమోను కీర్తిని గురించి విన్నది. కఠినమైన, చిక్కు ప్రశ్నలు వేసి సొలొమోనును పరీక్షించాలని ఆమె యెరూషలేముకు వచ్చింది. షేబ రాణి తన వెంట అనేకమంది మనుష్యులను తీసుకొని వచ్చింది. సుగంధ ద్రవ్యాలు, బంగారం, విలువైన రత్నాలు మోసుకొని వచ్చిన ఒంటెలు ఆమెతో వున్నాయి. ఆమె సొలమోను వద్దకు వచ్చి అతనితో మాట్లడింది. ఆమె వద్ద సొలొమోనును అడగటానికి ఎన్నో ప్రశ్నలున్నాయి. </span>
<span class='v R29_2' data-id='R29_2'><span class='v-num v-2'>2&nbsp;</span>ఆమె ప్రశ్నలన్నిటికీ సొలొమోను సమాధాన మిచ్చాడు. వివరించి చెప్పటానికిగాని, సమాధాన మివ్వటానికిగాని సొలొమోనుకు కష్టమైనదేదీ కన్పించలేదు. </span>
<span class='v R29_3' data-id='R29_3'><span class='v-num v-3'>3&nbsp;</span>సొలొమోను జ్ఞానాన్ని, అతడు నిర్మించిన భవంతిని షేబ దేశపు రాణి స్వయంగా చూసింది. </span>
<span class='v R29_4' data-id='R29_4'><span class='v-num v-4'>4&nbsp;</span>సొలొమోను బల్లమీద రాజ భోజన పదార్థలను, అతని ముఖ్య అధికారులనేకమందిని ఆమె చూసింది. అతని సేవకులు పనిచేసే తీరును, వారు ధరించే దుస్తులను ఆమె చూసింది. సొలొమోనుకు ద్రాక్షరసము వడ్డించే వారిని, వారి దుస్తులను ఆమె చూసింది. ఆలయంలో సొలొమోను ఆర్పించిన దహన బలులను కూడ ఆమె చూసింది. షేబ దేశపు రాణి వాటన్నింటినీ చూసి నప్పుడు ఆమె ఆశ్చర్యపడింది! </span></div>
<div class='p'>
<span class='v R29_5' data-id='R29_5'><span class='v-num v-5'>5&nbsp;</span>అప్పుడామె రాజైన సొలొమోనుతో యీలా అన్నది: “నీ ఘనమైన కార్యాలను గురించి, నీ అద్భుతమైన తెలివితేటల గురించి నేను నా దేశంలో విన్న విషయాలన్నీ నిజమని తెలుసుకున్నాను. </span>
<span class='v R29_6' data-id='R29_6'><span class='v-num v-6'>6&nbsp;</span>నేనిక్కడికి వచ్చి, నా కన్నులతో స్వయంగా చూచేవరకు నేనా విషయాలను నమ్మలేదు. ఆహా! నీకున్న మహాజ్ఞానంలో కనీసం సగం కూడ నాకు చెప్పబడలేదు! నేను విన్న విషయాలను మించివున్నావు నీవు! </span>
<span class='v R29_7' data-id='R29_7'><span class='v-num v-7'>7&nbsp;</span>నీవు భార్యలు, అధికారులు చాలా అదృష్టవంతులు! నీకు సేవ చేస్తూనే నీ జ్ఞాన వాక్కులను వారు వినగలరు! </span>
<span class='v R29_8' data-id='R29_8'><span class='v-num v-8'>8&nbsp;</span>నీ దేవుడైన ప్రభువుకు వందనాలు! నీ పట్ల ఆయన సంతోషంగా వున్నాడు. అందువల్ల ఆయన తరపున రాజ్యమేలటానికి ఆయన సింహాసనంపై నిన్ను కూర్చోపెట్టాడు. నీ దేవుడు ఇశ్రాయేలును ప్రేమిస్తున్నాడు. ఆయన సహాయం ఇశ్రాయేలుకు శాశ్వతంగా వుంటుంది. అందువల్లనే ఏది న్యాయమైనదో, ఏది మంచిదో అది చేయటానికి యెహోవా నిన్ను ఇశ్రాయేలుకు రాజుగా చేశాడు.” </span></div>
<div class='p'>
<span class='v R29_9' data-id='R29_9'><span class='v-num v-9'>9&nbsp;</span>తరువాత షేబ దేశపు రాణి సొలొమోను రాజుకు నాలుగున్నర టన్నుల (రెండు వందల నలబై మణుగులు) బంగారం, లెక్కకు మించి సుగంధ ద్రవ్యాలు, విలువైన రత్నాలు ఇచ్చింది. షేబ దేశపు రాణి ఇచ్చినట్లు రాజైన సొలొమోనుకు ఎవ్వరూ అటువంటి మేలి రకపు సుగంధ ద్రవ్యాలను ఇచ్చివుండలేదు. </span></div>
<div class='p'>
<span class='v R29_10' data-id='R29_10'><span class='v-num v-10'>10&nbsp;</span>హీరాము సేవకులు, సొలొమోను సేవకులు ఓఫీరు<span class='note' id='footnote-454'><a href='#note-454' class='key'>*</a></span> నుండి బంగారం తీసుకొని వచ్చారు. వారింకా చందనపు కర్రను, విలవైన రత్నాలను తెచ్చారు. </span>
<span class='v R29_11' data-id='R29_11'><span class='v-num v-11'>11&nbsp;</span>ఆలయంలో మెట్ల నిర్మాణానికి, రాజభవన నిర్మాణంలోను రాజైన సొలొమోను చందనపు కర్రను ఉపయోగించాడు. సంగీత విధ్వాంసుల కొరకు తంబరలు, సితరాలు చేయటానికి కూడ సొలొమోను ఈ కర్రను వినియోగించాడు. యూదాలో చందనపు కర్రతో చేయబడిన చిత్రవిచిత్ర కళాఖండాలను ఎవ్వరూ ముందెన్నడూ చూసి వుండలేదు. </span></div>
<div class='p'>
<span class='v R29_12' data-id='R29_12'><span class='v-num v-12'>12&nbsp;</span>రాజైన సొలొమోను కూడ షేబ దేశపు రాణికి ఆమెకు కావలసిన వాటిని, అడిగిన ప్రతి దానిని ఇచ్చాడు. తనకు ఇవ్వటానికి ఆమె తెచ్చిన దానికంటె ఎక్కువగానే సొలొమోను ఇచ్చాడు. తరువాత షేబ దేశపు రాణి, ఆమె పరివారం తమ దేశానికి వెళ్లిపోయారు. </span></div>
<div class='s'>సొలొమోను మహా భాగ్యం </div>
<div class='p'>
<span class='v R29_13' data-id='R29_13'><span class='v-num v-13'>13&nbsp;</span>ఒక్క సంవత్సరంలో సొలొమోను సేకరించిన బంగారం ఇరవై ఐదు టన్నులు (ఒక వెయ్యి మూడు వందల ముప్పై రెండు మణుగులు) తూగింది. </span>
<span class='v R29_14' data-id='R29_14'><span class='v-num v-14'>14&nbsp;</span>చార వర్తకులు, వ్యాపారులు సొలొమోనుకు చాలా బంగారం తెచ్చారు. అరబీ రాజులందురూ, దేశంలో ప్రాంతీయ పాలకులూ సొలొమోనుకు వెండి బంగారాలు తెచ్చియిచ్చారు. </span></div>
<div class='p'>
<span class='v R29_15' data-id='R29_15'><span class='v-num v-15'>15&nbsp;</span>బంగారు రేకులు తాపిన రెండు వందల పెద్దడాళ్లను సొలొమోను చేయించాడు. ప్రతి డాలుకూ సుమారు ఏడున్నర పౌనుల (ఆరు వందల తులాల) సాగగొట్టిన బంగారం పట్టింది. </span>
<span class='v R29_16' data-id='R29_16'><span class='v-num v-16'>16&nbsp;</span>బంగారు రేకులు వేయించి మూడు వందల చిన్న డాళ్లును కూడ సొలొమోను చేయించాడు. సుమారు మూడు ముప్పాతిక పౌనుల (మూడ వందల తులాల) బంగారం ఒక్కొక్క డాలుకు పట్టింది. లెబానోను అరణ్యంలో కట్టిన భవనంలో రాజైన సొలొమోను ఈ డాళ్లను వుంచాడు. </span></div>
<div class='p'>
<span class='v R29_17' data-id='R29_17'><span class='v-num v-17'>17&nbsp;</span>ఒక పెద్ద దంతపు సింహాసనాన్ని సొలొమోను రాజు చేయించాడు. మేలిమి బంగారపు రేకులు దానికి తాపించాడు. </span>
<span class='v R29_18' data-id='R29_18'><span class='v-num v-18'>18&nbsp;</span>సింహాసనానికి ఆరు మెట్లున్నాయి. బంగారంతో చేయించిన కాలిపీట దాని ముందు వుంది. సింహాసనానికిరుపక్కల చేతులు ఆనించటానికి తగిన ఆసరా ఏర్పాటు వుంది. చేతి ఆసరాలకు రెండు పక్కలా రెండు సింహపు విగ్రహాలున్నాయి. </span>
<span class='v R29_19' data-id='R29_19'><span class='v-num v-19'>19&nbsp;</span>ప్రతి మెట్టుకూ అటు ఇటు రెండేసి సింహాల విగ్రహాలు చొప్పున ఆరు మెట్లకు పన్నెండు సింహాపు విగ్రహాలు అమర్చబడ్డాయి. ఏ యితర సామ్రాజ్యంలోనూ ఈ రకమైన సింహాసనం చేయించబడలేదు. </span></div>
<div class='p'>
<span class='v R29_20' data-id='R29_20'><span class='v-num v-20'>20&nbsp;</span>సొలొమోను రాజు తాగే గిన్నెలన్నీ బంగారంతో చేసినవే. లెబానోను అరణ్య భవనంలో వాడే వస్తుసామగ్రి అంతా శుద్ధ బంగారంతో చేయబడింది. సొలొమోను కాలంలో వెండి విలువైన లోహంగా చూడబడలేదు. </span></div>
<div class='p'>
<span class='v R29_21' data-id='R29_21'><span class='v-num v-21'>21&nbsp;</span>తర్షీషు<span class='note' id='footnote-455'><a href='#note-455' class='key'>†</a></span> వరకు ప్రయాణం చేసిన ఓడలు సొలొమోను రాజుకు వున్నాయి. హీరాము మనుష్యులు సొలొమోను ఓడలను నడిపేవారు. మూడు సంవత్సరాల కొకసారి ఓడలు వెండి బంగారాలు, ఏనుగు దంతాలు, కోతులు, నెమళ్లు మొదలగు వాటిని తీసుకొని సొలొమోను రాజ్యానికి తిరిగి వచ్చేవి. </span></div>
<div class='p'>
<span class='v R29_22' data-id='R29_22'><span class='v-num v-22'>22&nbsp;</span>భూలోకంలో వున్న రాజులందరికంటె సొలొమోను భాగ్యంలోను, తెలివితేటలలోను గొప్ప వాడయ్యాడు. </span>
<span class='v R29_23' data-id='R29_23'><span class='v-num v-23'>23&nbsp;</span>ప్రపంచ దేశాల రాజులంతా సొలొమోను వివేకవంతమైన న్యాయ నిర్ణయాలను వినటానికి అతనిని దర్శించేవారు. సొలొమోనుకు ఆ తెలివితేటలను దేవుడే ప్రసాదించాడు. </span>
<span class='v R29_24' data-id='R29_24'><span class='v-num v-24'>24&nbsp;</span>ప్రతి సంవత్సరం సొలొమోనును దర్శించటానికి వచ్చే రాజులందరూ కాన్కలు తెచ్చేవారు. వారు వెండి బంగారు వస్తువులు, బట్టలు, కవచాలు, సుగంధ ద్రవ్యాలు, గుర్రాలు, కంచరగాడిదలను తెచ్చేవారు. </span></div>
<div class='p'>
<span class='v R29_25' data-id='R29_25'><span class='v-num v-25'>25&nbsp;</span>సొలొమోనుకు గుర్రాలను, రథాలను వుంచటానికి నాలుగువేల శాలలున్నాయి. అతనికి పన్నెండు వేలమంది రథసారధులున్నారు. రథాలకు ప్రత్యేక నగరాలను ఏర్పాటుచేసి, మరికొన్ని తనతో యెరూషలేములో వుంచుకున్నాడు. </span>
<span class='v R29_26' data-id='R29_26'><span class='v-num v-26'>26&nbsp;</span>యూఫ్రటీసు నది మొదలు ఫిలిష్తీయుల దేశం, మరియు ఈజిప్టు సరిహద్దు వరకు వున్న రాజులందరికీ సొలొమోను రాజైయున్నాడు. </span>
<span class='v R29_27' data-id='R29_27'><span class='v-num v-27'>27&nbsp;</span>సొలొమోను రాజు వద్ద నిలవవున్న వెండి యెరూషలేములో కొండ గుట్టల్లా పడివుంది. అతని వద్ద పల్లపు ప్రాంతంలో<span class='note' id='footnote-456'><a href='#note-456' class='key'>‡</a></span> వున్న మేడిచెట్లంత విస్తారంగా దేవదారు చెట్ల కలపవుంది. </span>
<span class='v R29_28' data-id='R29_28'><span class='v-num v-28'>28&nbsp;</span>ఈజిప్టు నుండి, తదితర దేశాలనుండి ప్రజలు సొలొమోనుకు గుర్రాలను తెచ్చి యిచ్చేవారు. </span></div>
<div class='s'>సొలొమోను మరణం </div>
<div class='p'>
<span class='v R29_29' data-id='R29_29'><span class='v-num v-29'>29&nbsp;</span>మొదటినుండి చివరివరకు సొలొమోను చేసిన పనులన్నీ ప్రవక్తయైన నాతాను ప్రవచనాలోను, షిలో హువాడైన <span class='bk'>అహీయా ప్రవచనాలలోను</span> మరియు <span class='bk'>దీర్ఘదర్శి అయిన ఇద్దో దర్శనాలలోను</span> పొందుపర్చబడినాయి. అహీయా షిలోనీయుడు. ఇద్దో దీర్ఘదర్శి (ప్రవక్త). ఇద్దో యరొబామును గురించి రాశాడు. యరొబాము నెబాతు కుమారుడు. </span>
<span class='v R29_30' data-id='R29_30'><span class='v-num v-30'>30&nbsp;</span>సొలొమోను నలబై యేండ్లపాటు యెరూషలేము నుండి ఇశ్రాయేలంతటినీ పాలించాడు. </span>
<span class='v R29_31' data-id='R29_31'><span class='v-num v-31'>31&nbsp;</span>పిమ్మట సొలొమోను చని పోయాడు.<span class='note' id='footnote-457'><a href='#note-457' class='key'>§</a></span> తన తండ్రి దావీదు నగరంలో ప్రజలతనిని సమాధి చేశారు. సొలొమోను స్థానంలో అతని కుమారుడైన రెహబాము నూతన రాజయ్యాడు. </span></div></div>
<div class='footnotes'>

<span class='footnote' id='note-454'><span class='key'>* </span><a href='#footnote-454' class='backref'>9:10</a> <span class='text'> <span class="fk">ఓఫీరు </span><span class="ft">ఆనాడు బంగారం విస్తారంగా దొరికే ప్రాంతం. దాని ఉనికి ఈనాటికి ఎవ్వరికీ తెలియదు.</span></span></span>
<span class='footnote' id='note-455'><span class='key'>† </span><a href='#footnote-455' class='backref'>9:21</a> <span class='text'> <span class="fk">తర్షీషు </span><span class="ft">ఇది ఇశ్రాయేలుకు చాలా దూరంలో వున్న స్పెయిన్ దేశంలోని ఒక నగరం కావచ్చు. మధ్యధరా సముద్రాలలో ప్రయాణం చేయగల పెద్ద పెద్ద ఓడలకు ఈ తర్షీషు నగరం ప్రసిద్ధిగాంచింది.</span></span></span>
<span class='footnote' id='note-456'><span class='key'>‡ </span><a href='#footnote-456' class='backref'>9:27</a> <span class='text'> <span class="fk">పల్లపు ప్రాంతం </span><span class="ft">షెఫెలా ప్రదేశమని పాఠంతరము.</span></span></span>
<span class='footnote' id='note-457'><span class='key'>§ </span><a href='#footnote-457' class='backref'>9:31</a> <span class='text'> <span class="fk">చని పోయాడు </span><span class="ft">అనగా తన పూర్వీకులతో కలిసిపోయాడని అర్థం.</span></span></span>
</div>
<div class='footer'><div class='nav'>
<a class='prev' href='R28.html'></a>
<a class='home' href='index.html'></a>
<a class='next' href='R210.html'></a>
</div></div>
</body></html>
