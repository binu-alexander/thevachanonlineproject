<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ అపొస్తలుల కార్యములు 20</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location akshar_unicode' href='AC.html'> అపొస్తలుల కార్యములు 20 </a>
<a class='prev' href='AC19.html'> &#9664; </a>
<a class='next' href='AC21.html'> &#9654; </a>
</div></div>
<div class='chapter section AC20 tel2010 tel AC akshar_unicode' dir='ltr' data-id='AC20' data-nextid='AC21' data-previd='AC19' lang='te'> 

<div class='c'>20</div>
<div class='p'>
<span class='v AC20_1' data-id='AC20_1'><span class='verse1 v-num v-1'>1&nbsp;</span>అల్లర్లు తగ్గిపొయ్యాక, పౌలు యేసు శిష్యుల్ని పిలిచాడు. వాళ్ళను ఆత్మీయంగా ప్రోత్సాహపరిచి, వాళ్ళనుండి సెలవు తీసుకొన్నాడు. ఆ తర్వాత మాసిదోనియకు వెళ్ళాడు. </span>
<span class='v AC20_2' data-id='AC20_2'><span class='v-num v-2'>2&nbsp;</span>ఆ ప్రాంతాన పర్యటన చేసి ఆత్మీయంగా ఉత్సాహపరిచే ఎన్నో విషయాలు ప్రజలకు చెప్పి చివరకు గ్రీసు దేశం చేరుకున్నాడు. </span>
<span class='v AC20_3' data-id='AC20_3'><span class='v-num v-3'>3&nbsp;</span>అక్కడ మూడు నెలలున్నాడు. అక్కడినుండి సిరియ దేశానికి ఓడలో ప్రయాణం చెయ్యాలనుకొని సిద్ధమయ్యాడు. </span></div>
<div class='p'>
<span class='v AC20_3' data-id='AC20_3'>ఇంతలో యూదులు తనను చంపాలని అనుకొంటున్నారని అతనికి తెలిసింది. అందువలన అతడు తిరిగి మాసిదోనియకు వెళ్ళి అక్కడినుండి ప్రయాణం చేసాడు. </span>
<span class='v AC20_4' data-id='AC20_4'><span class='v-num v-4'>4&nbsp;</span>అతని వెంట ఉన్నవాళ్ళు ఎవరనగా: బెరయ పట్టణంనుండి పుర్రు కుమారుడైన సోపత్రు, థెస్సలొనీక పట్టణం నుండి అరిస్తర్కు, సెకుందు, దెర్బే పట్టణం నుండి గాయియు, తిమోతి, ఆసియ నుండి తుకికును, త్రోఫిము. </span>
<span class='v AC20_5' data-id='AC20_5'><span class='v-num v-5'>5&nbsp;</span>వీళ్ళు ముందే వెళ్ళి మా కోసం త్రోయలో కాచుకొని ఉన్నారు. </span>
<span class='v AC20_6' data-id='AC20_6'><span class='v-num v-6'>6&nbsp;</span>కాని మేము ఫిలిప్పీనుండి ప్రత్యేకమైన పులియని రొట్టెల పండుగ తర్వాత ఓడలో ప్రయాణమయ్యాము. అయిదు రోజులు ప్రయాణం చేసాక త్రోయలో వాళ్ళను కలుసుకున్నాము. అక్కడ ఏడు రోజులు ఉన్నాము. </span></div>
<div class='s'>Paul's Last Visit to Troas </div>
<div class='p'>
<span class='v AC20_7' data-id='AC20_7'><span class='v-num v-7'>7&nbsp;</span>ఆదివారం రోజున అంతా కలిసి రొట్టె విరుచుటకు సమావేశమయ్యాము. పౌలు మరుసటి రోజు ప్రయాణం చేయాలని అనుకోవటం వలన అర్థరాత్రి దాకా ప్రజలతో మాట్లాడాడు. </span>
<span class='v AC20_8' data-id='AC20_8'><span class='v-num v-8'>8&nbsp;</span>మేము మేడపైనున్న గదిలో సమావేశమయ్యాము. మా గదిలో చాలా దీపాలు వెలుగుతూ ఉన్నాయి. </span>
<span class='v AC20_9' data-id='AC20_9'><span class='v-num v-9'>9&nbsp;</span>ఆ గది కిటికీలో ఐతుకు అనే యువకుడు కూర్చొని ఉన్నాడు. పౌలు ఏకధాటిగా మాట్లాడుతూ ఉన్నాడు. ఇంతలో ఐతుకుకు నిద్ర వచ్చి గాఢంగా నిద్రపొయ్యాడు. ఆ నిద్రలో మూడవ అంతస్తు నుండి క్రింద పడ్డాడు. కొంత మంది వచ్చి చనిపోయిన అతణ్ణి చూసారు. </span></div>
<div class='p'>
<span class='v AC20_10' data-id='AC20_10'><span class='v-num v-10'>10&nbsp;</span>పౌలు క్రిందికి వెళ్ళి ఆ యువకుని ప్రక్కన ఒరిగి అతణ్ణి తన చేతుల్తో ఎత్తి, “దిగులు పడకండి, ప్రాణం ఉంది” అని అన్నాడు. </span>
<span class='v AC20_11' data-id='AC20_11'><span class='v-num v-11'>11&nbsp;</span>అతడు మళ్ళీ మేడ మీదికి వెళ్ళి రొట్టె విరిచి సోదరులకు పంచి తాను తిన్నాడు. తెల్లవారే దాకా వాళ్ళతో మాట్లాడి వెళ్ళిపొయ్యాడు. </span>
<span class='v AC20_12' data-id='AC20_12'><span class='v-num v-12'>12&nbsp;</span>ప్రజలు బ్రతికింపబడిన ఆ యువకుణ్ణి అతని యింటికి పిలుచుకు వెళ్ళారు. ఆ తర్వాత వాళ్ళ మనస్సులు ఎంతో నెమ్మది పడ్డాయి. </span></div>
<div class='p'>
<span class='v AC20_13' data-id='AC20_13'><span class='v-num v-13'>13&nbsp;</span>మేము పౌలును వదిలి ఓడనెక్కి “అస్సు”కు వెళ్ళాము. తాను కాలి నడకన అస్సుకు చేరుకొని మమ్మల్ని అక్కడ కలుసుకొంటానని చెప్పాడు. అక్కడి నుండి మాతో కలిసి ఓడలో ప్రయాణం చెయ్యాలని అతని ఉద్దేశ్యం. </span>
<span class='v AC20_14' data-id='AC20_14'><span class='v-num v-14'>14&nbsp;</span>మేము అతణ్ణి అస్సులో కలుసుకొన్నాక అతడు మా ఓడనెక్కాడు. అంతా కలిసి “మితులేనే” వెళ్ళాము. </span>
<span class='v AC20_15' data-id='AC20_15'><span class='v-num v-15'>15&nbsp;</span>మితులేనే నుండి మరుసటి రోజు ఓడలో మళ్ళీ ప్రయాణం సాగించి, “కీయొసు” ద్వీపం కొంత దూరం ఉందనగానే లంగరు వేసాము. ఆ మరుసటి రోజు ప్రయాణం చేసి “సమొసు” ద్వీపానికి దగ్గరగా వచ్చాము. మరొక రోజు ప్రయాణం చేసాక “మిలేతు” చేరుకున్నాము. </span>
<span class='v AC20_16' data-id='AC20_16'><span class='v-num v-16'>16&nbsp;</span>పౌలు యెరూషలేము త్వరగా వెళ్ళాలని అనుకొన్నాడు. ఆసియ ప్రాంతంలో కాలాన్ని వ్యర్థం చెయ్యటం యిష్టం లేక ఎఫెసులో ఆగకుండా వెళ్ళాడు. వీలైతే పెంతెకొస్తు పండుగనాటికి యెరూషలేంలో ఉండాలని అనుకొన్నాడు. </span></div>
<div class='p'>
<span class='v AC20_17' data-id='AC20_17'><span class='v-num v-17'>17&nbsp;</span>పౌలు కొందర్ని మిలేతునుండి ఎఫెసుకు పంపి అక్కడున్న సంఘ పెద్దల్ని పిలిపించాడు. </span></div>
<div class='p'>
<span class='v AC20_18' data-id='AC20_18'><span class='v-num v-18'>18&nbsp;</span>వాళ్ళు వచ్చాక వాళ్ళతో యిలా చెప్పాడు: “నేను ఆసియలో అడుగు పెట్టిన నాటినుండి మీతో ఉన్నన్ని రోజులు ఏ విధంగా జీవించానో మీకు తెలుసు. </span>
<span class='v AC20_19' data-id='AC20_19'><span class='v-num v-19'>19&nbsp;</span>యూదుల పన్నాగాలవల్ల నాకు ఎన్నో కష్టాలు, దుఃఖాలు సంభవించాయి. అయినా ప్రభువు సేవ సంపూర్ణమైన విశ్వాసంతో చేసాను. </span>
<span class='v AC20_20' data-id='AC20_20'><span class='v-num v-20'>20&nbsp;</span>ఆత్మీయ విషయాల్లో మీకు దోహదమయ్యే ప్రతీ విషయాన్ని దాచకుండా, బహిరంగంగా ప్రకటించటమే కాకుండా యింటింటికీ వెళ్ళి బోధించానని మీకు తెలుసు. </span>
<span class='v AC20_21' data-id='AC20_21'><span class='v-num v-21'>21&nbsp;</span>మారు మనస్సు పొంది, దేవుని కోసం జీవించుమని, మన యేసు ప్రభువును నమ్ముమని యూదులకు, గ్రీకులకు చెప్పాను. </span></div>
<div class='p'>
<span class='v AC20_22' data-id='AC20_22'><span class='v-num v-22'>22&nbsp;</span>“పరిశుద్ధాత్మ చెప్పినట్లు చెయ్యాలనే ఉద్దేశ్యంతో నేను యెరూషలేము వెళ్తున్నాను. అక్కడేం జరుగుతుందో నాకు తెలియదు. </span>
<span class='v AC20_23' data-id='AC20_23'><span class='v-num v-23'>23&nbsp;</span>నేను కష్టాలు, కారాగారాలు ఎదుర్కొంటానని పరిశుద్ధాత్మ నన్ను ప్రతి పట్టణంలో ముందే వారించాడు. ఇది మాత్రం నాకు తెలుసు. </span>
<span class='v AC20_24' data-id='AC20_24'><span class='v-num v-24'>24&nbsp;</span>నా జీవితాన్ని నేను లెక్కచెయ్యను. కాని ఈ పరుగు పందెం ముగించి యేసు ప్రభువు చెప్పిన ఈ కార్యాన్ని పూర్తి చేస్తే చాలు. దేవుని అనుగ్రహాన్ని గురించి చెప్పే సువార్తను ప్రకటించటమే నా కర్తవ్యం. </span></div>
<div class='p'>
<span class='v AC20_25' data-id='AC20_25'><span class='v-num v-25'>25&nbsp;</span>“మళ్ళీమిమ్మల్ని చూడటం వీలు పడదని నాకు తెలుసు. నేను మీతో ఉండి దేవుని రాజ్యాన్ని గురించి ప్రకటించాను. </span>
<span class='v AC20_26' data-id='AC20_26'><span class='v-num v-26'>26&nbsp;</span>అందువల్ల ఈ రోజు నేనిది ఖచ్చితంగా చెప్పగలను. మీలో ఎవరైనా ఆత్మీయంగా మరణిస్తే దానికి నేను బాధ్యుణ్ణి కాను. </span>
<span class='v AC20_27' data-id='AC20_27'><span class='v-num v-27'>27&nbsp;</span>ఎందుకంటే, నేను దేవుడు చెయ్యదలచిన దాన్ని సంపూర్ణంగా కొంచెం కూడా సంకోచించకుండా ప్రకటించాను. </span>
<span class='v AC20_28' data-id='AC20_28'><span class='v-num v-28'>28&nbsp;</span>పరిశుద్ధాత్మ మిమ్మల్ని సంఘానికి కాపరులుగా నియమించాడు. ఆ దేవుని సంఘానికి మీరు గొఱ్ఱెల కాపరుల్లా ఉండాలి. ఆయన తన సంఘమును తన స్వంత రక్తంతో సంపాదించాడు. మీ విషయంలో, ఈ సంఘ విషయంలో జాగ్రత్తగా ఉండండి. </span>
<span class='v AC20_29' data-id='AC20_29'><span class='v-num v-29'>29&nbsp;</span>నేను వెళ్ళిపొయ్యాక భయంకరమైన తోడేళ్ళు మీ మందలోకి వచ్చి హాని కలిగిస్తాయని నాకు తెలుసు. </span>
<span class='v AC20_30' data-id='AC20_30'><span class='v-num v-30'>30&nbsp;</span>మీలో నుండి కూడా కొందరు ముందుకు వచ్చి మీతో ఉన్న అనుచరుల్ని దొంగిలించాలని అబద్ధాలాడుతారు. </span>
<span class='v AC20_31' data-id='AC20_31'><span class='v-num v-31'>31&nbsp;</span>అందుకే జాగ్రత్తగా ఉండండి. నేను మూడు సంవత్సరాలు మీతో ఉన్నాను. కంట తడి పెట్టుకొని రాత్రింబగళ్ళు మీలో ఉన్న ప్రతి ఒక్కర్నీ వారించాను. ఈ విషయం మరిచిపోకండి. </span></div>
<div class='p'>
<span class='v AC20_32' data-id='AC20_32'><span class='v-num v-32'>32&nbsp;</span>“ఇప్పుడు మిమ్మల్ని దేవునికి, ఆయన అనుగ్రహాన్ని గురించి బోధించే సందేశానికి అప్పగిస్తున్నాను. ఆ సందేశంలో మిమ్మల్ని ఆత్మీయంగా అభివృద్ధి పరచగల శక్తి ఉంది. అంతే కాక అది పరిశుద్ధమైన దేవుని విశ్వాసులకు లభించిన వారసత్వం మీక్కూడా లభించేటట్లు చేస్తుంది. </span>
<span class='v AC20_33' data-id='AC20_33'><span class='v-num v-33'>33&nbsp;</span>మీ నుండి నేను వెండి బంగారాలు కాని, మంచి దుస్తులు కాని ఆశించ లేదు. </span>
<span class='v AC20_34' data-id='AC20_34'><span class='v-num v-34'>34&nbsp;</span>నేను నా చేతుల్తో పని చేసి, నా అవసరాలు, నాతో ఉన్న వాళ్ళ అవసరాలు తీర్చుకొన్నానని మీకు తెలుసు. </span>
<span class='v AC20_35' data-id='AC20_35'><span class='v-num v-35'>35&nbsp;</span>కష్టించి పని చేసి దిక్కులేని వాళ్ళకు సహాయం చెయ్యటం ఉత్తమమని మీకు అన్ని విధాలా తెలియ చేసాను. యేసు ప్రభువు, ‘తీసుకోవటంలో కన్నా యివ్వటంలో చాలా దీవెన ఉంది!’ అని అన్నాడు. ఈ మాటలు జ్ఞాపకం ఉంచుకోవటం అవసరమని మీకు రుజువు చేసాను.” </span></div>
<div class='p'>
<span class='v AC20_36' data-id='AC20_36'><span class='v-num v-36'>36&nbsp;</span>ఈ విధంగా చెప్పి, అతడు తన మోకాళ్ళూని అందరితో కలిసి ప్రార్థించాడు. </span>
<span class='v AC20_37' data-id='AC20_37'><span class='v-num v-37'>37&nbsp;</span>ఆ తర్వాత అందరూ కంట తడిపెట్టుకొని అతనికి ప్రేమతో వీడ్కోలు యిచ్చారు. </span>
<span class='v AC20_38' data-id='AC20_38'><span class='v-num v-38'>38&nbsp;</span>“మిమ్మల్ని మళ్ళీ చూడటం వీలుపడదు” అని అతడన్న మాటలు వాళ్ళకు చాలా దుఃఖం కలిగించాయి. ఆ తదుపరి వాళ్ళతనితో ఓడవరకు వెళ్ళారు. </span></div></div>
<div class='footnotes'>

</div>
<div class='footer'><div class='nav'>
<a class='prev' href='AC19.html'>&#9664;</a>
<a class='home' href='index.html'>&#9776;</a>
<a class='next' href='AC21.html'>&#9654;</a>
</div></div>
</body></html>
