<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ హోషేయ 4</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location akshar_unicode' href='HS.html'> హోషేయ 4 </a>
<a class='prev' href='HS3.html'>  </a>
<a class='next' href='HS5.html'>  </a>
</div></div>
<div class='chapter section HS4 tel2010 tel HS akshar_unicode' dir='ltr' data-id='HS4' data-nextid='HS5' data-previd='HS3' lang='te'> 

<div class='c'>4</div>
<div class='s'>ఇశ్రాయేలీయుల మీద యెహోవా కోపంగా ఉండుట </div>
<div class='p'>
<span class='v HS4_1' data-id='HS4_1'><span class='verse1 v-num v-1'>1&nbsp;</span>ఇశ్రాయేలు ప్రజలారా, యెహోవా సందేశం వినండి! ఈ దేశంలో నివసించే ప్రజల మీద ఆయనకు గల వ్యాజ్యెం ఏమిటో యెహోవా చెపుతాడు వినండి. “ఈ దేశంలోని ప్రజలు నిజంగా దేవుణ్ణి ఎరుగరు. ప్రజలు దేవునికి సత్యవంతులుగాను, నమ్మకస్తులుగాను లేరు. </span>
<span class='v HS4_2' data-id='HS4_2'><span class='v-num v-2'>2&nbsp;</span>ప్రజలు (అబద్ధపు) ఒట్టు పెట్టుకుంటారు, అబద్ధాలు చెపుతారు, చంపుతారు, దొంగిలిస్తారు. వారు వ్యభిచార పాపం చేసి పిల్లల్ని కంటారు. ప్రజలు మరల మరల హత్య చేస్తారు. </span>
<span class='v HS4_3' data-id='HS4_3'><span class='v-num v-3'>3&nbsp;</span>అందుచేత దేశం చచ్చినవాడి కోసం ఏడుస్తున్న ఒక మనిషిలాగ ఉంది. దాని ప్రజలంతా బలహీనంగా ఉన్నారు. చివరికి పొలాల్లోని పశువులు, ఆకాశంలోని పక్షులు, సముద్రంలోని చేపలు కూడ చనిపోతున్నాయి. </span>
<span class='v HS4_4' data-id='HS4_4'><span class='v-num v-4'>4&nbsp;</span>ఏ వ్యక్తీ మరో వ్యక్తితో వివాదం పెట్టుకోకూడదు, నిందించకూడదు. యాజకునితో! వాదం పెట్టుకోవద్ద. </span>
<span class='v HS4_5' data-id='HS4_5'><span class='v-num v-5'>5&nbsp;</span>మీరు (యాజకులు) పగటివేళ పడిపోతారు. మరియు రాత్రివేళ ప్రవక్త కూడ మీతోబాటు పడిపోతాడు. మరియు మీ తల్లిని నేను నాశనం చేస్తాను. </span></div>
<div class='p'>
<span class='v HS4_6' data-id='HS4_6'><span class='v-num v-6'>6&nbsp;</span>“నా ప్రజలకు తెలివి లేదు గనుక నాశనం చేయబడ్డారు. నేర్చుకొనేందుకు మీరు నిరాకరించారు. కనుక నా కోసం మిమ్మల్ని యాజకులుగా ఉండనిచ్చుటకు నేను నిరాకరిస్తాను. మీరు మీ దేవుని న్యాయచట్టం మరచిపోయారు గనుక నేను మీ పిల్లల్ని మరచిపోతాను. </span>
<span class='v HS4_7' data-id='HS4_7'><span class='v-num v-7'>7&nbsp;</span>వారు గర్విష్టులయ్యారు! వారు నాకు విరోధంగా ఇంకా ఇంకా ఎక్కువ పాపం చేశారు. కనుక వారు ఘనతను అవమానంగా నేను మార్చివేస్తాను. </span></div>
<div class='p'>
<span class='v HS4_8' data-id='HS4_8'><span class='v-num v-8'>8&nbsp;</span>“యాజకులు ప్రజల పాపాలలో చేరిపోయారు. వారు ఆ పాపాలను ఇంకా ఇంకా ఎక్కువాగా కోరుకొన్నారు. </span>
<span class='v HS4_9' data-id='HS4_9'><span class='v-num v-9'>9&nbsp;</span>కనుక ప్రజలకంటే యాజకులు వేరుగా ఏమీలేరు. వారు చేసిన వాటి విషయమై నేను వారిని శిక్షిస్తాను. వారు చేసిన వాటికోసం నేను వారికి తగిన శిక్ష విధిస్తాను. </span>
<span class='v HS4_10' data-id='HS4_10'><span class='v-num v-10'>10&nbsp;</span>వారు భోజనం చేస్తారు కాని వారికి తృప్తి ఉండదు. వారు లైంగిక పాపాలు చేస్తారు. కాని వారికి పిల్లలు ఉండరు. ఎందుచేతనంటే వారు యెహోవాను విడిచిపెట్టి వేశ్యలవలె తయ్యారయ్యారు. </span></div>
<div class='p'>
<span class='v HS4_11' data-id='HS4_11'><span class='v-num v-11'>11&nbsp;</span>“లైంగిక పాపాలు, ద్రాక్షామద్యం కొత్త ద్రాక్షారసం, మనిషిలో సరిగ్గా ఆలోచించగలిగే శక్తిని నాశనం చేస్తాయి. </span>
<span class='v HS4_12' data-id='HS4_12'><span class='v-num v-12'>12&nbsp;</span>సలహా కోసం నా ప్రజలు కట్టెముక్కలను అడుగుతున్నారు. ఆ కట్టెలు వారికి జవాబిస్తాయని వారు తలుస్తున్నారు. ఎందుచేతనంటే వారు వేశ్యలాగ ఆ బూటకపు దేవతలను వెంటాడారు. </span>
<span class='v HS4_13' data-id='HS4_13'><span class='v-num v-13'>13&nbsp;</span>వారు కొండ శిఖరాల మీద బలులు అర్పిస్తారు. కొండలమీద, సింధూర వృక్షాల కింద, చినారు వృక్షాల కింద, మస్తకి వృక్షాల కింద ధూపం వేస్తారు. ఆ చెట్ల కింద నీడ బాగున్నట్టు కనిపిస్తుంది. కనుక మీ కుమార్తెలు ఆ చెట్ల కింద వ్యభిచరిస్తారు. మరియు మీ కోడళ్లు కూడాపాపాలు చేస్తారు. </span></div>
<div class='p'>
<span class='v HS4_14' data-id='HS4_14'><span class='v-num v-14'>14&nbsp;</span>“వేశ్యలుగా ఉన్నందుకు మీ కుమార్తెలను గానీ, లైంగిక పాపాలు చేసినందుకు మీ కోడళ్లనుగాని నేను నిందించలేను. పురుషులు వెళ్లి వేశ్యలతో పడుకొంటారు. వారు వెళ్లి ఆలయ వేశ్యలతో కలిసి బలులు అర్పిస్తారు. కనుక ఆ తెలివి తక్కువ ప్రజలు వారిని వారే పాడు చేసుకుంటున్నారు. </span></div>
<div class='s'>ఇశ్రాయేలీయుల సిగ్గుకరమైన పాపాలు </div>
<div class='p'>
<span class='v HS4_15' data-id='HS4_15'><span class='v-num v-15'>15&nbsp;</span>“ఇశ్రాయేలూ, నీవు ఒక వేశ్యలాగ ప్రవర్తిస్తున్నావు. కానీ యూదాను అపరాధిగా ఉండ నియ్యకుము. గిల్గాలుకు గాని లేక బేతావెనుకు గాని వెళ్లకుము. ప్రమాణాలు చేయటానికి యెహోవా నామం ఉపయోగించకుము. మరియు ‘యెహోవా జీవంతోడు …!’ అని అనవద్దు. </span>
<span class='v HS4_16' data-id='HS4_16'><span class='v-num v-16'>16&nbsp;</span>ఇశ్రాయేలుకు యెహోవా ఎన్నో ఇచ్చాడు. గడ్డి విస్తారంగా ఉన్న విశాలమైన పొలంలోకి తన గొర్రెలను తీసికొనివెళ్లే కాపరిగా ఆయన ఉన్నాడు. కానీ ఇశ్రాయేలు మొండిది. ఇశ్రాయేలు మరల మరల పారిపోయే పెయ్యలాగ ఉంది. </span></div>
<div class='p'>
<span class='v HS4_17' data-id='HS4_17'><span class='v-num v-17'>17&nbsp;</span>“ఎఫ్రాయిము అతని విగ్రహాలతో కలిశాడు కనుక అతన్ని ఒంటరిగా విడిచివేయండి. </span>
<span class='v HS4_18' data-id='HS4_18'><span class='v-num v-18'>18&nbsp;</span>వారి త్రాగుడు వారిని ప్రక్కకు త్రిప్పివేసింది. వారు విడువక ఇష్టానుసారంగా జారత్వము చేయుచు ఆమెను సిగ్గుతో కప్పుతున్నారు. </span>
<span class='v HS4_19' data-id='HS4_19'><span class='v-num v-19'>19&nbsp;</span>కాని ఆమెను, ఆమె రెక్కలతో బంధించును. వారి బలి అర్పణల వలన వారు సిగ్గునొందుదురు.” </span></div></div>
<div class='footnotes'>

</div>
<div class='footer'><div class='nav'>
<a class='prev' href='HS3.html'></a>
<a class='home' href='index.html'></a>
<a class='next' href='HS5.html'></a>
</div></div>
</body></html>
