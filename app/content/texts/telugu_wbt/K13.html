<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ 1 రాజులు 3</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location akshar_unicode' href='K1.html'> 1 రాజులు 3 </a>
<a class='prev' href='K12.html'> &#9664; </a>
<a class='next' href='K14.html'> &#9654; </a>
</div></div>
<div class='chapter section K13 tel2010 tel K1 akshar_unicode' dir='ltr' data-id='K13' data-nextid='K14' data-previd='K12' lang='te'> 

<div class='c'>3</div>
<div class='s'>రాజుగా సొలొమోను </div>
<div class='p'>
<span class='v K13_1' data-id='K13_1'><span class='verse1 v-num v-1'>1&nbsp;</span>సొలొమోను ఈజిప్టు రాజైన ఫరో కుమార్తెను వివాహం చేసుకున్నాడు. అతనితో ఒక ఒడంబడిక చేసుకున్నాడు. సొలొమోను ఆమెను దావీదు నగరానికి తీసుకొనివచ్చాడు. ఆ సమయంలో సొలొమోను తన భవనాన్ని, దేవాలయాన్ని నిర్మింప చేస్తూనేవున్నాడు. సొలొమోను యెరూషలేము నగరం చుట్టూ ఒక గోడకూడా నిర్మిస్తున్నాడు. </span>
<span class='v K13_2' data-id='K13_2'><span class='v-num v-2'>2&nbsp;</span>దేవాలయం ఇంకా పూర్తి కాలేదు. అందువల్ల అప్పటి వరకు ప్రజలు తమ బలులను గుట్టలపై<span class='note' id='footnote-329'><a href='#note-329' class='key'>*</a></span> వున్న బలిపీఠాల వద్దనే అర్పిస్తూండేవారు. </span>
<span class='v K13_3' data-id='K13_3'><span class='v-num v-3'>3&nbsp;</span>యెహోవాను ప్రేమించినట్లుగా సొలొమోను నిరూపించుకున్నాడు. తన తండ్రియగు దావీదు చెప్పిన విషయాలన్నీ నియమంగా పాటించాడు. కాని సొలొమోను ఒక్క విషయంలో మాత్రం తన తండ్రి చెప్పింది చేశాడు. అదేమనగా సొలొమోను గుట్టలపై బలులు అర్పించటం, ధూపం వేయటం, కొన సాగించటం. </span></div>
<div class='p'>
<span class='v K13_4' data-id='K13_4'><span class='v-num v-4'>4&nbsp;</span>సొలొమోను రాజు బలులు అర్పించుటకు గిబియోనుకు వెళ్లాడు. అది బలి అర్పణచేసే ప్రదేశాలన్నిటిలో చాలా పేరు గాంచిన గుట్ట. సొలొమోను ఆ బలిపీఠం మీద ఒక వెయ్యి బలులు అర్పించాడు. </span>
<span class='v K13_5' data-id='K13_5'><span class='v-num v-5'>5&nbsp;</span>సొలొమోను గిబియోను వద్ద వున్నప్పుడు యెహోవా ఆయనకు స్వప్నంలో దర్శన మిచ్చాడు. “నీవేదైనా కోరుకో. నీ కోరిక నెరవేర్చుతాను” అని యెహోవా అన్నాడు. </span></div>
<div class='p'>
<span class='v K13_6' data-id='K13_6'><span class='v-num v-6'>6&nbsp;</span>సొలొమోను ఇలా అన్నాడు: “నీ సేవకుడగు నా తండ్రి దావీదుకు నీవు మిక్కిలి దయ చూపావు. ఆయన నిన్ననుసరించాడు. ఆయన కూడా మంచివాడై, ధర్మంగా జీవించాడు. నీవాయన కుమారుని రాజ్యా సింహాసనానికి అర్హుణ్ణి చేసినప్పుడు, నీవు ఆయనకు అపూర్వమైన కరుణ చూపావు. </span>
<span class='v K13_7' data-id='K13_7'><span class='v-num v-7'>7&nbsp;</span>నా ప్రభువైన దేవా! నా తండ్రి స్థానంలో రాజ్యపాలన చేసేలా నాకు అనుమతి ఇచ్చావు. కాని నేనింకా పనివానిలా వున్నాను. నేను నిర్వర్తించవలసిన పనులు నెరవేర్చటానికి తగిన వివేకం నాకు కొరతగా ఉంది. </span>
<span class='v K13_8' data-id='K13_8'><span class='v-num v-8'>8&nbsp;</span>నీ సేవకుడనైన నేను నీచేత ప్రత్యేకంగా ఎంపిక చేయబడిన ప్రజల మధ్య వున్నాను. వారి జనాభా పెద్దది. వారు లెక్క పెట్టలేనంత ఎక్కువగా వున్నారు. కావున పాలకుడైన వాడు వారి విషయంలో అనేకానేక నిర్ణయాలు తీసుకోవలసి వుంటుంది. </span>
<span class='v K13_9' data-id='K13_9'><span class='v-num v-9'>9&nbsp;</span>అందువల్ల ఈ ప్రజానీకంపై ధర్మపరిపాలన చేయగల న్యాయ నిర్ణయం చేయగల దక్షత, పరిజ్ఞానము నాకు దయచేయుమని నిన్ను వేడుకుంటున్నాను. ఈ జ్ఞానమువల్ల నేను మంచి చెడుల నిర్ణయం చేయగలుగుతాను. ఈ మహా పరిజ్ఞానములేకుండ, ఈ గొప్ప ప్రజానీకాన్ని పరిపాలించటం అసాధ్యమైన పని.” </span></div>
<div class='p'>
<span class='v K13_10' data-id='K13_10'><span class='v-num v-10'>10&nbsp;</span>సొలొమోను ఇది అడిగినందుకు యెహోవా చాలా సంతోషించాడు. </span>
<span class='v K13_11' data-id='K13_11'><span class='v-num v-11'>11&nbsp;</span>అతనితో దేవుడిలా అన్నాడు: “నీవు నీకు దీర్ఘాయుష్షు యిమ్మని అడుగలేదు. నీవు నీ కొరకై ధనదాన్యాదులిమ్మని అడుగలేదు. నీ శత్రునాశనం కూడ నీవు కోరుకోలేదు. మంచిచెడుల విచక్షణా జ్ఞానం, న్యాయనిర్ణయం చేయగల దక్షత నీవు అడిగావు. </span>
<span class='v K13_12' data-id='K13_12'><span class='v-num v-12'>12&nbsp;</span>కావున నీవడిగిన దానిని నీకు దయచేస్తాను. నీకు విజ్ఞానాన్ని, వివేకాన్ని ఇస్తాను. గతంలో నీవంటి వాడెవ్వడూ లేనట్లుగా నీకు జ్ఞానాన్ని కలుగజేస్తాను. భవిష్యత్తులో కూడ నీకు సాటి మరి ఎవ్వడూ వుండడు. </span>
<span class='v K13_13' data-id='K13_13'><span class='v-num v-13'>13&nbsp;</span>పైగా, నీకు పారితోషికంగా నీవు అడుగనవి కూడ నీకు ఇస్తున్నాను. నీ జీవితాంతం నీకు ధనధాన్యాలు, గౌరవ మర్యాదలు లభిస్తాయి. నీయంతటి గొప్పవాడు ఈ ప్రపంచంలో మరో రాజు వుండడు. </span>
<span class='v K13_14' data-id='K13_14'><span class='v-num v-14'>14&nbsp;</span>నాకు విధేయుడవై వుండుమనీ, నా న్యాయమార్గాన్ని, నా ఆజ్ఞలను పాటించుమని నిన్ను నేనడుగుతున్నాను. నీ తండ్రి దావీదువలె నీవు కూడ నడుచుకో. నీవు ఆ విధంగా చేస్తే నీకు దీర్ఘాయుష్షు కూడ నేనిస్తాను.” </span></div>
<div class='p'>
<span class='v K13_15' data-id='K13_15'><span class='v-num v-15'>15&nbsp;</span>సొలొమోను మేల్కొన్నాడు. దేవుడు అతనితో కలలో మాట్లాడినట్లు తెలుసుకొన్నాడు. సొలొమోను తరువాత యెరూషలేముకు వెళ్లి యెహోవా ఒడంబడిక పెట్టె ముందు నిల్చున్నాడు. సొలొమోను యెహోవాకు ఒక దహనబలి ఇచ్చాడు. అతనింకా సమాధాన బలులు కూడా దేవునికి చెల్లించాడు. తరువాత అతని పరిపాలనలో అతనికి చేదోడు వాదోడుగావున్న నాయకులకు, అధికారులందరికీ విందు ఇచ్చాడు. </span></div>
<div class='p'>
<span class='v K13_16' data-id='K13_16'><span class='v-num v-16'>16&nbsp;</span>ఒక రోజు ఇద్దరు వేశ్యా స్త్రీలు సొలొమోను వద్దకు వచ్చారు. వారు రాజు ముందు నిలబడ్డారు. </span>
<span class='v K13_17' data-id='K13_17'><span class='v-num v-17'>17&nbsp;</span>ఆ ఇద్దరిలో ఒక స్త్రీ ఇలా అన్నది, “అయ్యా, ఈమె, నేను ఒకే ఇంట్లో నివసిస్తూ వుంటాము. మేమిద్దరం గర్భవతుల మైనాము. కాన్పు నెలలు వచ్చాయి. నేనొక బిడ్డను ప్రసవించాను. అప్పుడు ఈమె నా పక్కనేవుంది. </span>
<span class='v K13_18' data-id='K13_18'><span class='v-num v-18'>18&nbsp;</span>మూడు రోజుల తరువాత ఈమె కూడ ఒక బిడ్డను కన్నది. మా ఇద్దరితో పాటు ఇంటిలో మరెవ్వరూ లేరు. కేవలం మేమిద్దరమే వుంటున్నాము. </span>
<span class='v K13_19' data-id='K13_19'><span class='v-num v-19'>19&nbsp;</span>ఒక రోజు రాత్రి ఈ స్త్రీ తన బిడ్డతో నిద్రిస్తూండగా, ఆ బిడ్డ చనిపోయింది. </span>
<span class='v K13_20' data-id='K13_20'><span class='v-num v-20'>20&nbsp;</span>అప్పుడు ఆమె ఆ రాత్రి సమయంలో నేను నిద్రిస్తూండగా నా పక్కలో నుండి నా బిడ్డను తీసుకొన్నది. నా బిడ్డను ఆమె తన పక్కలో వేసుకొన్నది. చనిపోయిన బిడ్డను నా పక్కమీద వుంచింది. </span>
<span class='v K13_21' data-id='K13_21'><span class='v-num v-21'>21&nbsp;</span>మరునాటి ఉదయం నేను లేచి నా బిడ్డకు పాలివ్వబోయాను. కాని బిడ్డ చనిపోయినట్లు గమనించాను. నేను బిడ్డకేసి తేరిపార చూడగా ఆ బిడ్డ నా బిడ్డ కాదని కనుగొన్నాను.” </span></div>
<div class='p'>
<span class='v K13_22' data-id='K13_22'><span class='v-num v-22'>22&nbsp;</span>కాని ఆ రెండవ స్త్రీ, “కాదు! బతికివున్న బిడ్డేనా బిడ్డ, చనిపోయిన బిడ్డే నీ బిడ్డ” అని అన్నది. </span></div>
<div class='p'>
<span class='v K13_22' data-id='K13_22'>అందుకు మొదటి స్త్రీ ఇలా అన్నది, “కాదు! నీవు పొరాపాటు పడుతున్నావు! చనిపోయిన బిడ్డే నీది. బతికివున్న బిడ్డ నాది!” ఇలా ఆ యిద్దరు స్త్రీలు రాజు ముందు వాదోపవాదాలు చేసుకొన్నారు. </span></div>
<div class='p'>
<span class='v K13_23' data-id='K13_23'><span class='v-num v-23'>23&nbsp;</span>ఇదంతా విన్న సొలొమోను, “మీ ఇద్దరిలో ప్రతి ఒక్కరూ బతికివున్న బిడ్డ ‘నాదే’ అంటున్నారు. మీలో ప్రతి ఒక్కరు చనిపోయిన బిడ్డ ఎదుటి వ్యక్తిదని అంటున్నారు” అని అన్నాడు. </span>
<span class='v K13_24' data-id='K13_24'><span class='v-num v-24'>24&nbsp;</span>అప్పుడు సొలొమోను రాజు తన సేవకుడిని పంపి ఒక కత్తి తెప్పించాడు. </span>
<span class='v K13_25' data-id='K13_25'><span class='v-num v-25'>25&nbsp;</span>సొలొమోను రాజు ఇలా అన్నాడు, “ఇప్పుడు మనం ఈ రకంగా చేద్దాం. బతికి వున్న బిడ్డను రెండు ముక్కలుగా నరికేద్దాం. ఆ ఇద్దరు స్త్రీలకు చెరియొక ముక్క ఇద్దాం!” </span></div>
<div class='p'>
<span class='v K13_26' data-id='K13_26'><span class='v-num v-26'>26&nbsp;</span>ఇది విన్న ఆ రెండవ స్త్రీ, “ఈ పని చాలా బాగుంటుంది. బిడ్డను రెండు ముక్కలు చేయండి, అప్పుడు మా ఇద్దరిలో ఎవ్వరికీ ఆ బిడ్డ రాకుండా పోతుంది” అని అన్నది. కాని బిడ్డయొక్క నిజమైన తల్లియగు మొదటి స్త్రీ తన బిడ్డపట్ల నిండైన ప్రేమతో రాజుతో, “అయ్యా, దయచేసి బిడ్డను చంపవద్దు! బిడ్డను ఆమెకే ఇవ్వండి,” అని అన్నది. </span></div>
<div class='p'>
<span class='v K13_27' data-id='K13_27'><span class='v-num v-27'>27&nbsp;</span>సొలొమోను రాజు అప్పుడిలా అన్నాడు, “బిడ్డను చంపకండి! బిడ్డను మొదటి స్త్రీకి ఇవ్వండి, అసలైన తల్లి ఆమెయే!” </span></div>
<div class='p'>
<span class='v K13_28' data-id='K13_28'><span class='v-num v-28'>28&nbsp;</span>ఇశ్రాయేలు ప్రజలు సొలొమోను రాజు తీర్పును విన్నారు. ఆయన చాలా తెలివైనవాడు కావున అతనిని ప్రజలు చాలా గౌరవించారు. న్యాయ నిర్ణయం చేయుటలో ఆయనకు దేవుడిచ్చిన వివేకం<span class='note' id='footnote-330'><a href='#note-330' class='key'>†</a></span> ఉన్నట్లు వారు గమనించారు. </span></div></div>
<div class='footnotes'>

<span class='footnote' id='note-329'><span class='key'>* </span><a href='#footnote-329' class='backref'>3:2</a> <span class='text'> <span class="fk">గుట్టలపై </span><span class="ft">కనానీయుల మతానుసారం బలులు సమర్పించే కొండలు, ఇశ్రాయేలులో దేవాలయం నిర్మింపబడక ముందు బలులు అర్పించే ఉన్నత ప్రదేశాలు.</span></span></span>
<span class='footnote' id='note-330'><span class='key'>† </span><a href='#footnote-330' class='backref'>3:28</a> <span class='text'> <span class="fk">దేవుడిచ్చిన వివేకం </span><span class="ft">గొప్ప ప్రజ్ఞా ప్రభావములని పాఠాంతరం.</span></span></span>
</div>
<div class='footer'><div class='nav'>
<a class='prev' href='K12.html'>&#9664;</a>
<a class='home' href='index.html'>&#9776;</a>
<a class='next' href='K14.html'>&#9654;</a>
</div></div>
</body></html>
