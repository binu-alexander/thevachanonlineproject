<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ సంఖ్యాకాండము 32</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location akshar_unicode' href='NU.html'> సంఖ్యాకాండము 32 </a>
<a class='prev' href='NU31.html'>  </a>
<a class='next' href='NU33.html'>  </a>
</div></div>
<div class='chapter section NU32 tel2010 tel NU akshar_unicode' dir='ltr' data-id='NU32' data-nextid='NU33' data-previd='NU31' lang='te'> 

<div class='c'>32</div>
<div class='s'>యొర్దాను నది తూర్పున ఇశ్రాయేలు వంశాలు </div>
<div class='p'>
<span class='v NU32_1' data-id='NU32_1'><span class='verse1 v-num v-1'>1&nbsp;</span>రూబేను, గాదు వంశాలకు చాల విస్తారంగా పశువులు ఉన్నాయి. యాజెరు, గిలాదు ప్రదేశాన్ని ఆ ప్రజలు చూశారు. ఈ ప్రదేశం వారి పశువులకు బాగున్నట్టు వారికి కనబడింది. </span>
<span class='v NU32_2' data-id='NU32_2'><span class='v-num v-2'>2&nbsp;</span>కనుక రూబేను, గాదు వంశాల వారు మోషే దగ్గరకు వచ్చారు. మోషేతో, యాజకుడైన ఎలీయాజరుతో, ప్రజా నాయకులతో వారు మాట్లాడారు. </span>
<span class='v NU32_3 NU32_4' data-id='NU32_3'><span class='v-num v-3-4'>3-4&nbsp;</span>వారు ఇలా చెప్పారు: “మీ సేవ కులమైన మాకు చాల విస్తారంగా పశువులు ఉన్నాయి. మేము ఏ దేశంతో పోరాడామో అది పశువులకు మంచి ప్రదేశం. (అతారోతు, దీబోను, యాజెరు, నిమ్రా, హెష్బోను, ఎలాలే, షెబాం, నెబో, బెయోను ఈ ప్రాంతంలో ఉన్నాయి.) </span>
<span class='v NU32_5' data-id='NU32_5'><span class='v-num v-5'>5&nbsp;</span>మీకు ఇష్టమైతే ఈ ప్రాంతాన్ని మాకు ఇవ్వవలెనని మేము కోరుతున్నాము. యొర్దాను నది ఆవలి వైపునకు మమ్మల్ని తీసుకొని వెళ్లొద్దు.” </span></div>
<div class='p'>
<span class='v NU32_6' data-id='NU32_6'><span class='v-num v-6'>6&nbsp;</span>రూబేను, గాదు వంశాల ప్రజలతో మోషే అన్నాడు: “మీరు మీ సోదరులను యుద్ధానికి వెళ్లనిచ్చి, మీరేమో ఇక్కడ స్థిరపడతారా? </span>
<span class='v NU32_7' data-id='NU32_7'><span class='v-num v-7'>7&nbsp;</span>ఇశ్రాయేలు ప్రజలను మీరెందుకు అధైర్యపరుస్తున్నారు? నది దాటకుండా, యోహోవా వారికి ఇచ్చిన దేశాన్ని స్వాధీనం చేసుకోకుండా చేస్తారు మీరు. </span>
<span class='v NU32_8' data-id='NU32_8'><span class='v-num v-8'>8&nbsp;</span>మీ తండ్రులు నాకు అలాగే చేసారు. కాదేషు బర్నేయ దగ్గర దేశాన్ని పరిశీలించి రావటానికి గూఢచారులను నేను పంపించాను. </span>
<span class='v NU32_9' data-id='NU32_9'><span class='v-num v-9'>9&nbsp;</span>వారు ఎష్కోలు లోయవరకు వెళ్లారు. వారు ఆ దేశాన్ని చూశారు. వారే ఇశ్రాయేలు ప్రజలను అధైర్యపర్చారు. యెహోవా ఇచ్చిన దేశంలోనికి ఇశ్రాయేలు ప్రజలను వెళ్ల నీయకుండా వారే అడ్డు చేసారు. </span>
<span class='v NU32_10' data-id='NU32_10'><span class='v-num v-10'>10&nbsp;</span>ప్రజల మీద యెహోవాకు చాలా కోపం వచ్చింది. యెహోవా ఇలా ప్రమాణం చేసాడు: </span>
<span class='v NU32_11' data-id='NU32_11'><span class='v-num v-11'>11&nbsp;</span>‘ఈజిప్టు నుండి వచ్చిన వారిలో 20 సంవత్సరాలుగాని అంతకంటె ఎక్కువ వయసుగాని ఉన్నవారెవరూ ఈ దేశాన్ని చూడలేరు. అబ్రాహాము, ఇస్సాకు, యాకోబులకు నేను ప్రమాణం చేసాను. ఈ దేశాన్ని ఈ మనుష్యులకు ఇస్తానని నేను వాగ్దానం చేసాను. కానీ వీరు నన్ను వాస్తవంగా అనుసరించిలేదు. కనుక వీరికి ఈ దేశం దక్కదు. </span>
<span class='v NU32_12' data-id='NU32_12'><span class='v-num v-12'>12&nbsp;</span>కెనెజీ వాడగు యెపున్నె కుమారుడైన కాలేబు, నూను కుమారుడైన యెహోషువ మాత్రమే వాస్తవంగా యెహోవాను వెంబడించారు!’ </span></div>
<div class='p'>
<span class='v NU32_13' data-id='NU32_13'><span class='v-num v-13'>13&nbsp;</span>“ఇశ్రాయేలు ప్రజల మీద యెహోవాకు చాల కోపం వచ్చింది. అందుచేతనే ప్రజలను 40 సంవత్సరాల పాటు అరణ్యంలోనే యెహోవా వుండనిచ్చాడు. యెహోవాకు వ్యతిరేకంగా పాపం చేసిన ప్రజలందరూ చనిపోయేంతవరకు వారిని యెహోవా అక్కడనే ఉండనిచ్చాడు. </span>
<span class='v NU32_14' data-id='NU32_14'><span class='v-num v-14'>14&nbsp;</span>ఇప్పుడు మీరు మీ తండ్రులు చేసిన పాపమే మళ్లీ చేస్తున్నారు. పాపాత్ములైన ప్రజలారా, యెహోవా ఆయన ప్రజల మీద మరింత ఎక్కువగా కోపగించాలని మీరు కోరుతున్నారా? </span>
<span class='v NU32_15' data-id='NU32_15'><span class='v-num v-15'>15&nbsp;</span>మీరు యెహోవాను వెంబడించటం మానివేస్తే, ఇశ్రాయేలీయులు ఇంకా ఎక్కువ కాలం అరణ్యంలో ఉండేటట్టు యెహోవా చేస్తాడు. అప్పుడు మీరు ప్రజలందరినీ నాశనం చేస్తారు!” </span></div>
<div class='p'>
<span class='v NU32_16' data-id='NU32_16'><span class='v-num v-16'>16&nbsp;</span>కానీ రూబేను, మరియు గాదు వంశాల ప్రజలు మోషే దగ్గరకు వెళ్లారు. వారు మోషేకు ఈ విధంగా చెప్పారు: “ఇక్కడ మేము మా పిల్లలకు పట్టణాలు కట్టుకుంటాము. మరియు మేము ఇక్కడ మందలకు కావలసిన దొడ్లు కట్టుకుంటాము. </span>
<span class='v NU32_17' data-id='NU32_17'><span class='v-num v-17'>17&nbsp;</span>ఇశ్రాయేలీయులను వారివారి స్థలాలకు చేర్చువరకు మేము వారి ముందర యుద్ధానికి సిద్ధపడి సాగిపోతాము. అయితే మా పిల్లలు ఈ దేశనివాసుల భయంచేత ప్రాకారంగల పట్టణాలలో సురక్షితంగా నివాసము వుండనియ్యండి. </span>
<span class='v NU32_18' data-id='NU32_18'><span class='v-num v-18'>18&nbsp;</span>ఇశ్రాయేలీయులలో ప్రతివాడును తన తన స్వాస్థ్యమును పొందువరకు మా ఇండ్లకు తిరిగిరాము. </span>
<span class='v NU32_19' data-id='NU32_19'><span class='v-num v-19'>19&nbsp;</span>యొర్దాను నదికి పశ్చిమ దిక్కునవున్న ఏ భూమినీ మేము తీసుకోము. యొర్దాను నదికి పూర్వ దిక్కున వున్న భూమే మాకు రావలసిన వారసత్వం.” </span></div>
<div class='p'>
<span class='v NU32_20' data-id='NU32_20'><span class='v-num v-20'>20&nbsp;</span>కనుక మోషే వారితో ఇలా చెప్పాడు: “మీరు వీటన్నింటినీ జరిగిస్తే, అప్పుడు ఈ దేశం మీది అవుతుంది. కానీ మీ సైనికులు మాత్రం యెహోవాకు ముందు యుద్ధానికి వెళ్లాలి. </span>
<span class='v NU32_21' data-id='NU32_21'><span class='v-num v-21'>21&nbsp;</span>మీ సైనికులు యొర్దాను నది దాటి, శత్రువు ఈ దేశాన్ని వదలి వెళ్లేటట్టుచేయాలి. </span>
<span class='v NU32_22' data-id='NU32_22'><span class='v-num v-22'>22&nbsp;</span>ఈ దేశాన్ని వశం చేసుకునేందుకు యెహోవా మనందరికీ సహాయం చేసిన తర్వాత, మీరు తిరిగి ఇంటికి వెళ్లవచ్చును. అప్పుడు యెహోవా గాని, ఇశ్రాయేలీయులు గాని మిమ్మల్ని దోషులుగా ఎంచరు. అప్పుడు యెహోవా మిమ్మల్ని ఈ దేశాన్ని తీసుకోనిస్తాడు. </span>
<span class='v NU32_23' data-id='NU32_23'><span class='v-num v-23'>23&nbsp;</span>కానీ మీరు ఇలా చేయకపోతే, మీరు యెహోవా దృష్టిలో పాపం చేసినట్టే. మరియు మీ పాపం కోసం మీరు శిక్ష పొందుతారని గట్టిగా తెలుసుకోండి. </span>
<span class='v NU32_24' data-id='NU32_24'><span class='v-num v-24'>24&nbsp;</span>మీ పిల్లల కోసం పట్టణాలు, మీ జంతువుల కోసం కొట్టాలు కట్టుకోండి. అయితే. మీరు మీ ప్రమాణం ప్రకారం తప్పక చేయాలి.” </span></div>
<div class='p'>
<span class='v NU32_25' data-id='NU32_25'><span class='v-num v-25'>25&nbsp;</span>అప్పుడు గాదు, రూబేను వంశాల నాయకులు మోషేతో ఇలా చెప్పారు: “మేము నీ సేవకులం, నీవు మా యజమానివి. కనుక నీవు ఏమి చెబితే అది మేము చేస్తాము. </span>
<span class='v NU32_26' data-id='NU32_26'><span class='v-num v-26'>26&nbsp;</span>మాభార్యలు, పిల్లలు, మాపశువులు గిలాదు పట్టణాల్లోనే ఉంటారు. </span>
<span class='v NU32_27' data-id='NU32_27'><span class='v-num v-27'>27&nbsp;</span>కానీ, నీ సేవకులమైన మేము మాత్రం యొర్దాను నది దాటతాము అయితే మా యజమాని చెప్పినట్టు మేము యెహోవా ముందర యుద్ధానికి ముందడుగువేస్తాం.” </span></div>
<div class='p'>
<span class='v NU32_28' data-id='NU32_28'><span class='v-num v-28'>28&nbsp;</span>కనుక ఇశ్రాయేలీయులు చేసిన ఈ ప్రమాణాన్ని మోషే, యాజకుడైన ఎలీయాజరు, నూను కుమారుడు యోహోషువ, ఇశ్రాయేలు వంశాల నాయకులు అందరూ విన్నారు. </span>
<span class='v NU32_29' data-id='NU32_29'><span class='v-num v-29'>29&nbsp;</span>మోషే వారితో చెప్పాడు: “గాదు, రూబేను ప్రజలు యొర్దాను నది దాటుతారు. వారు యెహోవాముందు యుద్ధానికి నడుస్తారు. మీరు దేశాన్ని వశం చేసుకునేందుకు వారు సహాయం చేస్తారు. దేశంలో వారి భాగంగా గిలాదు ప్రాంతాన్ని మీరు వారికి ఇవ్వవలెను. </span>
<span class='v NU32_30' data-id='NU32_30'><span class='v-num v-30'>30&nbsp;</span>కనాను దేశాన్ని స్వాధీనం చేసుకునేందుకు మీకు సహాయం చేస్తామని వారు ప్రమాణం చేస్తున్నారు.” </span></div>
<div class='p'>
<span class='v NU32_31' data-id='NU32_31'><span class='v-num v-31'>31&nbsp;</span>గాదు, రూబేను ప్రజలు జవాబిచ్చారు: “యెహోవా ఆజ్ఞాపించిన ప్రకారం మేము చేస్తామని ప్రమాణం చేస్తున్నాము. </span>
<span class='v NU32_32' data-id='NU32_32'><span class='v-num v-32'>32&nbsp;</span>మేము యొర్దాను నది దాటి, యెహోవా ముందు కనాను దేశంలోకి నడుస్తాము. అయితే ఈ దేశంలో మా భాగం మాత్రం యొర్దాను నది తూర్పు ప్రదేశం.” </span></div>
<div class='p'>
<span class='v NU32_33' data-id='NU32_33'><span class='v-num v-33'>33&nbsp;</span>కనుక గాదు ప్రజలకు, రూబేను ప్రజలకు, మనష్షే వంశంలో సగంమంది ప్రజలకు ఆ ప్రదేశాన్ని మోషే ఇచ్చాడు. (మనష్షే యోసేపు కుమారుడు.) అమోరీవాడగు సీహోను రాజ్యం, బాషాను రాజైన ఓగు రాజ్యం ఆ ప్రదేశంలో ఉన్నాయి. ఆ ప్రాంతం చుట్టూ ఉన్న పట్టణాలన్నీ ఆ ప్రదేశంలో ఉన్నాయి. </span></div>
<div class='p'>
<span class='v NU32_34' data-id='NU32_34'><span class='v-num v-34'>34&nbsp;</span>గాదు ప్రజలు దీబోను, అతారోతు, అరోయేరు, </span>
<span class='v NU32_35' data-id='NU32_35'><span class='v-num v-35'>35&nbsp;</span>అత్రోతు షోపను, యాజెరు, యోగ్‌బహ, </span>
<span class='v NU32_36' data-id='NU32_36'><span class='v-num v-36'>36&nbsp;</span>బేత్‌ నిమ్రా, బేత్హారాను పట్టణాలు కట్టారు. బలమైన గోడలు గల పట్టణాలను, వారి జంతువులకు కొట్టాలను వారు నిర్మించారు. </span></div>
<div class='p'>
<span class='v NU32_37' data-id='NU32_37'><span class='v-num v-37'>37&nbsp;</span>రూబేను ప్రజలు హెష్బోను, ఏలాలే, కిర్యాతాయిము </span>
<span class='v NU32_38' data-id='NU32_38'><span class='v-num v-38'>38&nbsp;</span>నెబో, బయల్మెయోను, షిబ్మా పట్టణాలను నిర్మించారు. వారు మరల కట్టిన పట్టణాలకు పాత పేర్లనే ఉపయోగించారు. అయితే నెబో, బయల్మెయోను పేర్లను వారు మార్చివేసారు. </span></div>
<div class='p'>
<span class='v NU32_39' data-id='NU32_39'><span class='v-num v-39'>39&nbsp;</span>మాకీరు వంశం నుండి ప్రజలు గిలాదుకు వెళ్లారు. (మాకీరు మనష్షే కుమారుడు.) వారు ఆ పట్టణాన్ని ఓడించారు. అక్కడ నివసించిన అమోరీయులను వారు ఓడించారు. </span>
<span class='v NU32_40' data-id='NU32_40'><span class='v-num v-40'>40&nbsp;</span>కనుక మనష్షే వంశంలోని మాకీరుకు గిలాదును మోషే ఇచ్చాడు, కనుక అతని కుటుంబం అక్కడ స్థిరపడింది. </span>
<span class='v NU32_41' data-id='NU32_41'><span class='v-num v-41'>41&nbsp;</span>మనష్షే వాడైన యాయీరు అక్కడి చిన్న పట్టణాలను ఓడించాడు. అప్పుడు వాటిని యాయీరు పల్లెలు అని అతడు పిల్చాడు. </span>
<span class='v NU32_42' data-id='NU32_42'><span class='v-num v-42'>42&nbsp;</span>నాతును, దాని సమీపంలోని చిన్న పట్టణాలను నోబహు ఓడించాడు. తర్వాత ఆ స్థలానికి అతడు తన స్వంత పేరు పెట్టాడు. </span></div></div>
<div class='footnotes'>

</div>
<div class='footer'><div class='nav'>
<a class='prev' href='NU31.html'></a>
<a class='home' href='index.html'></a>
<a class='next' href='NU33.html'></a>
</div></div>
</body></html>
