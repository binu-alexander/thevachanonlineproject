<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ 2 దినవృత్తాంతములు 5</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location akshar_unicode' href='R2.html'> 2 దినవృత్తాంతములు 5 </a>
<a class='prev' href='R24.html'>  </a>
<a class='next' href='R26.html'>  </a>
</div></div>
<div class='chapter section R25 tel2010 tel R2 akshar_unicode' dir='ltr' data-id='R25' data-nextid='R26' data-previd='R24' lang='te'> 

<div class='c'>5</div>
<div class='p'>
<span class='v R25_1' data-id='R25_1'><span class='verse1 v-num v-1'>1&nbsp;</span>దానితో సొలొమోను యెహోవా ఆలయ నిర్మాణానికి తలపెట్టిన పనంతా పూర్తయ్యంది. తన తండ్రి దావీదు ఆలయానికిచ్చిన వస్తువులన్నిటినీ సొలొమోను ఆలయంలోకి తెచ్చాడు. వెండి బంగారాలతో చేసిన వస్తువులను, తదితర సామానులన్నిటినీ సొలొమోను లోనికి తెచ్చాడు. ఆ వస్తువులన్నిటినీ సొలొమోను ఆలయపు ఖజానాలో భద్రపర్చాడు. </span></div>
<div class='s'>పవిత్ర పెట్టె ఆలయానికి తేబడటం </div>
<div class='p'>
<span class='v R25_2' data-id='R25_2'><span class='v-num v-2'>2&nbsp;</span>ఇశ్రాయేలు పెద్దలందరిని, వంశానాయకులందరినీ ఇశ్రాయేలులో వున్న వంశపెద్దలందరినీ సొలొమోను పిలిపించాడు. వారందరినీ యెరూషలేములో సమావేశ పర్చాడు. యెహోవా ఒడంబడిక పెట్టెను దావీదు నగరం నుండి తెప్పించే ఏర్పాట్లు చేసేటందుకు సొలొమోను ఈ సమావేశం ఏర్పాటు చేశాడు. దావీదు నగరానికే సీయోను అని పేరు. </span>
<span class='v R25_3' data-id='R25_3'><span class='v-num v-3'>3&nbsp;</span>ఈ సందర్భంగా ఏర్పాటైన ఒక పర్ణశాల పండుగలో ప్రజలంతా రాజైన సొలొమోనును కలిశారు. ఆ సంవత్సరం ఏడవ నెలలో ఈ విందు ఏర్పాటు చేయబడింది. </span></div>
<div class='p'>
<span class='v R25_4' data-id='R25_4'><span class='v-num v-4'>4&nbsp;</span>ఇశ్రాయేలు పెద్దలంతా వచ్చిన పిమ్మట లేవీయులు ఒడంబడిక పెట్టెను లేవదీశారు. </span>
<span class='v R25_5' data-id='R25_5'><span class='v-num v-5'>5&nbsp;</span>పిమ్మట యాజకులు, లేవీయులు కలిసి ఒడంబడిక పెట్టెను యెరూషలేముకు మోశారు. యాజకులు, లేవీయులు సన్నిధి గుడారాన్ని, దానిలో వున్న పవిత్ర వస్తువులను యెరూషలేముకు తెచ్చారు. </span>
<span class='v R25_6' data-id='R25_6'><span class='v-num v-6'>6&nbsp;</span>రాజైన సొలొమోను, ఇశ్రాయేలు ప్రజలు ఒడంబడిక పెట్టెముందు గుమికూడారు. రాజైన సొలొమోను, ఇశ్రాయేలీయులు గొర్రెలను, గిత్తలను, బలియిచ్చారు. బలి యిచ్చిన గొర్రెలు, గిత్త దూడలు ఎవ్వరూ లెక్కపెట్టెలేనన్ని వున్నాయి. </span>
<span class='v R25_7' data-id='R25_7'><span class='v-num v-7'>7&nbsp;</span>తరువాత యాజకులు యెహోవా ఒడంబడిక పెట్టెను, దానికై నిర్దేశించిన స్థలానికి తీసుకొని వచ్చారు. ఆ స్థలమే ఆలయంలోని అతి పవిత్ర స్థలం. ఒడంబడిక పెట్టె అతి పవిత్ర స్థలంలో కెరూబుల రెక్కల క్రింద వుంచారు. </span>
<span class='v R25_8' data-id='R25_8'><span class='v-num v-8'>8&nbsp;</span>ఒడంబడిక పెట్టె వుంచబడిన స్థలంమీద కెరూబుల రెక్కలు విప్పివున్నాయి. కెరూబులు ఒడంబడిక పెట్టెమీద, దానిని మోసే కర్రమీద నిలబడివున్నాయి. </span>
<span class='v R25_9' data-id='R25_9'><span class='v-num v-9'>9&nbsp;</span>అతి పవిత్ర స్థలం ముందు నుంచి చూస్తే వాటి చివరలు కనబడేటంత పొడవుగా పెట్టెను మోసే కర్రలు వున్నాయి. కాని ఆలయం బయట నుంచి ఎవ్వరూ ఆ కర్రలను చూడలేరు. ఈనాటికీ ఆ కర్రలు అక్కడ వున్నాయి. </span>
<span class='v R25_10' data-id='R25_10'><span class='v-num v-10'>10&nbsp;</span>ఒడంబడిక పెట్టెలో రెండు శిలాఫలకాలు తప్ప మరేమీ లేవు. (అవి దేవుని పది ఆజ్ఞలున్న ఫలకాలు). హూరేబు పర్వతం మీద ఆ రెండు ఫలకాలను మోషే ఒడంబడిక పెట్టెలో వుంచాడు. ఇశ్రాయేలు ప్రజలతో యెహోవా ఒక ఒడంబడిక చేసికొన్న చోటే ఈ హోరేబు. ఇది ఇశ్రాయేలు ప్రజలు ఈజిప్టు నుండి స్వతంత్రులై బయటకు వచ్చిన పిమ్మట జరిగింది. </span></div>
<div class='p'>
<span class='v R25_11' data-id='R25_11'><span class='v-num v-11'>11&nbsp;</span>పిమ్మట అతి పవిత్ర స్థలంలోనికి వెళ్లిన యాజకులంతా బయటకు వచ్చారు. వారంతా శుచిగా వున్నారు. అప్పట్లో వారు యాజకులలో ఏ వర్గానికి చెందిన వారు అన్నది ముఖ్యంగాదు. వారంతా అతి పవిత్ర స్థలంలో నుంచి బయటికి వచ్చి తమకు తాము పరిశుద్ధులైనారు. </span>
<span class='v R25_12' data-id='R25_12'><span class='v-num v-12'>12&nbsp;</span>బలిపీఠానికి తూర్పు దిశలో లేవీయులకు చెందిన గాయకులంతా నిలబడ్డారు. ఆసాపు, హేమాను, యెదూతూను వర్గాలకు చెందిన గాయక బృందాల వారంతా అక్కడ వున్నారు. వారి కుమారులు, బంధువులు కూడా అక్కడ వున్నారు. లేవీ గాయకులంతా సన్నని నారతో నేసిన తెల్లని వస్త్రాలు ధరించారు. వారిచేతుల్లో పెద్ద పెద్ద తాళాలు, తంబరలు, సితారలు వున్నాయి. లేవీ గాయకులతో పాటు నూటఇరవై మంది యాజకులున్నారు. ఆ నూట ఇరవై మంది యాజకులు బూరలు ఊదారు. </span>
<span class='v R25_13' data-id='R25_13'><span class='v-num v-13'>13&nbsp;</span>బూరలు ఊదిన వారు, పాటలు పాడినవారు, సొంపుగా ఒక్క మనిషివలె ఊది, పాడారు. వారు యెహోవాకి స్తోత్రం చేసినప్పుడు కృతజ్ఞతలు పలికినప్పుడు ఏక కంఠంగా వినిపించింది. బూరలతోను, తాళాలతోను, ఇతర వాద్య విశేషాలతోను వారు పెద్దశబ్దం వచ్చేలా చేశారు. వారు యీలా పాడారు: </span></div>
<div class='b'> &nbsp; 
<span class='v R25_13' data-id='R25_13'></span></div>
<div class='q'>
<span class='v R25_13' data-id='R25_13'>“ప్రభువు మంచివాడు, </span></div>
<div class='q2'>
<span class='v R25_13' data-id='R25_13'>దేవుని కరుణ శాశ్వత మైనది!” </span></div>
<div class='b'> &nbsp; 
<span class='v R25_13' data-id='R25_13'></span></div>
<div class='p'>
<span class='v R25_13' data-id='R25_13'>అటు తర్వాత ఆలయాన్ని ఒక మేఘం ఆవరించింది. </span>
<span class='v R25_14' data-id='R25_14'><span class='v-num v-14'>14&nbsp;</span>ఆ మేఘంవల్ల యాజకులు తమ సేవా కార్యక్రమాన్ని నిర్వహించలేకపోయారు. దానికి కారణ మేమనగా యెహోవా యొక్క మహిమ ఆలయాన్ని నింపివేసింది. </span></div></div>
<div class='footnotes'>

</div>
<div class='footer'><div class='nav'>
<a class='prev' href='R24.html'></a>
<a class='home' href='index.html'></a>
<a class='next' href='R26.html'></a>
</div></div>
</body></html>
