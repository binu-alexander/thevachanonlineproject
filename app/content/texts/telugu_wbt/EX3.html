<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ నిర్గమకాండము 3</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location akshar_unicode' href='EX.html'> నిర్గమకాండము 3 </a>
<a class='prev' href='EX2.html'> &#9664; </a>
<a class='next' href='EX4.html'> &#9654; </a>
</div></div>
<div class='chapter section EX3 tel2010 tel EX akshar_unicode' dir='ltr' data-id='EX3' data-nextid='EX4' data-previd='EX2' lang='te'> 

<div class='c'>3</div>
<div class='s'>మండుతున్న పొద </div>
<div class='p'>
<span class='v EX3_1' data-id='EX3_1'><span class='verse1 v-num v-1'>1&nbsp;</span>మోషే మామగారి పేరు యిత్రో (ఈయన మిద్యాను వారికి యాజకుడు). యిత్రో గొర్రెలకు మోషే కాపరి అయ్యాడు. ఒకనాడు మోషే అరణ్యానికి పశ్చిమంగా ఆ గొర్రెల్ని తోలుకుపోయాడు. అక్కడ హోరేబు అనే ఒక కొండ ఉంది. అది దేవుని కొండ. </span>
<span class='v EX3_2' data-id='EX3_2'><span class='v-num v-2'>2&nbsp;</span>ఆ కొండమీద మండుతున్న ఒక పొదలో యెహోవా దూతను మోషే చూసాడు. </span></div>
<div class='p'>
<span class='v EX3_2' data-id='EX3_2'>ఆ పొద మండిపోతూ కాలిపోకుండా ఉండటం మోషే చూశాడు. </span>
<span class='v EX3_3' data-id='EX3_3'><span class='v-num v-3'>3&nbsp;</span>అందుచేత మోషే, “ఈ పొద మండుతూ ఉండి కాలిపోకుండా ఎలా వుందో దగ్గరకు వెళ్లి చూడాలి” అనుకొన్నాడు. </span></div>
<div class='p'>
<span class='v EX3_4' data-id='EX3_4'><span class='v-num v-4'>4&nbsp;</span>ఆ పొదను చూచేందుకు మోషే వస్తూ ఉండటం యెహోవా చూశాడు. అందుచేత ఆ పొదలోంచే దేవుడు, “మోషే, మోషే” అని మోషేను పిల్చాడు. </span></div>
<div class='p'>
<span class='v EX3_4' data-id='EX3_4'>“చిత్తం ప్రభూ” అన్నాడు మోషే. </span></div>
<div class='p'>
<span class='v EX3_5' data-id='EX3_5'><span class='v-num v-5'>5&nbsp;</span>అప్పుడు దేవుడు ఇలా అన్నాడు, “ఇక దగ్గరకు రాకు. నీ చెప్పులు విడువు. నీవు నిలబడింది పవిత్ర స్థలం </span>
<span class='v EX3_6' data-id='EX3_6'><span class='v-num v-6'>6&nbsp;</span>నేను నీ పూర్వీకుల దేవుణ్ణి. నేను అబ్రాహాం, ఇస్సాకు, యాకోబుల దేవుణ్ణి.” </span></div>
<div class='p'>
<span class='v EX3_6' data-id='EX3_6'>దేవుణ్ణి చూడాలంటే, భయం వేసింది కనుక మోషే తన ముఖం కప్పుకొన్నాడు. </span></div>
<div class='p'>
<span class='v EX3_7' data-id='EX3_7'><span class='v-num v-7'>7&nbsp;</span>యెహోవా “ఈజిప్టులో నా ప్రజలు అనుభవిస్తున్న కష్టాలు నేను చూశాను. ఈజిప్టు వాళ్లు నా ప్రజల్ని బాధపెట్టినప్పుడు వారు మొర పెట్టడం నేను విన్నాను. వారి బాధ నాకు తెలుసు </span>
<span class='v EX3_8' data-id='EX3_8'><span class='v-num v-8'>8&nbsp;</span>ఈజిప్టు వాళ్ల బారినుండి నా ప్రజల్ని రక్షించేందుకు ఇక నేను దిగి వస్తాను. ఆ దేశం నుండి వాళ్లను బయటకు తెచ్చి, మరో మంచి దేశానికి నడిపిస్తాను. అక్కడ వాళ్లు ఏ కష్టాలూ లేకుండా స్వేచ్ఛగా ఉంటారు.<span class='note' id='footnote-68'><a href='#note-68' class='key'>*</a></span> అది మంచి మంచి వాటితో నిండిన చాలా మంచి దేశం.<span class='note' id='footnote-69'><a href='#note-69' class='key'>†</a></span> కనానీయులు, హిత్తీయులు, అమోరీయులు, పెరిజ్జీయులు, హివ్వీయులు, యోబూసీయులు, రకరకాల మనుష్యులు అక్కడ నివసిస్తున్నారు. </span>
<span class='v EX3_9' data-id='EX3_9'><span class='v-num v-9'>9&nbsp;</span>ఇశ్రాయేలీయుల మొరలు నేను విన్నాను. వాళ్ల జీవితాన్ని ఈజిప్టు వాళ్లు ఎంత కష్టతరం చేసారో నేను చూశాను. </span>
<span class='v EX3_10' data-id='EX3_10'><span class='v-num v-10'>10&nbsp;</span>అందుచేత నేను ఇప్పుడు ఫరో దగ్గరకు నిన్ను పంపిస్తున్నాను. వెళ్లు, నా ప్రజలైన ఇశ్రాయేలీయులను ఈజిప్టు నుంచి బయటకు తీసుకువెళ్లు” అని చెప్పాడు. </span></div>
<div class='p'>
<span class='v EX3_11' data-id='EX3_11'><span class='v-num v-11'>11&nbsp;</span>అయితే మోషే, “నేనేమీ అంతగొప్ప వాణ్ణి కాదే. ఫరో దగ్గరకు వెళ్లేందుకుగాని, ఈజిప్టు నుండి ఇశ్రాయేలీయులను బయటకు నడిపించేందుకుగాని నేను ఎంతటివాణ్ణి?” అంటూ దేవుణ్ణి అడిగాడు. </span></div>
<div class='p'>
<span class='v EX3_12' data-id='EX3_12'><span class='v-num v-12'>12&nbsp;</span>“నేను నీకు తోడుగా ఉంటాను గనుక నీవు చేయగలవు. నేనే నిన్ను పంపిస్తున్నాను అనేందుకు రుజువు ఏమిటంటే, నీవు ఈ ప్రజల్ని ఈజిప్టు నుండి బయటికి నడిపించిన తర్వాత నీవు మళ్లీ వచ్చి ఈ కొండమీదనే నన్ను ఆరాధిస్తావు!” అని దేవుడు చెప్పాడు. </span></div>
<div class='p'>
<span class='v EX3_13' data-id='EX3_13'><span class='v-num v-13'>13&nbsp;</span>దానికి మోషే, “నేను ఇశ్రాయేలీయుల దగ్గరకు వెళ్లి ‘మీ పూర్వీకుల దేవుడు నన్ను మీ దగ్గరకు పంపించాడు’ అని చెబితే, ‘ఆ దేవుడి పేరేమిటి’ అని వాళ్లు నన్ను అడుగుతారు గదా! మరి నేనేమని చెప్పాలి,” అని దేవుణ్ణి అడిగాడు. </span></div>
<div class='p'>
<span class='v EX3_14' data-id='EX3_14'><span class='v-num v-14'>14&nbsp;</span>“ ‘నేను ఉన్నవాడను’<span class='note' id='footnote-70'><a href='#note-70' class='key'>‡</a></span> (అని వారితో చెప్పు) అన్నాడు దేవుడు మోషేతో. ఇశ్రాయేలీయుల దగ్గరకు నీవు వెళ్లినప్పుడు, ‘ఉన్నవాడను,’ అనువాడు నన్ను మీ దగ్గరకు పంపించాడు అని చెప్పు” అన్నాడు దేవుడు మోషేతో. </span>
<span class='v EX3_15' data-id='EX3_15'><span class='v-num v-15'>15&nbsp;</span>దేవుడు మోషేతో ఇలా చెప్పాడు: “మీ పూర్వీకులు, అబ్రాహాము, ఇస్సాకు, యాకోబలకు ఎల్లప్పుడూ నా పేరు యెహోవాగానే<span class='note' id='footnote-71'><a href='#note-71' class='key'>§</a></span> ఉంటుంది. తరతరాల ప్రజలు ఆ పేరుతోనే నన్ను తెలుసుకొంటారు. ‘యెహోవా నన్ను మీ దగ్గరకు పంపించాడు’ అని వాళ్లతో చెప్పు. </span></div>
<div class='p'>
<span class='v EX3_16' data-id='EX3_16'><span class='v-num v-16'>16&nbsp;</span>“వెళ్లి ఇశ్రాయేలు సమాజంలోని పెద్దలందరిని సమావేశపరిచి, ‘మీ పూర్వీకుల దేవుడైన యెహోవా నాకు ప్రత్యక్షం అయ్యాడు. అబ్రాహాము, ఇస్సాకు, యాకోబుల దేవుడు నాతో మాట్లాడాడు. మిమ్మల్ని గూర్చి ఈజిప్టులో మీకు సంభవించిన సంగతులను గూర్చి నేను ఆలోచించాను. </span>
<span class='v EX3_17' data-id='EX3_17'><span class='v-num v-17'>17&nbsp;</span>ఈజిప్టులో మీరు అనుభవిస్తున్న శ్రమలనుండి మిమ్మల్ని తప్పించాలనే నిర్ణయానికొచ్చాను. ప్రస్తుతం కనానీయులు, హిత్తీయులు, అమోరీయులు, పెరిజ్జీయులు, హివ్వీయులు, యోబూసీయులు, అనే రకరకాల ప్రజలకు చెందిన ఒక దేశానికి నేను మిమ్మల్ని నడిపిస్తాను. చాలా మంచి మంచి వాటితో నిండిన ఒక మంచి దేశానికి నేను మిమ్మల్ని నడిపిస్తాను’ అని వాళ్లతో చెప్పు. </span></div>
<div class='p'>
<span class='v EX3_18' data-id='EX3_18'><span class='v-num v-18'>18&nbsp;</span>“పెద్దలు (నాయకులు) నీ మాట వింటారు. అప్పుడు నీవు, పెద్దలు (నాయకులు) కలిసి ఈజిప్టు రాజు దగ్గరకు వెళ్లాలి. ‘హీబ్రూ ప్రజల దేవుడైన యెహోవా మాకు ప్రత్యక్షమయ్యాడు. మూడు రోజుల దూరము అరణ్యంలోనికి ప్రయాణం చేసి వెళ్లమని ఆయన చెప్పాడు. అక్కడ మా యెహావా దేవునికి మేము బలులు అర్పించాలి. అని నీవు అతనితో చెప్పాలి.’ </span></div>
<div class='p'>
<span class='v EX3_19' data-id='EX3_19'><span class='v-num v-19'>19&nbsp;</span>“అయితే ఈజిప్టు రాజు మిమ్మల్ని పోనియ్యడని నాకు తెలుసు. అతడు మిమ్మల్ని పోనిచ్చేటట్టు ఒక మహాశక్తి మాత్రమే అతణ్ణి బలవంతం చేస్తుంది. </span>
<span class='v EX3_20' data-id='EX3_20'><span class='v-num v-20'>20&nbsp;</span>కనుక ఈజిప్టు మీద నేను నా మహాశక్తిని ప్రయోగిస్తాను. ఆ దేశంలో అద్భుతాలు జరిగేటట్టు చేస్తాను. నేను అలా చేసిన తర్వాత అతడు మిమ్మల్ని వెళ్లనిస్తాడు. </span>
<span class='v EX3_21' data-id='EX3_21'><span class='v-num v-21'>21&nbsp;</span>అంతే కాదు ఈజిప్టు వాళ్లు ఇశ్రాయేలు ప్రజలమీద దయ చూపించేటట్టుగా చేస్తాను. అందుచేత మీరు వెళ్లిపోయేటప్పుడు నీ ప్రజలకు వాళ్లు కానుకలను ఇస్తారు.” </span></div>
<div class='p'>
<span class='v EX3_22' data-id='EX3_22'><span class='v-num v-22'>22&nbsp;</span>“హీబ్రూవాళ్లలో ప్రతి స్త్రీ తన పొరుగున ఉండే ఈజిప్టు వాళ్లను, ఆ ఇళ్లలో వుండే వాళ్లందర్నీ అడగ్గానే వాళ్లు ఆమెకు కానుకలు ఇస్తారు. వెండి, బంగారం, మంచి బట్టలు, కానుకలుగా మీవారికి దొరుకుతాయి. మీరు ఈజిప్టు విడిచి వెళ్లేటప్పుడు మీరు ఆ కానుకలను మీ పిల్లలకు పెట్టాలి. ఈ విధంగా ఈజిప్టు ఐశ్వర్యాన్ని మీరు తీసుకోవాలి.” </span></div></div>
<div class='footnotes'>

<span class='footnote' id='note-68'><span class='key'>* </span><a href='#footnote-68' class='backref'>3:8</a> <span class='text'> <span class="fk">అక్కడ … ఉంటారు </span><span class="ft">అక్షరాలా సువిశాల దేశం.</span></span></span>
<span class='footnote' id='note-69'><span class='key'>† </span><a href='#footnote-69' class='backref'>3:8</a> <span class='text'> <span class="fk">అది … దేశం </span><span class="ft">అక్షరాలా పాలు తేనెలు ప్రవహించే దేశం.</span></span></span>
<span class='footnote' id='note-70'><span class='key'>‡ </span><a href='#footnote-70' class='backref'>3:14</a> <span class='text'> <span class="fk">ఉన్నవాడను </span><span class="ft">యెహోవా అనే మాటలాగే ఉంటాయి హీబ్రూ మాటలు. దేవుడు అనే మాటకు యిక్కడ వాడిన మాట సాధారాణంగా దేవుడు అనే అనువాదం చేయబడింది. దేవుడు ఎల్లప్పుడూ ఉన్నాడు! తన ప్రజలతో ఎల్లప్పుడూ ఉన్నాడని భావం.</span></span></span>
<span class='footnote' id='note-71'><span class='key'>§ </span><a href='#footnote-71' class='backref'>3:15</a> <span class='text'> <span class="fk">యెహోవా </span><span class="ft">“యెహోవా” అనే ఈ మాట సాధారణంగా “దేవుడు” అని అనువాదం చేయబడింది. “ఆయన ఉన్నాడు” అనే భావము “ఆయన అన్నింటికీ ఉనికిని యిచ్చువాడు” అనే అర్థం వచ్చే హీబ్రూ మాటలాంటిదే ఈ మాట.</span></span></span>
</div>
<div class='footer'><div class='nav'>
<a class='prev' href='EX2.html'>&#9664;</a>
<a class='home' href='index.html'>&#9776;</a>
<a class='next' href='EX4.html'>&#9654;</a>
</div></div>
</body></html>
