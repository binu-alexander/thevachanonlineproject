<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ 1 సమూయేలు 22</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location akshar_unicode' href='S1.html'> 1 సమూయేలు 22 </a>
<a class='prev' href='S121.html'> &#9664; </a>
<a class='next' href='S123.html'> &#9654; </a>
</div></div>
<div class='chapter section S122 tel2010 tel S1 akshar_unicode' dir='ltr' data-id='S122' data-nextid='S123' data-previd='S121' lang='te'> 

<div class='c'>22</div>
<div class='s'>దావీదు పలుచోట్లకు వెళ్లుట </div>
<div class='p'>
<span class='v S122_1' data-id='S122_1'><span class='verse1 v-num v-1'>1&nbsp;</span>దావీదు గాతును వదిలి అదుల్లాము గుహలలోకి పారిపోయాడు. అదుల్లాము గుహలో దావీదు ఉన్నట్లు అతని సోదరులు, బంధువులు విన్నారు. దావీదును చూడటానికి వారక్కడికి వెళ్లారు. </span>
<span class='v S122_2' data-id='S122_2'><span class='v-num v-2'>2&nbsp;</span>చాలా మంది ప్రజలు దావీదుతో కలిసారు. కష్టాల్లో ఉన్నవారు, అప్పుల్లో ఉన్నవారు, అసంతృప్తి చెందిన వారు దావీదు చుట్టూ చేరారు. వారికి దావీదు నాయకుడయ్యాడు. అతనితో కలిసి వారు మొత్తం నాలుగు వందలమంది. </span></div>
<div class='p'>
<span class='v S122_3' data-id='S122_3'><span class='v-num v-3'>3&nbsp;</span>దావీదు అదుల్లాము గుహ వదిలి మోయాబులో ఉన్న మిస్పాకు వెళ్లాడు. “దేవుడు నాకు ఏమి చేయనున్నాడో నేను తెలుసుకునే వరకు దయచేసి నా తల్లి దండ్రులను వచ్చి నీతో ఉండనియ్యి” అని దావీదు మోయాబు రాజును అడిగాడు. </span>
<span class='v S122_4' data-id='S122_4'><span class='v-num v-4'>4&nbsp;</span>దావీదు తన తల్లి దండ్రులను మోయాబు రాజువద్ద వదిలి పెట్టాడు. దావీదు కొండలలో<span class='note' id='footnote-241'><a href='#note-241' class='key'>*</a></span> దాగి ఉన్నంత కాలం అతని తల్లిదండ్రులు మోయాబు రాజుతోనే ఉన్నారు. </span></div>
<div class='p'>
<span class='v S122_5' data-id='S122_5'><span class='v-num v-5'>5&nbsp;</span>గాదు ప్రవక్త దావీదును, “కోటలో వుండవద్దనీ, యూధాకు వెళ్లమని చెప్పాడు.” కనుక దావీదు బయల్దేరి హారేతు అరణ్యానికి వెళ్లాడు. </span></div>
<div class='s'>అహీమెలెకు కుటుంబాన్ని సౌలు నాశనము చేయుట </div>
<div class='p'>
<span class='v S122_6' data-id='S122_6'><span class='v-num v-6'>6&nbsp;</span>దావీదు, అతని మనుష్యులను గూర్చి తన మనుష్యులకు తెలిసినట్లు సౌలు విన్నాడు. గిబియా వద్ద కొండ మీద ఉన్న ఒక వృక్షం క్రింద సౌలు కూర్చున్నాడు. సౌలు క్రింద అధికారులంతా అతని చుట్టూ నిలబడ్డారు. సౌలు చేతిలో ఒక ఈటె వుంది. </span>
<span class='v S122_7' data-id='S122_7'><span class='v-num v-7'>7&nbsp;</span>సౌలు తన చుట్టూవున్న అధికారులనుద్దేశంచి, “బెన్యామీను మనుష్యులారా వినండి! యెష్షయి కుమారుడు దావీదు మీ అందరికీ భూములు, ద్రాక్షతోటలు ఇస్తాడని మీరను కుంటున్నారా? మీ అందరినీ దావీదు సహస్ర సైన్యాధిపతులుగా, శత దళాధిపతులుగా చేస్తాడని మీరు అనుకుంటున్నారా? అని అడిగాడు. </span>
<span class='v S122_8' data-id='S122_8'><span class='v-num v-8'>8&nbsp;</span>మీరంతా నాకు వ్యతిరేకంగా కుట్ర పన్నారు! మీరు రహస్య పథకాలు వేసారు. నా కుమారుడు యోనాతాను యెష్షయి కుమారునితో ఒడంబడిక చేసుకున్నట్లు మీలో ఎవ్వడూ నాకు చెప్పలేదు! నా గురించి మీలో ఒక్కనికీ శ్రద్ధలేదు! దావీదును నా కుమారుడు యోనాతాను ప్రోత్సహించినట్టు మీలో ఒక్కడూ నాకు చెప్పలేదు. నా సేవకుడు దావీదును దాగుకొనుమని, నన్ను ఎదురుదెబ్బ తీయుమని యోనాతాను చెప్పాడు. దావీదు ఇప్పుడు అదే పని చేస్తున్నాడు” అని అన్నాడు. </span></div>
<div class='p'>
<span class='v S122_9' data-id='S122_9'><span class='v-num v-9'>9&nbsp;</span>ఎదోమీయుడగు దోయేగు అక్కడ సౌలు అధికారులతో పాటు నిలబడివున్నాడు. “యెష్షయి కుమారుడైన దావీదు అహీటూబు కుమారుడైన అహీమెలె కును నోబులో చూడటానికి వచ్చినపుడు, అతనిని నేను చూసాను. </span>
<span class='v S122_10' data-id='S122_10'><span class='v-num v-10'>10&nbsp;</span>దావీదు కొరకు అహీమెలెకు ప్రార్థన చేయటం, అహీమెలెకు అతనికి ఆహారం ఇవ్వటం, పైగా ఫిలిష్తీయుడైన గొల్యాతు ఖడ్గాన్ని అహీమెలెకు దావీదుకు ఇవ్వటం నేను చూసాను” అని దోయేగు వివరంగా చెప్పాడు. </span></div>
<div class='p'>
<span class='v S122_11' data-id='S122_11'><span class='v-num v-11'>11&nbsp;</span>అది విన్న సౌలు అహీటూబు కుమారుడు, యాజకుడైన అహీమెలెకును, అతని బంధువుల నందరినీ తన దగ్గరకు తీసుకుని రమ్మన్నాడు. అహీమెలెకు బంధువులంతా నోబులో యాజకులు. వారంతా రాజువద్దకు వచ్చారు. </span>
<span class='v S122_12' data-id='S122_12'><span class='v-num v-12'>12&nbsp;</span>“అహీటూబు కుమారుడా, విను” అని సౌలు అహీమెలెకుతో అన్నాడు. </span></div>
<div class='p'>
<span class='v S122_12' data-id='S122_12'>“చెప్పండి ప్రభూ,” అన్నాడు అహీమెలెకు. </span></div>
<div class='p'>
<span class='v S122_13' data-id='S122_13'><span class='v-num v-13'>13&nbsp;</span>“నీవూ, యెష్షయి కుమారుడైన దావీదూ కలిసి నామీద ఎందుకు రహస్య పథకాలు వేసారు? నీవు దావీదుకు రొట్టె, ఖడ్గం ఇచ్చావు. వాని కోసం నీవు దేవునికి ప్రార్థన చేసావు. ఇప్పుడు దావీదు నన్ను ఎదుర్కోటానికి వేచియున్నాడు.” అన్నాడు అహీమెలెకుతో సౌలు. </span></div>
<div class='p'>
<span class='v S122_14' data-id='S122_14'><span class='v-num v-14'>14&nbsp;</span>అహీమెలెకు, “దావీదు నీ పట్ల చాలా విశ్వసంగా ఉన్నాడు. దావీదు అంతటి నమ్మకస్థుడు నీ అధికారులలో మరెవ్వరూ లేరు. దావీదు నీ సొంత అల్లుడు. పైగా నీ అంగరక్షకులందరికీ అతడు అధిపతి. నీ సొంత కుటుంబమంతా దావీదును గౌరవిస్తూ ఉంది. </span>
<span class='v S122_15' data-id='S122_15'><span class='v-num v-15'>15&nbsp;</span>నేను దావీదు కొరకు ప్రార్థన చేయటం అది మొదటి సారికాదు. ఎన్నటికీ కాదు. నన్నుగాని, నా బంధువులనుగాని నిందించవద్దు. మేము నీ సేవకులము. ఇప్పుడు ఏమి జరుగుతూ ఉందనేది నాకేమీ తెలియదు” అని జవాబిచ్చాడు. </span></div>
<div class='p'>
<span class='v S122_16' data-id='S122_16'><span class='v-num v-16'>16&nbsp;</span>కానీ రాజు, “అహీమెలెకూ! నీవూ, నీ బంధువులు అంతా చావాల్సిందే!” అన్నాడు. </span>
<span class='v S122_17' data-id='S122_17'><span class='v-num v-17'>17&nbsp;</span>అప్పుడు రాజు తన పక్కనవున్న భటులతో, “వెళ్లి, యెహోవా యాజకులందరినీ చంపండి. వారు దావీదు పక్షంగా ఉన్నారు. దావీదు పారిపోతున్నాడని వారికి తెలుసు. అయినా వారు నాకు ఆ విషయం చెప్పలేదు” అని చెప్పాడు. </span></div>
<div class='p'>
<span class='v S122_17' data-id='S122_17'>రాజభటులు యెహోవా యాజకులకు హాని చేసేందుకు నిరాకరించారు. </span>
<span class='v S122_18' data-id='S122_18'><span class='v-num v-18'>18&nbsp;</span>అప్పుడు రాజు దోయేగును పిలిచి, “నీవు వెళ్లి ఆ యాజకులను చంపు” అని ఆజ్ఞాపించాడు. దానితో ఎదోనీయుడైన దోయేగు వెళ్లి యాజకులందరినీ చంపేసాడు. ఆ రోజు ఎనభై అయిదు మంది యాజకులను దోయేగు చంపేసాడు. </span>
<span class='v S122_19' data-id='S122_19'><span class='v-num v-19'>19&nbsp;</span>నోబు యాజకుల యొక్క పట్టణం. నోబు పట్టణంలోని వారందరినీ దోయేగు చంపేసాడు. పురుషులు, స్త్రీలు, పిల్లలు, పసివాళ్లు అందరినీ దోయేగు చంపేసాడు. వారి వశువులు, గాడిదలు, గొర్రెలు అన్నిటినీ దోయేగు చంపేసాడు. </span></div>
<div class='p'>
<span class='v S122_20' data-id='S122_20'><span class='v-num v-20'>20&nbsp;</span>అయితే అబ్యాతారు తప్పించుకున్నాడు. ఇతడు అహీటూబు మనుమడు. అంటే అహీమెలెకు కుమారుడు. అబ్యాతారు పారిపోయి దావీదును కలుసుకొన్నాడు. </span>
<span class='v S122_21' data-id='S122_21'><span class='v-num v-21'>21&nbsp;</span>సౌలు, యెహోవా యాజకులనందకినీ చంపిన విధమంతా అబ్యాతారు దావీదుకు చెప్పాడు. </span>
<span class='v S122_22' data-id='S122_22'><span class='v-num v-22'>22&nbsp;</span>“ఎదోమీయుడగు దోయేగును ఆ రోజు నోబులో నేను చూసాను, వాడు సౌలుకు తప్పనిసరిగా చెబుతాడని నాకు తెలుసును, కాని నీ తండ్రి కుటుంబం అంతా చనిపోవటానికి నేనే కారకుడను. </span>
<span class='v S122_23' data-id='S122_23'><span class='v-num v-23'>23&nbsp;</span>నిన్ను చంపాలనుకొనే సౌలు నన్నూ చంపాలనుకుంటున్నాడు. నీవు నాతోనే ఉండు. భయపడవద్దు. నాతో ఉంటే నీవు క్షేమంగా ఉంటావు” అని దావీదు అబ్యాతారుతో అన్నాడు. </span></div></div>
<div class='footnotes'>

<span class='footnote' id='note-241'><span class='key'>* </span><a href='#footnote-241' class='backref'>22:4</a> <span class='text'> <span class="fk">కొండలు </span><span class="ft">శత్రు దాడులు జరిగినప్పుడు తమను తాము రక్షించుకునేందుకు ప్రజలు దాగివండే చోటు. వీటిని దుర్గాలని కూడ అంటారు.</span></span></span>
</div>
<div class='footer'><div class='nav'>
<a class='prev' href='S121.html'>&#9664;</a>
<a class='home' href='index.html'>&#9776;</a>
<a class='next' href='S123.html'>&#9654;</a>
</div></div>
</body></html>
