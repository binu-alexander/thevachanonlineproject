<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>హోలీ బైబిల్ యెహోషువ 5</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location akshar_unicode' href='JS.html'> యెహోషువ 5 </a>
<a class='prev' href='JS4.html'>  </a>
<a class='next' href='JS6.html'>  </a>
</div></div>
<div class='chapter section JS5 tel2010 tel JS akshar_unicode' dir='ltr' data-id='JS5' data-nextid='JS6' data-previd='JS4' lang='te'> 

<div class='c'>5</div>
<div class='p'>
<span class='v JS5_1' data-id='JS5_1'><span class='verse1 v-num v-1'>1&nbsp;</span>కనుక ఇశ్రాయేలు ప్రజలు యోర్దాను నది దాటి వెళ్లేంతవరకు యెహోవా దానిని ఎండి పోయేటట్టు చేసాడు. యోర్దాను నదికి పశ్చిమాన ఉన్న రాజులు, మధ్యధరా సముద్ర ప్రాంతంలో ఉన్న కనానీ ప్రజలు ఇది విని చాల భయపడిపోయారు. అంతటితో ఇశ్రాయేలు ప్రజలను ఎదిరించే ధైర్యం వారికి లేక పోయింది. </span></div>
<div class='s'>ఇశ్రాయేలీయులు సున్నతి చేయబడ్డారు </div>
<div class='p'>
<span class='v JS5_2' data-id='JS5_2'><span class='v-num v-2'>2&nbsp;</span>ఆ సమయంలో యెహోవా, “మొనగల రాళ్లతో కత్తులు చేసి, ఇశ్రాయేలు ప్రజలకు మరల సున్నతి<span class='note' id='footnote-165'><a href='#note-165' class='key'>*</a></span> చేయు” అని యెహోషువతో చెప్పాడు. </span></div>
<div class='p'>
<span class='v JS5_3' data-id='JS5_3'><span class='v-num v-3'>3&nbsp;</span>కనుక యెహోషువ మొనగల రాళ్లతో కత్తులు చేసాడు. తర్వాత గిబియత్ హార్లత్<span class='note' id='footnote-166'><a href='#note-166' class='key'>†</a></span> దగ్గర అతడు వారికి సున్నతి చేసాడు. </span></div>
<div class='p'>
<span class='v JS5_4 JS5_5 JS5_6 JS5_7' data-id='JS5_4'><span class='v-num v-4-7'>4-7&nbsp;</span>ఆ మగవాళ్లకు యెహోషువ ఎందుకు సున్నతి చేసాడంటే; ఇశ్రాయేలు ప్రజలు ఈజిప్టు వదిలి పెట్టిన తర్వాత, సైన్యానికి తగిన వాళ్లందరికీ సున్నతి చేయబడింది. అరణ్యంలో ఉన్నప్పుడు ఆ వీరులు చాల మంది యెహోవా మాట వినలేదు. అందుచేత “పాలు, తేనెలు ప్రవహించే ఆ దేశాన్ని” ఆ మనుష్యులు చూడరని యెహోవా ప్రమాణం చేసాడు. ఆ దేశాన్ని మనకు ఇస్తానని యెహోవా మన పూర్వీకులకు వాగ్దానం చేసాడు కానీ ఆ మనుష్యుల మూలంగా ప్రజలంతా 40 సంవత్సరాలపాటు అరణ్యంలోనే సంచరించాల్సి వచ్చింది. అలా ఆ సైన్యం వాళ్లంతాచావాల్సి ఉంది. పోరాడే ఆ మనుష్యులంతా చనిపోయారు. వారు కుమారులు వారి స్థానాలు వహించారు. అయితే ఈజిప్టునుండి వచ్చేటప్పుడు అరణ్యంలో పుట్టిన బాలురకు ఎవ్వరికి సున్నతి జరగలేదు. అందుచేత యెహోషువ వారికి సున్నతి చేసాడు. </span></div>
<div class='p'>
<span class='v JS5_8' data-id='JS5_8'><span class='v-num v-8'>8&nbsp;</span>ప్రజలందరికీ యెహోషువ సున్నతి చేయటం ముగించాడు. తర్వాత వాళ్లంతా స్వస్థత పడేంతవరకు ఆ గుడారాలలోనే ఉండిపోయారు. </span></div>
<div class='s'>కనానులో మొదటి పస్కా పండుగ </div>
<div class='p'>
<span class='v JS5_9' data-id='JS5_9'><span class='v-num v-9'>9&nbsp;</span>ఆ సమయంలో యోహోవా, “మీరు ఈజిప్టులో బానిసలుగా ఉన్నప్పుడు అవమానం పొందారు కానీ నేడు ఆ అవమానాన్ని నేను తొలగించివేసాను” అని యెహోషువతో చెప్పాడు. అందుచేత ఆ స్థలానికి గిల్గాలు<span class='note' id='footnote-167'><a href='#note-167' class='key'>‡</a></span> అని యెహోషువ పేరు పెట్టాడు. నేటికీ ఆ చోటు గిల్గాలు అనే పిలువబడుతోంది. </span></div>
<div class='p'>
<span class='v JS5_10' data-id='JS5_10'><span class='v-num v-10'>10&nbsp;</span>ఇశ్రాయేలు ప్రజలు యెరికో మైదానాల్లో గిల్గాలులో దిగియున్నప్పుడే వారు పస్కా విందు చేసారు. అది ఆ నెల 14వ తేదీ సాయంత్రం. </span>
<span class='v JS5_11' data-id='JS5_11'><span class='v-num v-11'>11&nbsp;</span>మరునాడు పస్కా తర్వాత ప్రజలు ఆ దేశంలో పండిన ఆహారం కొంత భోజనం చేసారు. పులుపు పదార్థం లేని రొట్టెను, వేయించిన గింజలను వారు తిన్నారు. </span>
<span class='v JS5_12' data-id='JS5_12'><span class='v-num v-12'>12&nbsp;</span>ఆ రోజు ప్రజలు ఈ ఆహారం భోజనంచేసిన తర్వాత ఆకాశంనుండి వచ్చే ప్రత్యేక ఆహారం ఆగిపోయింది. ఆ తర్వాత ఆకాశంనుండి వచ్చే ప్రత్యేక ఆహారం ఇశ్రాయేలు ప్రజలకు లభించలేదు. అప్పట్నుంచి కనాను దేశంలో పండిన పంటనే వారు తిన్నారు. </span></div>
<div class='p'>
<span class='v JS5_13' data-id='JS5_13'><span class='v-num v-13'>13&nbsp;</span>యెహోషువ యెరికోకు సమీపంగా ఉన్నప్పుడు అతడు పైకి చూడగా అతని యెదుట ఒక మనిషినిలిచి ఉండటం కనబడింది. ఆ మనిషి చేతిలో ఒక ఖడ్గం ఉంది. యెహోషువ అతని దగ్గరకు వెళ్లి, “నీవు మా ప్రజల పక్షమా, లేక నీవు మా శత్రువర్గం వాడివా?” అని అడిగాడు. </span></div>
<div class='p'>
<span class='v JS5_14' data-id='JS5_14'><span class='v-num v-14'>14&nbsp;</span>ఆ మనిషి, “నేను శత్రువును కాను. నేను యెహోవా సైన్యములకు సేనాధిపతిని. ఇప్పుడే నేను మీ దగ్గరకు వచ్చాను” అని జవాబిచ్చాడు. అప్పుడు యెహోషువ, ఆయనను గౌరవిస్తు సాష్టాంగపడి. “నా యజమాని, తన సేవకుడైన నాకు ఏమి సెలవిస్తున్నారు?” అని అడిగెను. </span></div>
<div class='p'>
<span class='v JS5_15' data-id='JS5_15'><span class='v-num v-15'>15&nbsp;</span>అందుకు యెహోవా సైన్యాధిపతి, “నీ చెప్పులు తీసివేయి. ఇప్పుడు నీవు నిలిచిన స్థలం పవిత్ర స్థలము” అని చెప్పాడు. కనుక యెహోషువ ఆయనకు విధేయుడయ్యాడు. </span></div></div>
<div class='footnotes'>

<span class='footnote' id='note-165'><span class='key'>* </span><a href='#footnote-165' class='backref'>5:2</a> <span class='text'> <span class="fk">సున్నతి </span><span class="ft">గోప్యాంగముకు వున్న ముందు చర్మము కోయబడటం దీనినే సున్నతి అంటారు. ఇది చేయటం ద్వారా యూదులలో ప్రతి ఒక్కడూ దేవుని ఒడంబడికలో పాలిభాగస్తుడు అని ఇది తెలుపుతుంది. ఆ. కా. 17:9-14 చూడండి.</span></span></span>
<span class='footnote' id='note-166'><span class='key'>† </span><a href='#footnote-166' class='backref'>5:3</a> <span class='text'> <span class="fk">గిబియత్ హార్లత్ </span><span class="ft">“సున్నతి పర్వతం” అని దీని భావం.</span></span></span>
<span class='footnote' id='note-167'><span class='key'>‡ </span><a href='#footnote-167' class='backref'>5:9</a> <span class='text'> <span class="fk">గిల్గాలు </span><span class="ft">హెబ్రీ భాషలో ఈ పదానికి “పొర్లిపోవుట” అని అర్థం.</span></span></span>
</div>
<div class='footer'><div class='nav'>
<a class='prev' href='JS4.html'></a>
<a class='home' href='index.html'></a>
<a class='next' href='JS6.html'></a>
</div></div>
</body></html>
