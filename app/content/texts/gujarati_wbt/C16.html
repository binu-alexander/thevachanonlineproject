<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>પવિત્ર બાઇબલ 1 કરિંથીઓ 6</title>
<link href='rekha.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location rekha' href='C1.html'> 1 કરિંથીઓ 6 </a>
<a class='prev' href='C15.html'>  </a>
<a class='next' href='C17.html'>  </a>
</div></div>
<div class='chapter section C16 guj2009 guj C1 rekha' dir='ltr' data-id='C16' data-nextid='C17' data-previd='C15' lang='gu'> 

<div class='c'>6</div>
<div class='s'>ખ્રિસ્તીઓ વચ્ચે મૂલવણીની સમસ્યાઓ </div>
<div class='p'>
<span class='v C16_1' data-id='C16_1'><span class='verse1 v-num v-1'>1&nbsp;</span>જ્યારે તમારામાંની એક વ્યક્તિને તકરાર હોય, તો શા માટે તમે ન્યાયાધીશો પાસે કાયદાની અદાલતોમાં જાઓ છો? તે માણસો દેવ સાથે ન્યાયી હોતા નથી. તો શા માટે તે લોકોને તમે શું ન્યાયી છે તેનો નિર્ણય કરવા દો છો? તમારે તો શરમાવું જોઈએ! શા માટે તમે સંતોને કોણ ન્યાયી છે તેનો નિર્ણય કરવા દેતા નથી? </span>
<span class='v C16_2' data-id='C16_2'><span class='v-num v-2'>2&nbsp;</span>નિશ્ચિત રીતે તમે જાણો જ છો કે સંતો જ જગતનો ન્યાય કરશે. તો જો તમે જગતનો ન્યાય કરશો તો પછી આવી નજીવી વાતને ન્યાય કરવા માટે તમે સક્ષમ છો જ. </span>
<span class='v C16_3' data-id='C16_3'><span class='v-num v-3'>3&nbsp;</span>તમે જાણો છો કે ભવિષ્યમાં આપણે દૂતોને ન્યાય કરીશું. તેથી નિશ્ચિત રીતે આપણે આ જીવનની બાબતોની મૂલવણી કરી શકીએ છીએ. </span>
<span class='v C16_4' data-id='C16_4'><span class='v-num v-4'>4&nbsp;</span>તેથી તમારી જો અસંમતિ હોય તો તેનો ન્યાય થવો જોઈએ, શા માટે તમે આ બાબતો તે લોકો સધી લઈ જાઓ છો કે જે મૈંડળીના ભાગરૂપ નથી? તે લોકો મૈંડળી માટે કોઈ વિસાતમાં નથી. </span>
<span class='v C16_5' data-id='C16_5'><span class='v-num v-5'>5&nbsp;</span>તમને શરમાવવા હું આમ કહી રહ્યો છું. નિશ્ચિત રીતે તમારામાંથી બે ભાઈઓ વચ્ચેની ફરિયાદ દૂર કરી શકે તેવો કોઈ જ્ઞાની માણસ તમારા જૂથમાં હશે! </span>
<span class='v C16_6' data-id='C16_6'><span class='v-num v-6'>6&nbsp;</span>પરંતુ હવે એક ભાઈ બીજા ભાઈની વિરૂદ્ધમાં ન્યાયાલયમાં જાય છે. લોકો જે વિશ્વાસુ નથી તેવા લોકોને તમે તમારા મુકદમાનો ન્યાય કરવાનું કહો છો! </span></div>
<div class='p'>
<span class='v C16_7' data-id='C16_7'><span class='v-num v-7'>7&nbsp;</span>જે કાનૂની કાર્યવાહી તમે એકબીજા વિરૂદ્ધ કરી છે તે પૂરવાર કરે છે કે તમે ક્યારનાય પરાજિત થઈ ચૂક્યા છો. એના બદલે તો કોઈ વ્યક્તિને તમે તમારા વિરૂદ્ધ કઈક ખોટું કરવા દીધું હોત તો સારું થાત! તમે કોઈને તમારી જાતને છેતરવા દીઘી હોત તો સારું થાત! </span>
<span class='v C16_8' data-id='C16_8'><span class='v-num v-8'>8&nbsp;</span>પરંતુ તમે તમારી જાતેજ ખોટા કામ કરો છો અને છેતરો છો! અને તે પણ તમે ખ્રિસ્તના જ તમારા પોતાના ભાઈઓ સાથે આમ કરો છો! </span></div>
<div class='p'>
<span class='v C16_9 C16_10' data-id='C16_9'><span class='v-num v-9-10'>9-10&nbsp;</span>તમે નિશ્ચિત રીતે જાણો છો કે લોકો અપકૃત્યો કરશે તે દેવનાં રાજ્યને પ્રાપ્ત નહિ કરી શકે. મૂર્ખ ન બનો. આ લોકો દેવનું રાજ્ય નહિ મેળવી શકે: લોકો કે જે તેમની જાતનો બીજા માણસો દ્વારા જાતીય ઉપયોગ થવા દે છે, લોકો કે જે મૂર્તિ પૂજા કરે છે, લોકો કે જે વ્યભિચાર કરે છે, જે પુરુંષો પોતાની જાતને અન્ય પુરુંષોને સોંપે છે એટલે કે પુરુંષ બીજા પુરુંષ સાથે સજાતીય સંબંધ પ્રસ્થાપિત કરે છે, લોકો જે ચોરી કરે છે, લોકો કે જે સ્વાર્થી છે, લોકો કે જે મધપાનથી ચકચૂર બને છે, લોકો કે જે બીજા લોકોની નિંદા કરે છે, લોકો કે જે બીજાને છેતરે છે. </span>
<span class='v C16_11' data-id='C16_11'><span class='v-num v-11'>11&nbsp;</span>ભૂતકાળમાં, તમારામાંના કેટલાએક આવા હતા. પરંતુ તમારું શુદ્ધિકરણ કરવામાં આવ્યું, અને તમને પ્રભુ ઈસુ ખ્રિસ્ત દ્વારા અને દેવના આત્મા દ્વારા દેવ સાથે ન્યાયી બનાવવામાં આવ્યા. </span></div>
<div class='s'>તમારા શરીરનો દેવના મહિમા માટે ઉપયોગ કરો </div>
<div class='p'>
<span class='v C16_12' data-id='C16_12'><span class='v-num v-12'>12&nbsp;</span>“દરેક વસ્તુઓ માટે મને છૂટ છે.” પરંતુ દરેક વસ્તુ સારી હોતી નથી. “દરેક વસ્તુઓ માટે મને છૂટ છે.” પરંતુ કોઈ પણ વસ્તુને હું મારા પર પ્રભુત્વ સ્થાપવા દઈશ નહિ. </span>
<span class='v C16_13' data-id='C16_13'><span class='v-num v-13'>13&nbsp;</span>“ભોજન પેટ માટે છે, અને પેટ ભોજન માટે છે.” હા. પરંતુ દેવ બંનેનો વિનાશ કરશે. શરીર અનૈતિક શારીરિક પાપ માટે નથી. શરીર પ્રભુ માટે છે, અને પ્રભુ શરીર માટે છે. </span>
<span class='v C16_14' data-id='C16_14'><span class='v-num v-14'>14&nbsp;</span>દેવે તેના સાર્મથ્યથી પ્રભુ ઈસુને મૃત્યુમાંથી ઉઠાડ્યો. દેવ આપણને પણ ઉઠાડશે. </span>
<span class='v C16_15' data-id='C16_15'><span class='v-num v-15'>15&nbsp;</span>નિશ્ચિત રીતે તમે જાણો છો કે તમારા શરીર સ્વયં ખ્રિસ્તના અંશરૂપો છે. તેથી હું કદાપિ ખ્રિસ્તના અંશરૂપ શરીરને વેશ્યા સાથે ન જોડી શકુ! </span>
<span class='v C16_16' data-id='C16_16'><span class='v-num v-16'>16&nbsp;</span>શાસ્ત્રલેખમાં આ પ્રમાણે લખેલ છે કે: “બે વ્યક્તિઓ એક દેહ થશે.” <span class='note' id='footnote-255'><a href='#note-255' class='key'>✡</a></span> તેથી તમારે જાણવું જોઈએ કે જે વ્યક્તિ એક વેશ્યા સાથે શારીરિક સંબંધથી જોડાશે તે તેની સાથે શરીરમાં એક બનશે. </span>
<span class='v C16_17' data-id='C16_17'><span class='v-num v-17'>17&nbsp;</span>પરંતુ જે વ્યક્તિ પોતાની જાતને પ્રભુ સાથે જોડે છે તે તેની સાથે આત્મામાં એક થાય છે. </span></div>
<div class='p'>
<span class='v C16_18' data-id='C16_18'><span class='v-num v-18'>18&nbsp;</span>તેથી વ્યભિચારથી નાસો. અન્ય બીજા જે કઈ પાપ વ્યક્તિ કરે છે તે તેના શરીરની બહાર રહીને કરે છે. પરંતુ જે વ્યક્તિ વ્યભિચાર કરે છે તે તેના પોતાના શરીર વિરુંદ્ધ કરે છે. </span>
<span class='v C16_19' data-id='C16_19'><span class='v-num v-19'>19&nbsp;</span>તમારે જાણવું જોઈએ કે તમારું શરીર તો પવિત્ર આત્માનું મંદિર છે. તમારામાં પવિત્ર આત્માનો વાસ છે. તમને પવિત્ર આત્મા દેવમાંથી પ્રાપ્ત થયેલ છે. તમે પોતે તમારી જાતના ધણી નથી. </span>
<span class='v C16_20' data-id='C16_20'><span class='v-num v-20'>20&nbsp;</span>દેવ દ્વારા તમારું મૂલ્ય ચુકવવામાં આવ્યું છે. તેથી તમારા શરીર દ્વારા દેવને મહિમા આપો. </span></div></div>
<div class='footnotes'>

<span class='footnote' id='note-255'><span class='key'>✡ </span><a href='#footnote-255' class='backref'>6:16</a> <span class='text'> <span class="xt">ઉલ્લેખઃ ઉત્ત. 2:24</span></span></span>
</div>
<div class='footer'><div class='nav'>
<a class='prev' href='C15.html'></a>
<a class='home' href='index.html'></a>
<a class='next' href='C17.html'></a>
</div></div>
</body></html>
