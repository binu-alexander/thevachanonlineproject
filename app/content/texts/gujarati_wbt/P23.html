<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>પવિત્ર બાઇબલ 2 પિતર 3</title>
<link href='rekha.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location rekha' href='P2.html'> 2 પિતર 3 </a>
<a class='prev' href='P22.html'>  </a>
<a class='next' href='J11.html'>  </a>
</div></div>
<div class='chapter section P23 guj2009 guj P2 rekha' dir='ltr' data-id='P23' data-nextid='J11' data-previd='P22' lang='gu'> 

<div class='c'>3</div>
<div class='s'>ઈસુનું આગમન થશે </div>
<div class='p'>
<span class='v P23_1' data-id='P23_1'><span class='verse1 v-num v-1'>1&nbsp;</span>મારા મિત્રો, તમને લખેલ મારો આ બીજો પત્ર છે. તમારા પ્રામાણિક માનસને કઈક સ્મરણ કરાવવા મેં બંને પત્રો તમને લખ્યા છે. </span>
<span class='v P23_2' data-id='P23_2'><span class='v-num v-2'>2&nbsp;</span>પવિત્ર પ્રબોધકોએ ભૂતકાળમાં જે વાણી ઉચ્ચારેલી તેનું હું તમને સ્મરણ કરાવવા ઈચ્છું છું. અને આપણા પ્રભુ અને તારનારે આપણને જે આજ્ઞા આપેલી તેનું પણ સ્મરણ કરાવવા ઈચ્છું છું. તમારા પ્રેરિતો દ્ધારા તે અમને આપી હતી. </span></div>
<div class='p'>
<span class='v P23_3' data-id='P23_3'><span class='v-num v-3'>3&nbsp;</span>અંતિમ દિવસોમા શું થશે તે સમજવું તમારા માટે મહત્વનું છે. લોકો તમારી સામે હસશે. તેઓ પોતાને ગમતી દુર્વાસના પ્રમાણે ચાલશે જેનો તેઓ આનંદ માણશે. </span>
<span class='v P23_4' data-id='P23_4'><span class='v-num v-4'>4&nbsp;</span>એ લોકો કહેશે કે, “તેણે આગમનનું વચન આપ્યું હતું. તે ક્યા છે? આપણા પૂર્વજો અવસાન પામ્યા. પરંતુ દુનિયા તો જે રીતે તેનું સર્જન કરવામાં આવ્યું ત્યારે હતી તે જ રીતે ચાલુ છે.” </span></div>
<div class='p'>
<span class='v P23_5' data-id='P23_5'><span class='v-num v-5'>5&nbsp;</span>પરંતુ ઘણા લાબાં સમય પહેલા જે બન્યું હતું તેને તે લોકો યાદ રાખવા માગતા નથી. આકાશ ત્યાં હતું, અને દેવે પાણી વડે પાણીમાંથી પૃથ્વીનું સર્જન કર્યુ. આ બધું જ દેવના વચન દ્વારા બન્યું. </span>
<span class='v P23_6' data-id='P23_6'><span class='v-num v-6'>6&nbsp;</span>પછી તે જગત પાણીમા ડૂબીને નાશ પામ્યું. </span>
<span class='v P23_7' data-id='P23_7'><span class='v-num v-7'>7&nbsp;</span>અને અત્યારે દેવનું તે જ વચન આકાશ અને પૃથ્વીને ટકાવી રાખે છે કે જે આપણી પાસે છે. આ પૃથ્વી અને આકાશ અગ્નિથી નાશ કરવા માટે ટકાવી રાખવામાં આવ્યા છે. પૃથ્વી અને આકાશ ન્યાયના દિવસ સુધી ટકાવી રખાશે અને પછી તેનો અને જેઓ દેવની વિરુંદ્ધ છે તે બધા જ લોકોનો નાશ થશે. </span></div>
<div class='p'>
<span class='v P23_8' data-id='P23_8'><span class='v-num v-8'>8&nbsp;</span>પરંતુ મારા પ્રિય મિત્રો, આ એક વાત ન ભૂલશો કે પ્રભુની નજરમાં એક દિવસ એક હજાર વરસો બરાબર છે, અને એક હજાર વરસો એક દિવસ બરાબર છે. </span>
<span class='v P23_9' data-id='P23_9'><span class='v-num v-9'>9&nbsp;</span>પ્રભુએ જે વચન આપ્યું છે તે કરવામાં તે વિલંબ કરતો નથી-જે રીતે કેટલાએક લોકો વિલંબને સમજે છે તે રીતે. પરંતુ પ્રભુ તમારા માટે ધીરજ રાખે છે. અને તે કોઈ પણ વ્યક્તિ ભટકી જાય તેમ ઇચ્છતો નથી. દેવની ઈચ્છા છે કે દરેક વ્યક્તિ પશ્વાત્તાપ કરે અને તે પાપ કરતા અટકે. </span></div>
<div class='p'>
<span class='v P23_10' data-id='P23_10'><span class='v-num v-10'>10&nbsp;</span>પરંતુ જ્યારે પ્રભુનો એ દિવસ આવશે ત્યારે તે ચોરના જેવો આશ્વર્યજનક હશે. મોટી ગર્જનાસહિત આકાશ અદશ્ય થઇ જશે. આકાશમાથી બધી વસ્તુઓ અગ્નિમાં નાશ પામશે. પૃથ્વી અને તેમાંની બધી વસ્તુઓ બાળી નાખવામાં આવશે. </span>
<span class='v P23_11' data-id='P23_11'><span class='v-num v-11'>11&nbsp;</span>અને મેં કહ્યું તે પ્રમાણે બધી વસ્તુઓનો વિનાશ થશે. તેથી તમારે કેવા પ્રકારના લોકો બનવું જોઈએ? તમારે પવિત્ર જીવન જીવવું જોઈએ અને દેવની સેવા કરવી જોઈએ. </span>
<span class='v P23_12' data-id='P23_12'><span class='v-num v-12'>12&nbsp;</span>તમારે દેવના દિવસ માટે આતુરતાથી રાહ જોવી જોઈએ. અને તેને માટે ખૂબ જ ઈચ્છા રાખવી જોઈએ. જ્યારે એ દિવસ આવશે, ત્યારે આકાશ અગ્નિથી નાશ પામશે, અને આકાશમાંની બધી વસ્તુ ગરમીથી ઓગળી જશે. </span>
<span class='v P23_13' data-id='P23_13'><span class='v-num v-13'>13&nbsp;</span>પરંતુ દેવે આપણને એક વચન આપ્યું છે. અને તે વચન પ્રમાણે નવા આકાશ તથા નવી પૃથ્વી જેમાં ન્યાયીપણું વસે છે, તેની આપણે રાહ જોઈએ છીએ. </span></div>
<div class='p'>
<span class='v P23_14' data-id='P23_14'><span class='v-num v-14'>14&nbsp;</span>પ્રિય મિત્રો, આમ બનવાની આપણે રાહ જોઈ રહ્યા છે. તેથી પાપહિન અને ક્ષતિહિન બનવા માટે શક્ય તેટલા વધારે પ્રયત્નશીલ રહો. દેવ સાથે શાંતિમાં રહેવાને યત્ન કરો. </span>
<span class='v P23_15' data-id='P23_15'><span class='v-num v-15'>15&nbsp;</span>યાદ રાખો કે આપણો પ્રભુ ધીરજવાન હોવાથી આપણું તારણ થયું છે. આપણા વહાલા ભાઈ પાઉલે પણ દેવે તેને આપેલી બુદ્ધીથી તમને આ જ બાબત લખી હતી. </span>
<span class='v P23_16' data-id='P23_16'><span class='v-num v-16'>16&nbsp;</span>પાઉલ તેના બધા જ પત્રોમાં આ જ રીતે આ બધી વાતો લખે છે. પાઉલના પત્રોમાં કેટલીક એવી વાતો છે કે જે સમજવામાં અઘરી છે. અને કેટલાએક લોકો તેને ખોટી રીતે સમજાવે છે.તે લોકો આજ્ઞાત છે, અને વિશ્વાસમાં નિબૅળ છે. તે જ લોકો બીજા શાસ્ત્રો <span class='note' id='footnote-329'><a href='#note-329' class='key'>*</a></span> ને પણ ખોટી રીતે સમજાવે છે. પરંતુ આમ કરીને તેઓ પોતાનો જ વિનાશ નોતરે છે. </span></div>
<div class='p'>
<span class='v P23_17' data-id='P23_17'><span class='v-num v-17'>17&nbsp;</span>પ્રિય મિત્રો, તમે આ બધીજ વાતો અગાઉથી જાણો છો. તેથી સાવધ રહો. તે અનિષ્ટ લોકોને તમને દુરાચારના માર્ગે દોરી ન જવા દો. સાવચેત રહો કે જેથી તમે તમારા સુદઢ વિશ્વાસમાંથી ચલિત ન થાવ. </span>
<span class='v P23_18' data-id='P23_18'><span class='v-num v-18'>18&nbsp;</span>પરંતુ આપણા પ્રભુ અને તારનાર ઈસુ ખ્રિસ્તના જ્ઞાન અને કૃપામા તમે વધતા જાઓ. તેને હમણાં તથા સદાસર્વકાળ મહિમા હો! આમીન. </span></div></div>
<div class='footnotes'>

<span class='footnote' id='note-329'><span class='key'>* </span><a href='#footnote-329' class='backref'>3:16</a> <span class='text'> <span class="fk">બીજા શાસ્ત્રો </span><span class="ft">પવિત્ર લખાણો – જૂનો કરાર.</span></span></span>
</div>
<div class='footer'><div class='nav'>
<a class='prev' href='P22.html'></a>
<a class='home' href='index.html'></a>
<a class='next' href='J11.html'></a>
</div></div>
</body></html>
