<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>પવિત્ર બાઇબલ 1 કરિંથીઓ 9</title>
<link href='rekha.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location rekha' href='C1.html'> 1 કરિંથીઓ 9 </a>
<a class='prev' href='C18.html'>  </a>
<a class='next' href='C110.html'>  </a>
</div></div>
<div class='chapter section C19 guj2009 guj C1 rekha' dir='ltr' data-id='C19' data-nextid='C110' data-previd='C18' lang='gu'> 

<div class='c'>9</div>
<div class='p'>
<span class='v C19_1' data-id='C19_1'><span class='verse1 v-num v-1'>1&nbsp;</span>હું સ્વતંત્ર માનવ છું! હું પ્રેરિત છું! મેં આપણા પ્રભુ ઈસુનાં દર્શન કર્યા છે. પ્રભુ પરત્વેના મારા કાર્યમાં તમે લોકો એક ઉદાહરણ છો. </span>
<span class='v C19_2' data-id='C19_2'><span class='v-num v-2'>2&nbsp;</span>બીજા લોકો મને પ્રેરિત તરીકે કદાચ ન સ્વીકારે, પરંતુ તમે તો નિશ્ચિતરૂપે મને પ્રેરિત તરીકે સ્વીકારો છો. પ્રભુમાં હું પ્રેરિત છું તેનું તમે લોકો પ્રમાણ છો. </span></div>
<div class='p'>
<span class='v C19_3' data-id='C19_3'><span class='v-num v-3'>3&nbsp;</span>કેટલાએક લોકો મારી મૂલવણી કરવા માગે છે. તેથી તેઓને હું આ ઉત્તર પાઠવું છું: </span>
<span class='v C19_4' data-id='C19_4'><span class='v-num v-4'>4&nbsp;</span>આપણને ખાવા-પીવાનો અધિકાર છે. શું નથી? </span>
<span class='v C19_5' data-id='C19_5'><span class='v-num v-5'>5&nbsp;</span>યાત્રા દરમ્યાન વિશ્વાસી પત્નીને આપણી સાથે લાવવાનો આપણને અધિકાર છે. શું નથી? બીજા પ્રેરિતો, અને પ્રભુના ભાઈઓ અને કેફા બધા જ આમ કરે છે. </span>
<span class='v C19_6' data-id='C19_6'><span class='v-num v-6'>6&nbsp;</span>બાર્નાબાસ અને હું જ ફક્ત એવા છીએ કે જેમણે આજીવિકા કમાવા માટે કશુંક કામ કરવું પડે. </span>
<span class='v C19_7' data-id='C19_7'><span class='v-num v-7'>7&nbsp;</span>કોઈ પણ સૈનિક લશ્કરમાં તેની સેવા માટે તેનો પોતાનો પગાર તે પોતે ચૂકવતો નથી. કોઈ પણ વ્યક્તિ કદી દ્રાક્ષના બગીચા લગાવી તેમાંથી થોડી ઘણી દ્રાક્ષ પોતે ને ખાય તેમ બનતું નથી. કોઈ પણ વ્યક્તિ ટોળાંની સંભાળ રાખે ને થોડું દૂધ ન પીએ તેમ બનતું નથી. </span></div>
<div class='p'>
<span class='v C19_8' data-id='C19_8'><span class='v-num v-8'>8&nbsp;</span>ફક્ત મનુષ્યો જ આમ વિચારે છે તેમ નથી. દેવનું નિયમશાસ્ત્ર પણ આ જ બાબત કહે છે. </span>
<span class='v C19_9' data-id='C19_9'><span class='v-num v-9'>9&nbsp;</span>હા, મૂસાના નિયમશાસ્ત્રમાં તે લખેલું છે કે: “જ્યારે પગરમાં અનાજને છૂટું પાડવા માટે બળદનો ઉપયોગ કરવામાં આવે ત્યારે તેનું મોઢૂં બાંધી દઈને તેને અનાજ ખાતા ન અટકાવો.”<span class='note' id='footnote-256'><a href='#note-256' class='key'>✡</a></span> જ્યારે દેવે આમ કહ્યું, ત્યારે તે શું માત્ર બળદનો જ વિચાર કરતો હતો? ના. </span>
<span class='v C19_10' data-id='C19_10'><span class='v-num v-10'>10&nbsp;</span>તે ખરેખર આપણા વિષે વિચાર કરતો હતો. હા, તે શાસ્ત્ર આપણા માટે લખાયું છે. વ્યક્તિ કે જે ખેડે છે અને વ્યક્તિ કે જે અનાજને છૂટું પાડે છે તે તેમની મહેનત માટે તેમણે બદલાની આશા રાખવી જોઈએ. </span>
<span class='v C19_11' data-id='C19_11'><span class='v-num v-11'>11&nbsp;</span>અમે તમારામાં આધ્યાત્મિક બીજનું પ્રત્યારોપણ કર્યુ છે. અને તેથી આ જીવન માટે અમે થોડીક વસ્તુનો પાક લણી શકીએ. આ કઈ વધારે પડતી માગણી નથી. </span>
<span class='v C19_12' data-id='C19_12'><span class='v-num v-12'>12&nbsp;</span>બીજા લોકોને તમારી પાસેથી વસ્તુઓ મેળવવાનો હક્ક છે. તે અમને પણ જરુંરથી આ હક્ક છે. પરંતુ અમે આ અધિકારનો ઉપયોગ કરતા નથી. ના, અમે અમારી જાતે બધું સહન કરીએ છે કે જેથી કોઈને પણ ખ્રિસ્તની સુવાર્તાને અનુસરવામાં વિધ્નરુંપ ન બનીએ. </span>
<span class='v C19_13' data-id='C19_13'><span class='v-num v-13'>13&nbsp;</span>તમે ખરેખર જાણો છો કે જે લોકો મંદિરમાં કામ કરે છે તેઓ તેઓને આહાર મંદિરમાંથી મેળવે છે. અને જેઓ વેદી સમક્ષ સેવા કરે છે, તેઓ વેદીને ઘરાવેલા નૈવેદનો અંશ મેળવે છે. </span>
<span class='v C19_14' data-id='C19_14'><span class='v-num v-14'>14&nbsp;</span>જે લોકો સુવાર્તા પ્રગટ કરે છે, તેઓને માટે પણ આમ જ છે. પ્રભુનો આદેશ છે કે જે લોકો સુવાર્તા પ્રગટ કરે છે, તેઓને જીવન નિર્વાહ તેઓના આ કાર્ય થકી થવો જોઈએ. </span></div>
<div class='p'>
<span class='v C19_15' data-id='C19_15'><span class='v-num v-15'>15&nbsp;</span>પરંતુ આમાના કોઈ પણ અધિકારનો મેં ઉપયોગ કર્યો નથી અને આ વસ્તુ મેળવવાનો હું કોઈ પ્રયત્ન પણ કરતો નથી. તમને લખવાનો મારો આ હેતુ નથી. મને અભિમાન કરવાનું કારણ છીનવી લેવામાં આવે તેના કરતા તો હું મૃત્યુને પસંદ કરીશ. </span>
<span class='v C19_16' data-id='C19_16'><span class='v-num v-16'>16&nbsp;</span>સુવાર્તા પ્રગટ કરવી તે મારા અભિમાનનું કારણ નથી સુવાર્તા પ્રગટ કરવી એ તો મારી ફરજ છે – એ મારે કરવું જ જોઈએ. જો હું સુવાર્તા પ્રગટ ન કરું તો એ મારા માટે ઘણું અનુચિત હશે. </span>
<span class='v C19_17' data-id='C19_17'><span class='v-num v-17'>17&nbsp;</span>જો મારી પોતાની પસંદગીથી હું સુવાર્તા પ્રગટ કરું તો હું પુરસ્કારને પાત્ર છું. પરંતુ મારી પાસે કોઈ વિકલ્પ નથી. મારે સુવાર્તા પ્રગટ કરવી જ જોઈએ. મને સોંપવામાં આવેલી ફરજ માત્ર હું બજાવું છું. </span>
<span class='v C19_18' data-id='C19_18'><span class='v-num v-18'>18&nbsp;</span>તો મને ક્યો પુરસ્કાર મળે છે? મારો પુરસ્કાર આ છે: કે જ્યારે હું સુવાર્તા આપું છું, હું વિનામૂલ્ય આપું છું. અને આ રીતે વળતર મેળવવાના મારા અધિકારનો હું ઉપયોગ કરતો નથી કે જે સુવાર્તાનો ઉપદેશ આપવા માટે મને આપવામાં આવ્યો છે. </span></div>
<div class='p'>
<span class='v C19_19' data-id='C19_19'><span class='v-num v-19'>19&nbsp;</span>હું સ્વતંત્ર છું. હું કોઈ વ્યક્તિને આધિન નથી. પરંતુ મેં મારી જાતને બધાની ગુલામ બનાવી છે. હું આમ જેટલા બની શકે તેટલા વધારે લોકોનો ઉદ્ધાર કરવા માટે કરું છું. </span>
<span class='v C19_20' data-id='C19_20'><span class='v-num v-20'>20&nbsp;</span>હું યહૂદિઓ સાથે યહૂદિ જેવો થયો છું. યહૂદિઓનો ઉદ્ધાર કરવા હું આમ કરું છું. હું મારી જાતે નિયમને આધીન નથી. પરંતુ એ લોકો કે જેઓ નિયમને આધિન છે, પણ તેઓ માટે હું એક કે જે નિયમને આધિન છે તેના જેવો હું બન્યો. </span>
<span class='v C19_21' data-id='C19_21'><span class='v-num v-21'>21&nbsp;</span>જે લોકો નિયમ વગરના છે તેઓને માટે હું જે નિયમ વગરના છે તેવો હું બન્યો છું. હું આમ નિયમ વગરના લોકોનો ઉદ્ધાર કરવા માટે કહું છું. (પરંતુ ખરેખર, હું દેવના નિયમ વગરનો નથી – હું ખ્રિસ્તના નિયમને આધિન છું.) </span>
<span class='v C19_22' data-id='C19_22'><span class='v-num v-22'>22&nbsp;</span>જે લોકો નિર્બળ છે, તેઓ પ્રત્યે હું નિર્બળ બનું છું, કે જેથી હું તેઓના ઉદ્ધાર માટે મદદ કરી શકું. હું સર્વ લોકો માટે બધું જ બન્યો છું. મેં આમ કર્યુ કે જેથી દરેક સંભવિત રીતે હું લોકોનો ઉદ્ધાર કરી શકું. </span>
<span class='v C19_23' data-id='C19_23'><span class='v-num v-23'>23&nbsp;</span>મેં આ બધી વસ્તુઓ સુવાર્તાને કારણે કરી. મેં આ બધી વસ્તુઓ કરી છે કે જેથી સુવાર્તાના આશીર્વાદનો હું સહભાગી થઈ શકું. </span></div>
<div class='p'>
<span class='v C19_24' data-id='C19_24'><span class='v-num v-24'>24&nbsp;</span>તમે જાણો છો કે દરેક દોડનાર સ્પર્ધામાં દોડે છે, પરંતુ માત્ર એકજ દોડનાર પુરસ્કૃત થાય છે. તેથી તે રીતે દોડો. વિજયી થવા દોડો! </span>
<span class='v C19_25' data-id='C19_25'><span class='v-num v-25'>25&nbsp;</span>બધાજ લોકો જે રમતમાં હરિફાઈ કરે છે તે લોકો સખત તાલીમનો ઉપયોગ કરે છે. તેઓ આમ કરે કે જેથી તેઓ મુગટ મેળવવા વિજયી થાય. તે મુગટ દુન્યવી વસ્તુ છે કે જે અલ્પ સમય માટે ટકી રહે છે. પરંતુ આપણો મુગટ અવિનાશી છે. </span>
<span class='v C19_26' data-id='C19_26'><span class='v-num v-26'>26&nbsp;</span>તેથી હું એવી વ્યક્તિની જેમ દોડું છું કે જેની સામે એક લક્ષ્ય છે. હું એવા મુક્કાબાજની જેમ લડું છું જે કોઈક વસ્તુ પર પ્રહાર કરે છે, માત્ર હવામાં નથી મારતો. </span>
<span class='v C19_27' data-id='C19_27'><span class='v-num v-27'>27&nbsp;</span>એ મારું પોતાનું શરીર છે જેના પર હું પ્રહાર કરું છું. હું તેને મારું ગુલામ બનાવું છું. હું આમ કરું છું કે જેથી લોકોને ઉપદેશ આપ્યા પછી મારી ઉપેક્ષા ન થાય. </span></div></div>
<div class='footnotes'>

<span class='footnote' id='note-256'><span class='key'>✡ </span><a href='#footnote-256' class='backref'>9:9</a> <span class='text'> <span class="xt">ઉલ્લેખઃ પુન. 25:4</span></span></span>
</div>
<div class='footer'><div class='nav'>
<a class='prev' href='C18.html'></a>
<a class='home' href='index.html'></a>
<a class='next' href='C110.html'></a>
</div></div>
</body></html>
