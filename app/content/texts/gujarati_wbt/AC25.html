<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>પવિત્ર બાઇબલ પ્રેરિતોનાં કૃત્યો 25</title>
<link href='rekha.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location rekha' href='AC.html'> પ્રેરિતોનાં કૃત્યો 25 </a>
<a class='prev' href='AC24.html'>  </a>
<a class='next' href='AC26.html'>  </a>
</div></div>
<div class='chapter section AC25 guj2009 guj AC rekha' dir='ltr' data-id='AC25' data-nextid='AC26' data-previd='AC24' lang='gu'> 

<div class='c'>25</div>
<div class='s'>પાઉલની કૈસરને મળવાની ઈચ્છા </div>
<div class='p'>
<span class='v AC25_1' data-id='AC25_1'><span class='verse1 v-num v-1'>1&nbsp;</span>ફેસ્તુસ હાકેમ બન્યો, અને ત્રણ દિવસ પછી તે કૈસરિયાથી યરૂશાલેમ ગયો. </span>
<span class='v AC25_2' data-id='AC25_2'><span class='v-num v-2'>2&nbsp;</span>મુખ્ય યાજક અને મહત્વના યહૂદિ આગેવાનોએ ફેસ્તુસની આગળ પાઉલની વિરૂદ્ધ આક્ષેપો મૂક્યા. </span>
<span class='v AC25_3' data-id='AC25_3'><span class='v-num v-3'>3&nbsp;</span>તેઓએ ફેસ્તુસને તેઓના માટે કંઈક કરવા કહ્યું. તે યહૂદિઓ ઇચ્છતા હતા કે ફેસ્તુસ પાઉલને પાછો યરૂશાલેમ મોકલે. તેઓ પાસે પાઉલને રસ્તામાં જ મારી નાખવાની યોજના હતી. </span>
<span class='v AC25_4' data-id='AC25_4'><span class='v-num v-4'>4&nbsp;</span>પરંતુ ફેસ્તુસે જવાબ આપ્યો, “ના! પાઉલને કૈસરિયામાં રાખવામાં આવશે. હું જલદીથી મારી જાતે કૈસરિયા જઈશ. </span>
<span class='v AC25_5' data-id='AC25_5'><span class='v-num v-5'>5&nbsp;</span>તમારા કેટલાએક આગેવાનોએ મારી સાથે જવું જોઈએ. જો તેણે ખરેખર કંઈક ખોટું કર્યું હોય તો તેઓ ત્યાં કૈસરિયામાં તે માણસ વિરૂદ્ધ તહોમત મૂકી શકે છે.” </span></div>
<div class='p'>
<span class='v AC25_6' data-id='AC25_6'><span class='v-num v-6'>6&nbsp;</span>ફેસ્તુસ યરૂશાલેમમાં આઠ કે દસ દિવસો રહ્યો. પછી તે કૈસરિયા પાછો ગયો. બીજે દિવસે ફેસ્તુસે સૈનિકોને તેની આગળ પાઉલને લાવવા માટે કહ્યું. ફેસ્તુસ ન્યાયાસન પર બેઠો હતો. </span>
<span class='v AC25_7' data-id='AC25_7'><span class='v-num v-7'>7&nbsp;</span>પાઉલ ઓરડામાં આવ્યો હતો. જે યહૂદિઓ યરૂશાલેમથી આવ્યાં હતા તેઓ તેની આજુબાજુ ઊભા, ઘણા ગંભીર આક્ષેપો તેની વિરૂદ્ધ મૂક્યા. પણ તેઓ આમાંનું કશું પણ સાબિત કરી શક્યા નહિ. </span>
<span class='v AC25_8' data-id='AC25_8'><span class='v-num v-8'>8&nbsp;</span>પાઉલે પોતાના બચાવ માટે જે કહ્યું તે આ છે. “મેં યહૂદિઓના નિયમ વિરૂદ્ધ, મંદિર વિરૂદ્ધ કે કૈસર વિરૂદ્ધ કશું ખોટું કર્યુ નથી.” </span></div>
<div class='p'>
<span class='v AC25_9' data-id='AC25_9'><span class='v-num v-9'>9&nbsp;</span>પરંતુ ફેસ્તસની ઈચ્છા યહૂદિઓને ખુશ કરવાની હતી. તેથી તેણે પાઉલને પૂછયું, “તારી ઈચ્છા યરૂશાલેમ જવાની છે? તું ઇચ્છે છેકે હું ત્યાં આ તહોમતો વિષે તારો ન્યાય કરું?” </span></div>
<div class='p'>
<span class='v AC25_10' data-id='AC25_10'><span class='v-num v-10'>10&nbsp;</span>પાઉલે કહ્યું, “હમણાં હું કૈસરના ન્યાયાસન આગળ ઊભો છું. જ્યાં મારો ન્યાય થવો જોઈએ તે જ જગ્યા આ છે. મેં યહૂદિઓનું કશું ખોટું કર્યુ નથી. તમે જાણો છો આ સાચું છે. </span>
<span class='v AC25_11' data-id='AC25_11'><span class='v-num v-11'>11&nbsp;</span>જો કાયદો કહેતો હોય કે મારે મરી જવું જોઈએ, તો હું મરવા માટે સંમત છું. હું મૃત્યુમાંથી બચવા માટે કહેતો નથી. પણ જો આ તહોમતો સાચા ના હોય તો પછી મને કોઈ વ્યક્તિ આ યહૂદિઓને હવાલે કરી શકે નહિ, ના! હું મારો કેસ કૈસર સાંભળે એમ ઈચ્છું છું!” </span></div>
<div class='p'>
<span class='v AC25_12' data-id='AC25_12'><span class='v-num v-12'>12&nbsp;</span>ફેસ્તુસે આ બાબત વિષે તેના સલાહકારો સાથે વાત કરી. પછી તેણે કહ્યું, “તેથી તુ કૈસર પાસે જા અને તેને મળ!” </span></div>
<div class='s'>હેરોદ અગ્રીપ આગળ પાઉલ </div>
<div class='p'>
<span class='v AC25_13' data-id='AC25_13'><span class='v-num v-13'>13&nbsp;</span>થોડા દિવસો પછી અગ્રીપા રાજા અને બરનિકા ફેસ્તુસની મુલાકાતે કૈસરિયા આવ્યા. </span>
<span class='v AC25_14' data-id='AC25_14'><span class='v-num v-14'>14&nbsp;</span>તેઓ ત્યાં ઘણા દિવસો રહ્યા. ફેસ્તુસે રાજાને પાઉલ સંબંધી કહ્યું, “ત્યાં એક માણસ છે જેને ફેલિકસે કારાવાસમાં પૂર્યો છે. </span>
<span class='v AC25_15' data-id='AC25_15'><span class='v-num v-15'>15&nbsp;</span>જ્યારે હું યરૂશાલેમ ગયો ત્યારે મુખ્ય યાજકોએ તથા યહૂદિઓના વડીલોએ ત્યાં તેની વિરૂદ્ધ તહોમતો મૂક્યા. આ યહૂદિઓ મને તેના મૃત્યુનો હૂકમ કરવા ઇચ્છતા હતા. </span>
<span class='v AC25_16' data-id='AC25_16'><span class='v-num v-16'>16&nbsp;</span>પરંતુ મેં જવાબ આપ્યો. ‘જ્યારે કોઈ માણસ પર કંઈક ખોટું કરવાના તહોમતો મૂકવામાં આવે તો રોમનો બીજા લોકોને તે માણસનો ન્યાય કરવા માટે આપતા ન હતા. પ્રથમ તે માણસને જે માણસોએ તેની સામે ફરિયાદ કરી હોય તેનો સામનો કરવાની તક આપવી જોઈએ. અને તેને તેઓએ તેની વિરૂદ્ધ કરેલી ફરિયાદોનો બચાવ તેની જાતે કરવાની પરવાનગી પણ આપવી જોઈએ.’ </span></div>
<div class='p'>
<span class='v AC25_17' data-id='AC25_17'><span class='v-num v-17'>17&nbsp;</span>“તેથી આ યહૂદિઓ અહીં કૈસરિયા ન્યાય માટે આવ્યા. અને મેં સમય ગુમાવ્યો નહિ. બીજે દિવસે હું ન્યાયાસનની બેઠક પર બેઠો અને હુકમ કર્યો કે તે માણસને અંદર લાવવામાં આવે. </span>
<span class='v AC25_18' data-id='AC25_18'><span class='v-num v-18'>18&nbsp;</span>યહૂદિઓ ઊભા થયા અને તેની સામે તહોમત મૂક્યું. પણ યહૂદિઓએ કોઇ ખરાબ ગુનાઓ વિષે ફરિયાદ કરી નહિ. હું ધારતો હતો કે તેઓ કરશે. </span>
<span class='v AC25_19' data-id='AC25_19'><span class='v-num v-19'>19&nbsp;</span>તેઓએ જે વાતો કહી, તે તેઓના પોતાના ધર્મ અને ઈસુ નામના માણસ વિષે હતી. ઈસુ મૃત્યુ પામ્યો છે છતાં પાઉલે દાવો કર્યો કે તે હજુય જીવે છે. </span>
<span class='v AC25_20' data-id='AC25_20'><span class='v-num v-20'>20&nbsp;</span>હું આ બાબત વિષે વધું જાણતો ન હતો. તેથી મેં પ્રશ્રો પૂછયા નહિ. પણ મેં પાઉલને પૂછયું, ‘તારી ઈચ્છા યરૂશાલેમમાં જઈને આ બાબતમાં ન્યાય કરવાની છે?’ </span>
<span class='v AC25_21' data-id='AC25_21'><span class='v-num v-21'>21&nbsp;</span>પણ પાઉલે કૈસરિયામાં જ રાખવા માટે કહ્યું. તે પાદશાહ પાસેથી નિર્ણય ઇચ્છે છે. તેથી મેં હુકમ કર્યો કે જ્યાં સુધી હું તેને રોમમાં કૈસર પાસે ન મોકલી શકું ત્યાં સુધી તેને કેદમાં રાખવો.” </span></div>
<div class='p'>
<span class='v AC25_22' data-id='AC25_22'><span class='v-num v-22'>22&nbsp;</span>અગ્રીપાએ ફેસ્તુસને કહ્યું, “આ માણસને સાંભળવો મને પણ ગમશે.” </span></div>
<div class='p'>
<span class='v AC25_22' data-id='AC25_22'>ફેસ્તુસે કહ્યું, “આવતીકાલે તું એને સાંભળી શકીશ!” </span></div>
<div class='p'>
<span class='v AC25_23' data-id='AC25_23'><span class='v-num v-23'>23&nbsp;</span>બીજે દિવસે અગ્રીપા અને બરનિકા દેખાયા. તેઓ ઘણા મહત્વના લોકો હોય તે રીતે વસ્ત્રો પરિધાન કરીને દબદબાથી ર્વત્યા. અગ્રીપા અને બરનિકા લશ્કરના અધિકારીઓ અને કૈસરિયાના મહત્વના લોકો ન્યાયાલય ખંડમાં ગયા. ફેસ્તુસે પાઉલને અંદર લાવવા સૈનિકોને હુકમ કર્યો. </span></div>
<div class='p'>
<span class='v AC25_24' data-id='AC25_24'><span class='v-num v-24'>24&nbsp;</span>ફેસ્તુસે કહ્યું, “રાજા અગ્રીપા અને તમે બધા લોકો અહી અમારી સાથે ભેગા થયા છો, તમે આ માણસને જુઓ છો. યરૂશાલેમના તથા અહીંના આ બધા યહૂદિ લોકોએ મને તેના વિષે ફરિયાદ કરી છે. જ્યારે તેઓએ તેના વિષે ફરિયાદ કરી ત્યારે તેઓએ પોકાર કર્યો કે, તેને મારી નાખવો જોઈએ. </span>
<span class='v AC25_25' data-id='AC25_25'><span class='v-num v-25'>25&nbsp;</span>મેં જ્યારે તેનો ન્યાય કર્યો. મને કંઈ ખોટું જણાયું નહી, મને તેને મોતનો હુકમ કરવા કોઈ કારણ જણાયું નહિ. પણ તેણે તેની જાણ તેની જાતે કરવા કહ્યું કે તેનો ન્યાય કૈસર વડે થવો જોઈએ. તેથી મેં તેને રોમ મોકલવાનો નિર્ણય કર્યો. </span>
<span class='v AC25_26' data-id='AC25_26'><span class='v-num v-26'>26&nbsp;</span>પણ મારી પાસે તેની વિરૂદ્ધ કૈસરને લખવા માટે કોઇ ચોક્કસ બાબત ન હતી તેથી હું તમારા બધાની આગળ ખાસ કરીને રાજા અગ્રીપા પાસે લાવ્યો છું. કારણ કે તેણે કંઈ ખોટું કર્યુ નથી. હું આશા રાખું છું કે તું તેને પ્રશ્ર કર અને મને કૈસરને કંઈક લખવા દે. </span>
<span class='v AC25_27' data-id='AC25_27'><span class='v-num v-27'>27&nbsp;</span>હું વિચારું છું કે બંદીવાનને કૈસર પાસે તેની વિરૂદ્ધ કોઇ જાતના આરોપો દર્શાવ્યા વિના મોકલવો તે મૂર્ખતા છે. મને એ અયોગ્ય લાગે છે.” </span></div></div>
<div class='footnotes'>

</div>
<div class='footer'><div class='nav'>
<a class='prev' href='AC24.html'></a>
<a class='home' href='index.html'></a>
<a class='next' href='AC26.html'></a>
</div></div>
</body></html>
