<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>પવિત્ર બાઇબલ 2 રાજાઓનું 23</title>
<link href='rekha.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location rekha' href='K2.html'> 2 રાજાઓનું 23 </a>
<a class='prev' href='K222.html'>  </a>
<a class='next' href='K224.html'>  </a>
</div></div>
<div class='chapter section K223 guj2009 guj K2 rekha' dir='ltr' data-id='K223' data-nextid='K224' data-previd='K222' lang='gu'> 

<div class='c'>23</div>
<div class='s'>લોકોએ નિયમ સાંભળ્યો </div>
<div class='p'>
<span class='v K223_1' data-id='K223_1'><span class='verse1 v-num v-1'>1&nbsp;</span>ત્યારબાદ રાજાએ પોતાની સાથે યહોવાના મંદિરમાં આવવા માટે સંદેશવાહકો મોકલીને યરૂશાલેમના તથા યહૂદાના વડીલો તથા આગેવાનોને બોલાવ્યા. </span>
<span class='v K223_2' data-id='K223_2'><span class='v-num v-2'>2&nbsp;</span>યરૂશાલેમ અને યહૂદાના સર્વ યાજકો, પ્રબોધકો, અને નાનાથી મોટા સર્વ લોકો મંદિર આગળ ભેગા થયા. રાજાએ તેઓની આગળ મંદિરમાંથી મળી આવેલું દેવના <span class='bk'>નિયમશાસ્ત્રનું પુસ્તક</span> પૂરેપૂરું વાચી સંભળાવ્યું. </span></div>
<div class='p'>
<span class='v K223_3' data-id='K223_3'><span class='v-num v-3'>3&nbsp;</span>ત્યારબાદ રાજાએ મંચ પર ઊભા રહીને, તેમને યહોવાને અનુસરવાનું કહ્યું. અને તેના બધા આદેશો અને હુકમોનું પાલન કરવાનું અને તેમની બધી સુચનાઓને તેમના પૂર્ણ હૃદયથી અને તેમના પૂર્ણ આત્માથી અનુસરવાનું કહ્યું. અને એ રીતે આ પુસ્તકમાં લખેલા કરારની શરતોનો પૂરેપૂરો અમલ કરવાની પ્રતિજ્ઞા કરી; અને બધા લોકોએ પણ એ કરારનું પાલન કરવાની પ્રતિજ્ઞા લીધી. </span></div>
<div class='p'>
<span class='v K223_4' data-id='K223_4'><span class='v-num v-4'>4&nbsp;</span>એ પછી રાજાએ વડા યાજક હિલ્કિયાને તથા મદદનીશ યાજકને તેમજ દ્વારના રક્ષકોને બઆલદેવની અશેરાદેવીની તેમજ આકાશનાં નક્ષત્રોની પૂજામાં વપરાતી બધી સામગ્રી યહોવાના મંદિરમાંથી હઠાવી લેવાનો હુકમ કર્યો, અને તે બધીને તેણે યરૂશાલેમ બહાર કિદ્રોનનાં કોતરમાં બાળી મુકાવી, અને તેની રાખ બેથેલ લઈ જવામાં આવી. </span></div>
<div class='p'>
<span class='v K223_5' data-id='K223_5'><span class='v-num v-5'>5&nbsp;</span>તેણે યહૂદાના રાજાઓએ, યહૂદાના નગરોમાંના અને યરૂશાલેમની આસપાસનાં ઉચ્ચસ્થાનોમાં ધૂપ અર્પણો કરવા નીમેલા વિધમીર્ર્ યાજકોને બરતરફ કર્યા, આમાં બધાં જેમણે બઆલમાં અર્પણો કર્યા હતા તે, સૂર્ય, ચંદ્ર, નક્ષત્રો અને આકાશના બધાં સમૂહોનો સમાવેશ થતો હતો. </span></div>
<div class='p'>
<span class='v K223_6' data-id='K223_6'><span class='v-num v-6'>6&nbsp;</span>યરૂશાલેમના મંદિરમાંથી અશેરાદેવીની મૂર્તિને યરૂશાલેમની બહાર કિદ્રોનના કોતરમાં લઈ જઈને બાળીને ભસ્મ કરી નાખી અને તેની રાખ ગાઝા નજીક સામાન્ય લોકોની કબરો પર ફેંકી દીધી. </span></div>
<div class='p'>
<span class='v K223_7' data-id='K223_7'><span class='v-num v-7'>7&nbsp;</span>તેણે યહોવાના મંદિરમાં આવેલું દેવદાસો અને દેવદાસીઓ માટેનું ઘર, જેમાં સ્રીઓ અશેરા માટે વસ્ત્રો વણતી, તે તોડી પાડયું. </span></div>
<div class='p'>
<span class='v K223_8' data-id='K223_8'><span class='v-num v-8'>8&nbsp;</span>યહૂદાના નગરોમાંથી તેણે બધા યાજકોને યરૂશાલેમમાં ભેગા કર્યા, અને ગેબાથી બેર-શેબા સુધી સર્વત્ર તેઓ જ્યાં જ્યાં અર્પણ સ્તંભ અને અર્પણ વેદીઓ હતી, તે બધાં તેણે ષ્ટ કર્યા. પછી તેણે નગરના શાસક યહોશુઆના દરવાજા પાસે આવેલા ઉચ્ચસ્થાનો તોડી નાખ્યા. જે મુખ્ય નગર દરવાજાની ડાબી બાજુએ હતો. </span>
<span class='v K223_9' data-id='K223_9'><span class='v-num v-9'>9&nbsp;</span>પરંતુ એ થાનકોના યાજકો યરૂશાલેમમાં આવેલી વેદીની પૂજા કરવા આવ્યા નહોતા, તેઓએ તેમના કુટુંબો વચ્ચે બેખમીર રોટલી ખાધી. </span></div>
<div class='p'>
<span class='v K223_10' data-id='K223_10'><span class='v-num v-10'>10&nbsp;</span>હવે પછી કોઈ પણ વ્યકિત પોતાના પુત્ર કે પુત્રીને મારી નાખીને તેનું બલિદાન તરીકે અર્પણ ન કરી શકે, કારણકે રાજાએ બેન-હિન્નોમની ખીણમાં આવેલી તોફેથની વેદીને પણ તોડી પાડી હતી. </span>
<span class='v K223_11' data-id='K223_11'><span class='v-num v-11'>11&nbsp;</span>તેણે નાથાન મેલેખના નિવાસસ્થાન પાસે મંદરિના મુખ્ય પ્રવેશદ્વાર આગળ આવેલી ઘોડાઓની પ્રતિમાઓને તોડી પાડી. તેણે સૂર્ય દેવને સમર્પિત થયેલા રથોને બાળી મૂક્યા. </span></div>
<div class='p'>
<span class='v K223_12' data-id='K223_12'><span class='v-num v-12'>12&nbsp;</span>આહાઝના ઉપરના ઓરડા પર યહૂદાના રાજાઓએ બંધાવેલી વેદીઓ હતી, તેને તોડી પાડી. ત્યાર પછી મંદિરના બંને આંગણામાં મનાશ્શાએ બાંધેલી બે વેદીઓ હતી, તે પણ તેણે તોડી નાખી, એ સર્વને ભાંગીને ભૂકો કર્યો અને એ ભૂકો કિદ્રોનની ખીણમાં ફેંકી દીધો. </span></div>
<div class='p'>
<span class='v K223_13' data-id='K223_13'><span class='v-num v-13'>13&nbsp;</span>વળી તેણે ઇસ્રાએલની પૂર્વ તરફના ઉચ્ચસ્થાનકો અપવિત્ર કર્યા. તે ઇસ્રાએલના સુલેમાન રાજાએ બંધાવેલી “વિનાશક ટેકરીઓની” દક્ષિણે હતાં જે તેણે આશ્તોરેથ માટે બંધાવી હતી જે સિદોનીઓની ભયાનક દેવી હતી, મોઆબીઓના ભયાનક દેવ કમોશ અને આમ્મોનીઓના ભયાનક દેવ, મિલ્કોમના સ્થાનકો પણ તોડી પાડ્યાં. </span>
<span class='v K223_14' data-id='K223_14'><span class='v-num v-14'>14&nbsp;</span>તેણે સ્તંભો તોડી પાડયા અને અશેરાદેવીનાં પ્રતીકો કાપી નાખ્યાં. તેઓ જે જગ્યાએ ઊભાં હતાં તે જગ્યાઓ માણાસોનાં હાડકાંઓથી પૂરી દીધી. </span></div>
<div class='p'>
<span class='v K223_15' data-id='K223_15'><span class='v-num v-15'>15&nbsp;</span>એ જ રીતે બેથેલની વેદી અને ઉચ્ચસ્થાનો, જે ઇસ્રાએલને પાપ કરવા પ્રેરનાર નબાટના પુત્ર યરોબઆમે બંધાવી હતી તેનો પણ તેણે નાશ કર્યો, તેના પથ્થરોને ભેગા કરીને ભાંગીને ભૂકો કરી ફેકી દીધો અને અશેરાદેવીની બધી નિશાનીઓને બાળી મૂકી. </span>
<span class='v K223_16' data-id='K223_16'><span class='v-num v-16'>16&nbsp;</span>જ્યારે યોશિયા બીજી તરફ ફર્યો ત્યારે તેણે એક ટેકરી પર કેટલીક કબરો જોઈ, આ રીતે, જે રીતે દેવના માણસે ભવિષ્યવાણી ભાખી હતી તે પ્રમાણે જ તેણે વેદીને ષ્ટ કરી. </span></div>
<div class='p'>
<span class='v K223_17' data-id='K223_17'><span class='v-num v-17'>17&nbsp;</span>અને તેણે પૂછયું, “ત્યાં પેલું સ્મારક શાનું છે?” </span></div>
<div class='p'>
<span class='v K223_17' data-id='K223_17'>નગરના લોકોએ કહ્યું, “એ તો જે દેવના માણસ એલિયાએ યહૂદાથી આવીને તમે બેથેલની વેદીના જે હાલ કર્યા તેની અગમ વાણી ભાખી હતી તેની કબર છે.” </span></div>
<div class='p'>
<span class='v K223_18' data-id='K223_18'><span class='v-num v-18'>18&nbsp;</span>તેણે કહ્યું, “એ ભલે રહી. કોઈ એનાં હાડકાં ખસેડશો નહિ.” તેથી તેઓએ તેનાં હાડકાં છોડી દીધાં અને સમરૂનથી આવેલા દેવના માણસનાં હાડકાંને પણ કોઈ અડયું નહિ. </span></div>
<div class='p'>
<span class='v K223_19' data-id='K223_19'><span class='v-num v-19'>19&nbsp;</span>વળી, યોશિયાએ સમરૂનનાં નગરોમાં ઇસ્રાએલના રાજાઓએ બનાવેલા ઉચ્ચસ્થાનકોનો નાશ કરીને જે યહવોનો રોષ વહોરી લીધો હતો, તે બધાંની પણ તેણે બેથેલમાં કરી હતી તેવી જ દશા કરી. </span></div>
<div class='p'>
<span class='v K223_20' data-id='K223_20'><span class='v-num v-20'>20&nbsp;</span>એ ટેકરી ઉપરનાં થાનકોના બધા યાજકોનો તેણે વેદીઓ પર વધ કર્યો, અને તે વેદીઓ પર તેણે માણસનાં હાડકાં બાળ્યાં, પછી તે યરૂશાલેમ પાછો ગયો. </span></div>
<div class='s'>પાસ્ખાપર્વ ઉજવતાં યહૂદાના લોકો </div>
<div class='p'>
<span class='v K223_21' data-id='K223_21'><span class='v-num v-21'>21&nbsp;</span>રાજાએ સમગ્ર પ્રજાને આ પ્રમાણે આજ્ઞા કરી, “તમારા દેવ યહોવાના માનમાં, <span class='bk'>કરારના આ પુસ્તકમાં</span> ઠરાવ્યા મુજબ, પાસ્ખાપર્વ ઊજવો.” </span></div>
<div class='p'>
<span class='v K223_22' data-id='K223_22'><span class='v-num v-22'>22&nbsp;</span>ન્યાયાધીશોના સમયથી કયારેય આવો પાસ્ખાપર્વ ઊજવાયો નહોતો, ઇસ્રાએલ કે યહૂદાના એક પણ રાજા દ્વારા પણ નહિ. </span>
<span class='v K223_23' data-id='K223_23'><span class='v-num v-23'>23&nbsp;</span>પણ યોશિયાના અમલના 18મે વષેર્ જ આ પાસ્ખાપર્વ યહોવાના માનમાં યરૂશાલેમમાં ઊજવાયો. </span></div>
<div class='p'>
<span class='v K223_24' data-id='K223_24'><span class='v-num v-24'>24&nbsp;</span>આ ઉપરાંત યોશિયાએ યાજક હિલ્કિયાને યહોવાના મંદિરમાંથી મળેલી પોથીમાંના નિયમશાસ્ત્રાનાં વચનોનું પાલન કરવા માટે કહ્યું અને બધાં તાંત્રિકો, મેલી વિદ્યાના ઉપાસકો, કુળદેવો અને યહૂદાના પ્રદેશમાં અને યરૂશાલેમમાં જોવામાં આવતી બધી મૂર્તિઓ જે અનાદરને પાત્ર હોય તે બધી બાળી નાખીને તેનો નાશ કરીને તે જગ્યા સાફ કરી નાખી. </span></div>
<div class='p'>
<span class='v K223_25' data-id='K223_25'><span class='v-num v-25'>25&nbsp;</span>એના પહેલાં કે પછી એવો કોઈ રાજા થયો નથી, જેણે મૂસાના નિયમશાસ્ત્રનું પાલન કરીને પૂરા હૃદયથી અને સંપૂર્ણ બળથી યહોવાની ભકિત કરી હોય. </span></div>
<div class='p'>
<span class='v K223_26' data-id='K223_26'><span class='v-num v-26'>26&nbsp;</span>તેમ છતાં મનાશ્શાના ખરાબ કૃત્યોને કારણે યહૂદા વિરૂદ્ધ યહોવાને ચઢેલો ભારે રોષ હજુ શમ્યો ન હતો. </span>
<span class='v K223_27' data-id='K223_27'><span class='v-num v-27'>27&nbsp;</span>યહોવાએ જાહેર કર્યુ કે, “હું યહૂદીઓને પણ ઇસ્રાએલીઓની જેમ મારા સાન્નિધ્યથી દૂર હડસેલી મુકીશ. મેં પસંદ કરેલા આ નગર યરૂશાલેમને તેમજ યહોવાના જે મંદિરને વિષે મેં એમ કહ્યું હતું કે, ‘ત્યાં મારું નામ કાયમ રહેશે.’ તેને પણ હું દૂર કરીશ.” </span></div>
<div class='p'>
<span class='v K223_28' data-id='K223_28'><span class='v-num v-28'>28&nbsp;</span>યહૂદાના રાજા યોશિયાનાઁ શાસનનાં બીજા બનાવો <span class='bk'>યહૂદાના રાજાઓના ઇતિહાસ</span> નામક પુસ્તકમાં લખાયેલાઁ છે. </span></div>
<div class='s'>યોશિયાનું મૃત્યુ </div>
<div class='p'>
<span class='v K223_29' data-id='K223_29'><span class='v-num v-29'>29&nbsp;</span>એના અમલ દરમ્યાન મિસરના રાજા ફારુન નકોહ આશ્શૂરના રાજાને મદદ કરવા ફ્રાત નદી આગળ જવા નીકળ્યો હતો અને રાજા યોશિયાએ તેને માર્ગમાં અટકાવ્યો હતો; નકોહ રાજાએ તેને જોયો ત્યારે તેણે એને મગિદ્દોમાં મારી નાખ્યો. </span>
<span class='v K223_30' data-id='K223_30'><span class='v-num v-30'>30&nbsp;</span>તેના અધિકારીઓ તેના મૃતદેહને રથમાં મૂકીને મગિદ્દોથી યરૂશાલેમ લાવ્યા અને તેના મૃત્યુ અગાઉથી તેણે પસંદ કરી રાખેલી કબરમાં તેને દફનાવ્યો. </span></div>
<div class='p'>
<span class='v K223_30' data-id='K223_30'>પછી તેના પુત્ર યહોઆહાઝને તેના પિતાની જગ્યાએ નવા રાજા તરીકે પસંદ કરીને અભિષ્કિત કર્યો. </span></div>
<div class='s'>યહૂદાનો નવો રાજા યહોઆહાઝ </div>
<div class='p'>
<span class='v K223_31' data-id='K223_31'><span class='v-num v-31'>31&nbsp;</span>યહૂદાનો નવો રાજા યહોઆહાઝ ગાદીએ બેઠો, ત્યારે તે ત્રેવીસ વર્ષનો હતો, તેણે યરૂશાલેમમાં ત્રણ મહિના રાજ કર્યું, તેની માતાનું નામ હમૂટાલ હતું. તે લિબ્નાહના યમિર્યાની પુત્રી હતી. </span>
<span class='v K223_32' data-id='K223_32'><span class='v-num v-32'>32&nbsp;</span>યહોઆહાઝે પોતાના પિતૃઓની જેમ યહોવાની દૃષ્ટિએ અયોગ્ય ગણાય એવું આચરણ કર્યું. </span></div>
<div class='p'>
<span class='v K223_33' data-id='K223_33'><span class='v-num v-33'>33&nbsp;</span>ફારુન નકોહે તેને યરૂશાલેમ કબજે કરતો અટકાવવા માટે હમાથમાં કેદ પકડયો અને પછી તેણે દેશ પર 7,500 પાઉંડ ચાંદી અને 75 પાઉંડ સોનાનો કર નાખ્યો. </span></div>
<div class='p'>
<span class='v K223_34' data-id='K223_34'><span class='v-num v-34'>34&nbsp;</span>ફારુને યોશિયાના પુત્ર એલ્યાકીમને તેના પિતા યોશિયા પછી રાજા બનાવ્યો અને તેનું નામ બદલીને યહોયાકીમ રાખ્યું. યહોઆહાઝને તે મિસર લઈ ગયો અને ત્યાં તેનું અવસાન થયું. </span>
<span class='v K223_35' data-id='K223_35'><span class='v-num v-35'>35&nbsp;</span>યહોયાકીમે ફારુનને સોનું અને ચાંદી આપ્યાં.પરંતુ લોકો પર, તેમના દરજ્જા પ્રમાણે કર નાખ્યો, તેણે તેમ કર્યું જેથી તે ફારુનની માંગોને પહોંચી વળે. </span></div>
<div class='p'>
<span class='v K223_36' data-id='K223_36'><span class='v-num v-36'>36&nbsp;</span>યહોયાકીમ ગાદીએ આવ્યો ત્યારે તેની ઉંમર 25 વર્ષની હતી. અને તેણે યરૂશાલેમમાં 11 વર્ષ રાજ કર્યુ. તેની માતાનું નામ ઝબીદાહ હતું અને તે રૂમાહના પેદાયાની પુત્રી હતી. </span>
<span class='v K223_37' data-id='K223_37'><span class='v-num v-37'>37&nbsp;</span>યહોયાકીમે પોતાના પિતૃઓની જેમ યહોવાની દૃષ્ટિએ અયોગ્ય ગણાય તેવું આચરણ કર્યું. </span></div></div>
<div class='footnotes'>

</div>
<div class='footer'><div class='nav'>
<a class='prev' href='K222.html'></a>
<a class='home' href='index.html'></a>
<a class='next' href='K224.html'></a>
</div></div>
</body></html>
