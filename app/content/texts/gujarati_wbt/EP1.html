<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>પવિત્ર બાઇબલ એફેસીઓ 1</title>
<link href='rekha.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location rekha' href='EP.html'> એફેસીઓ 1 </a>
<a class='prev' href='GL6.html'>  </a>
<a class='next' href='EP2.html'>  </a>
</div></div>
<div class='chapter section EP1 guj2009 guj EP rekha' dir='ltr' data-id='EP1' data-nextid='EP2' data-previd='GL6' lang='gu'><div class='mt'>એફેસીઓને પત્ર  
</div>
<div class='c'>1</div>
<div class='p'>
<span class='v EP1_1' data-id='EP1_1'><span class='verse1 v-num v-1'>1&nbsp;</span>ઈસુ ખ્રિસ્તનો પ્રેરિત પાઉલ તરફથી કુશળતા હો. દેવની ઈચ્છાથી હું પ્રેરિત થયો છું. એફેસસમાં રહેલા, ઈસુ ખ્રિસ્તમાં વિશ્વાસ ઘરાવતા, સર્વ દેવના સંતો પ્રતિ. </span></div>
<div class='p'>
<span class='v EP1_2' data-id='EP1_2'><span class='v-num v-2'>2&nbsp;</span>આપણા દેવ બાપ અને પ્રભુ ખ્રિસ્ત તરફથી તમને કૃપા અને શાંતિ થાઓ. </span></div>
<div class='s'>ખ્રિસ્તમાં આત્મિક આશીર્વાદ </div>
<div class='p'>
<span class='v EP1_3' data-id='EP1_3'><span class='v-num v-3'>3&nbsp;</span>આપણા પ્રભુ ઈસૂ ખ્રિસ્તનો દેવ તથા બાપ સ્તુત્ય હો. તેણે સ્વર્ગીય સ્થાનોમાં દરેક આત્મિક આશીર્વાદથી આપણને ખ્રિસ્તમાં આશીર્વાદિત કર્યા છે. </span>
<span class='v EP1_4' data-id='EP1_4'><span class='v-num v-4'>4&nbsp;</span>વિશ્વનું સર્જન થયું તે પહેલા ખ્રિસ્તમાં દેવે અમને પસંદ કર્યા છે. દેવે અમને તેની પાસે પવિત્ર અને નિર્દોષ થઈએ તે માટે પસંદ કર્યા. </span>
<span class='v EP1_5' data-id='EP1_5'><span class='v-num v-5'>5&nbsp;</span>અને ઈસુ ખ્રિસ્તમાં પ્રસ્થાપિત દેવે, વિશ્વનું સર્જન થયું તે પહેલા પણ આપણને તેના સંતાન બનાવવા નકકી કર્યુ. દેવ આમ કરવા ઈચ્છતો હતો. અને તેમ કરવાથી તે પ્રસન્ન હતો. </span>
<span class='v EP1_6' data-id='EP1_6'><span class='v-num v-6'>6&nbsp;</span>તેની અદભુત કૃપાને કારણે દેવનો મહિમા થયો. દેવે તેની આ કૃપા આપણને મુક્ત રીતે અને ઊદારતાથી આપી. આપણને આ કૃપા તેણે ખ્રિસ્તમાં આપી, એ ખ્રિસ્ત કે જેને તે ચાહે છે. </span></div>
<div class='p'>
<span class='v EP1_7' data-id='EP1_7'><span class='v-num v-7'>7&nbsp;</span>ખ્રિસ્તમય આપણો તેના રકતથી ઉદ્ધાર થયો. દેવની સમૃદ્ધ કૃપાથી આપણને પાપોની માફી મળી છે. </span>
<span class='v EP1_8' data-id='EP1_8'><span class='v-num v-8'>8&nbsp;</span>દેવે તે કૃપા આપણને ઊદારતાથી અને મુક્તપને આપી. તેની રહસ્યપૂર્ણ યોજનાની માહિતી દેવે આપણને પૂરી સમજ અને જ્ઞાનથી આપી. </span>
<span class='v EP1_9' data-id='EP1_9'><span class='v-num v-9'>9&nbsp;</span>આપણે તેના ગૂઢ રહસ્યોને જાણીએ. આ બધી જ દેવની ઈચ્છા હતી. અને ખ્રિસ્ત થકી આમ કરવાનું તેનું આયોજન હતું. </span>
<span class='v EP1_10' data-id='EP1_10'><span class='v-num v-10'>10&nbsp;</span>દેવની યોજના યોગ્ય સમયે તેના આયોજનને પરિપૂર્ણ કરવાની હતી. દેવનું આયોજન હતું કે ઈસુ ખ્રિસ્તમાં સ્વર્ગમાંની અને પૃથ્વીની દરેક વસ્તુનું એકીકરણ થાય. </span></div>
<div class='p'>
<span class='v EP1_11' data-id='EP1_11'><span class='v-num v-11'>11&nbsp;</span>ખ્રિસ્તમાં આપણે દેવના લોકો તરીકે પસંદ કરાયા. દેવે આપણને તેના વારસો બનાવવાનું આયોજન ક્યારનું ય કર્યુ હતું. કારણ કે દેવ એ જ ઈચ્છતો હતો. અને દેવ એક છે જે ઈચ્છે છે અને માંગે છે તેને અનુરૂપ બધી વસ્તુઓને કરી શકે છે. </span>
<span class='v EP1_12' data-id='EP1_12'><span class='v-num v-12'>12&nbsp;</span>જેઓને ખ્રિસ્તમાં આશા હતી તેવા આપણે સૌથી પહેલા લોકો હતા. અને આપણે દેવના મહિમાની સ્તુતિ કરીએ તે માટે આપણે પસંદ કરાયા હતા. </span>
<span class='v EP1_13' data-id='EP1_13'><span class='v-num v-13'>13&nbsp;</span>તમારી સાથે પણ આવું જ છે. તમે સત્યનું વચન તમારા તારણની સુવાર્તા સાભળી. જ્યારે તમે આ સુવાર્તા સાંભળી ત્યારે તમે ખ્રિસ્તમાં વિશ્વાસ કર્યો. અને ખ્રિસ્ત થકી દેવે પવિત્ર આત્મા રૂપે પોતાનું ચિહન તમારામાં પ્રસ્થાપિત કર્યુ. આમ કરવાનું દેવે વચન આપ્યું હતું. </span>
<span class='v EP1_14' data-id='EP1_14'><span class='v-num v-14'>14&nbsp;</span>દેવે તેના લોકોને જે વચન આપ્યું છે તે પરિપૂર્ણ થશે, તેની ખાતરી તે આ પવિત્ર આત્મા છે. જે લોકો દેવના છે તેઓને આના થકી સંપૂર્ણ મુક્તિ પ્રાપ્ત થશે. આ સર્વનો ધ્યેય દેવના મહિમાને માટે સ્તુતિ કરવાનો છે. </span></div>
<div class='s'>પાઉલની પ્રાર્થના </div>
<div class='p'>
<span class='v EP1_15 EP1_16' data-id='EP1_15'><span class='v-num v-15-16'>15-16&nbsp;</span>આ કારણે જ મારી પ્રાર્થનામાં હમેશા હું તમને યાદ કરું છું. તમારા માટે દેવનો આભાર માનું છું. જ્યારથી મેં પ્રભુ ઈસુમાં તમારો વિશ્વાસ અને દેવના લોકો પ્રત્યેના તમારા પ્રેમ વિષે સાંભળ્યું છે ત્યારથી મેં હમેશા આમ કર્યુ છે. </span>
<span class='v EP1_17' data-id='EP1_17'><span class='v-num v-17'>17&nbsp;</span>મેં હમેશા આપણા પ્રભુ ઈસૂ ખ્રિસ્તના દેવ-મહિમાવાન પિતાને પ્રાર્થના કરી છે. મેં પ્રાર્થના કરી છે કે તેઓ તમને એવી આત્મિય સમજ આપશે જે તમને દેવનો સાચો પરિચય કરાવે-એ પરિચય કે જેનું દર્શન તેણે કરાવ્યું છે. </span></div>
<div class='p'>
<span class='v EP1_18' data-id='EP1_18'><span class='v-num v-18'>18&nbsp;</span>હું પ્રાર્થના કરું છું કે તમારા હૃદયમાં વિશિષ્ટ સમજણનો ઉદય થાય ત્યારે દેવે આપણને પ્રદાન કરવા જે આશા માટે બોલાવ્યા છે તેને તમે ઓળખી શકશો. તમે એ પણ જાણી શકશો કે દેવે તેના પવિત્ર લોકો માટે જે આશીર્વાદનું વચન આપ્યું છે તે સમૃદ્ધ અને મહિમાવંત છે. </span>
<span class='v EP1_19' data-id='EP1_19'><span class='v-num v-19'>19&nbsp;</span>અને તમે જાણશો કે વિશ્વાસી લોકો માટે દેવની શક્તિ મહાન છે. આ શક્તિ એ મહાન સાર્મથ્ય છે. </span>
<span class='v EP1_20' data-id='EP1_20'><span class='v-num v-20'>20&nbsp;</span>જેનો ઉપયોગ દેવે ખ્રિસ્તને મૂએલાંમાંથી ઉઠાડવા માટે કર્યો હતો. દેવે ખ્રિસ્તને સ્વર્ગમાં પોતાની જમણી બાજુ સ્થાન આપ્યું છે. </span>
<span class='v EP1_21' data-id='EP1_21'><span class='v-num v-21'>21&nbsp;</span>બધા જ રાજ્યસત્તા, અધિકારીઓ, પરાક્રમ, અને રાજાઓ કરતા પણ વધારે મહત્વનું સ્થાન આપ્યું છે. આ વિશ્વ કે આના પછીના વિશ્વમાં કોઈનાં પણ સાર્મથ્ય કરતા ખ્રિસ્તનું સાર્મથ્ય વધુ મહિમા ઘરાવે છે. </span>
<span class='v EP1_22' data-id='EP1_22'><span class='v-num v-22'>22&nbsp;</span>દેવે બધી જ વસ્તુઓને ખ્રિસ્તના સાર્મથ્ય નીચે મૂકી, અને દેવે સર્વ પર તેને મંડળીના શિર તરીકે (અધિપતિ) નિર્માણ કર્યો. </span>
<span class='v EP1_23' data-id='EP1_23'><span class='v-num v-23'>23&nbsp;</span>મંડળી ખ્રિસ્તનું શરીર છે. ખ્રિસ્ત થકી મંડળી ભરપૂર છે. તે સઘળાંને સર્વ પ્રકારે પરિપૂર્ણ કરે છે. </span></div></div>
<div class='footnotes'>

</div>
<div class='footer'><div class='nav'>
<a class='prev' href='GL6.html'></a>
<a class='home' href='index.html'></a>
<a class='next' href='EP2.html'></a>
</div></div>
</body></html>
