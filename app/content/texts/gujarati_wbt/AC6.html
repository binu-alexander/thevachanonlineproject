<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>પવિત્ર બાઇબલ પ્રેરિતોનાં કૃત્યો 6</title>
<link href='rekha.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location rekha' href='AC.html'> પ્રેરિતોનાં કૃત્યો 6 </a>
<a class='prev' href='AC5.html'>  </a>
<a class='next' href='AC7.html'>  </a>
</div></div>
<div class='chapter section AC6 guj2009 guj AC rekha' dir='ltr' data-id='AC6' data-nextid='AC7' data-previd='AC5' lang='gu'> 

<div class='c'>6</div>
<div class='s'>વિશિષ્ટ કાર્ય માટે સાત માણસની પસંદગી </div>
<div class='p'>
<span class='v AC6_1' data-id='AC6_1'><span class='verse1 v-num v-1'>1&nbsp;</span>વધારે ને વધારે લોકો ઈસુના શિષ્યો થવા લાગ્યા પરંતુ આ સમય દરમ્યાન જ, ગ્રીક ભાષી યહૂદિઓએ બીજા યહૂદિઓને દલીલો કરી. તેઓએ ફરીયાદ કરી કે રોજ શિષ્યોને જે વહેંચવામાં આવે છે તેમાંથી તેઓની વિધવાઓને તેઓનો ભાગ મળતો નથી. </span>
<span class='v AC6_2' data-id='AC6_2'><span class='v-num v-2'>2&nbsp;</span>તે બાર પ્રેરિતોએ આખા સમૂહને બોલાવ્યો. </span></div>
<div class='p'>
<span class='v AC6_2' data-id='AC6_2'>પ્રેરિતોએ તેઓને કહ્યું, “દેવના વચનોનો બોધ આપવાનું આપણું કામ અટકી ગયું છે. તે સારું નથી. લોકોને કંઈક ખાવાનું વહેંચવામાં મદદ કરવા કરતાં દેવના વચનોનો બોધ આપવાનું ચાલુ રાખવું તે વધારે સારું છે. </span>
<span class='v AC6_3' data-id='AC6_3'><span class='v-num v-3'>3&nbsp;</span>તેથી ભાઈઓ, તમારા પોતાનામાંથી સાત માણસો પસંદ કરો. લોકો જેને સારા માણસો કહે તેવા તે હોવા જોઈએ. તેઓ આત્માથી ભરપૂર અને જ્ઞાનથી ભરપૂર હોવા જોઈએ. આપણે તેઓને આ કામ કરવાનું સોંપીશું. </span>
<span class='v AC6_4' data-id='AC6_4'><span class='v-num v-4'>4&nbsp;</span>પછી આપણે આપણો બધો સમય પ્રાર્થનામાં તથા વાતની (પ્રભુની) સેવા કરવામાં વાપરી શકીશું.” </span></div>
<div class='p'>
<span class='v AC6_5' data-id='AC6_5'><span class='v-num v-5'>5&nbsp;</span>સમગ્ર સમૂહને આ વિચાર ગમ્યો. તેથી તેઓએ સાત પુરુંષોની પસંદગી કરી. સ્તેફન (વિશ્વાસથી અને પવિત્ર આત્માથી ભરપૂર માણસ) ફિલિપ, પ્રોખરસ, નિકાનોર, તીમોન, પાર્મિનાસ, અને નિકોલાઉસ (અંત્યોખનો યહૂદિ થયેલો માણસ). </span>
<span class='v AC6_6' data-id='AC6_6'><span class='v-num v-6'>6&nbsp;</span>પછીથી તેઓએ આ માણસોને પ્રેરિતો સમક્ષ રજૂ કર્યા. પ્રેરિતોએ પ્રાર્થના કરી અને તેઓએ તેઓના હાથ તેઓના પર મૂક્યા. </span></div>
<div class='p'>
<span class='v AC6_7' data-id='AC6_7'><span class='v-num v-7'>7&nbsp;</span>દેવની વાતોને વધારે ને વધારે લોકો સુધી પ્રચાર થતો ગયો. યરૂશાલેમમાં શિષ્યાની સંખ્યા મોટી થતી ગઇ. યહૂદિ યાજકોના મોટા સમૂહો પણ વિશ્વાસને આધીન થયા. </span></div>
<div class='s'>સ્તેફનના વિરોધી યહૂદિઓ </div>
<div class='p'>
<span class='v AC6_8' data-id='AC6_8'><span class='v-num v-8'>8&nbsp;</span>સ્તેફનને મહાન આશીર્વાદ પ્રાપ્ત થયો. દેવે સ્તેફનને ચમત્કારો કરવાનું અને લોકોને દેવની સાબિતીઓ બતાવવાનું સાર્મથ્ય આપ્યું. </span>
<span class='v AC6_9' data-id='AC6_9'><span class='v-num v-9'>9&nbsp;</span>પરંતુ કેટલાક યહૂદિઓ આવ્યા અને સ્તેફનની સાથે દલીલો કરી. આ યહૂદિઓ સભામાંના હતા. તે સભા લિબર્તીની માટેની હતી. (આ સભા કુરેનીના યહૂદિઓ માટેની તથા આલેકસાંદ્રિયાના યહૂદિઓ માટેની હતી.) કિલીકિયા અને આસિયાના યહૂદિઓ તેઓની સાથે હતા. તેઓ બધાએ આવીને સ્તેફન સાથે દલીલો કરી. </span>
<span class='v AC6_10' data-id='AC6_10'><span class='v-num v-10'>10&nbsp;</span>પરંતુ સ્તેફન આત્માની પ્રેરણાથી જ્ઞાન સાથે બોલતો. તેના શબ્દો એટલા મક્કમ હતા કે યહૂદિઓ તેની સાથે દલીલો કરી શક્યા નહિ. </span></div>
<div class='p'>
<span class='v AC6_11' data-id='AC6_11'><span class='v-num v-11'>11&nbsp;</span>તેથી યહૂદિઓએ કેટલાક માણસોને કહેવા માટે ઊભા કર્યા, “અમે સાંભળ્યું છે કે સ્તેફન, મૂસા અને દેવની વિરૂદ્ધ બોલ્યો.” </span>
<span class='v AC6_12' data-id='AC6_12'><span class='v-num v-12'>12&nbsp;</span>આમ કરીને આ યહૂદિઓએ લોકોને, વડીલો તથા શાસ્ત્રીઓને મૂંઝવણમાં મૂંક્યા. તેઓ એટલા બધા ઉશ્કેરાયા કે તેઓએ આવીને સ્તેફનને પકડી લીધો. તેઓ તેને યહૂદિઓના બોધકોની સભામાં લઈ ગયા. </span></div>
<div class='p'>
<span class='v AC6_13' data-id='AC6_13'><span class='v-num v-13'>13&nbsp;</span>યહૂદિઓ સભામાં કેટલાક માણસોને લાવ્યા. તેઓએ આ માણસોને સ્તેફન વિષે જૂઠું બોલવાનું કહ્યું. તે માણસોએ કહ્યું, “આ માણસ (સ્તેફન) હંમેશા આ પવિત્ર જગ્યા માટે ખરાબ કહે છે અને હંમેશા તે મૂસાના નિયમશાસ્ત્ર વિરૂદ્ધ દુર્ભાષણ કરે છે. </span>
<span class='v AC6_14' data-id='AC6_14'><span class='v-num v-14'>14&nbsp;</span>અમે તેને કહેતાં સાંભળ્યો છે કે ઈસુ નાઝારી આ સ્થાનનો નાશ કરશે. તેણે એમ પણ કહ્યું છે કે મૂસાએ આપણને જે રીતરિવાજો આપ્યા છે તેને ઈસુ બદલી નાખશે.” </span>
<span class='v AC6_15' data-id='AC6_15'><span class='v-num v-15'>15&nbsp;</span>સભામાં બેઠેલા બધા લોકો સ્તેફન તરફ એકી નજરે જોઈ રહ્યા. તેનો ચહેરો એક દૂતના જેવો દેખાતો હતો અને તેઓએ તે જોયો. </span></div></div>
<div class='footnotes'>

</div>
<div class='footer'><div class='nav'>
<a class='prev' href='AC5.html'></a>
<a class='home' href='index.html'></a>
<a class='next' href='AC7.html'></a>
</div></div>
</body></html>
