<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>પવિત્ર બાઇબલ દાનિયેલ 8</title>
<link href='rekha.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location rekha' href='DN.html'> દાનિયેલ 8 </a>
<a class='prev' href='DN7.html'>  </a>
<a class='next' href='DN9.html'>  </a>
</div></div>
<div class='chapter section DN8 guj2009 guj DN rekha' dir='ltr' data-id='DN8' data-nextid='DN9' data-previd='DN7' lang='gu'> 

<div class='c'>8</div>
<div class='s'>દાનિયેલને થયેલુ બીજું સંદર્શન </div>
<div class='p'>
<span class='v DN8_1' data-id='DN8_1'><span class='verse1 v-num v-1'>1&nbsp;</span>રાજા બેલ્શાસ્સારના રાજ્યકાળના ત્રીજા વષેર્ મને દાનિયેલને અગાઉ જે સંદર્શન થયું હતું, તેના જેવું બીજું સંદર્શન થયું. </span>
<span class='v DN8_2' data-id='DN8_2'><span class='v-num v-2'>2&nbsp;</span>સંદર્શનમાં મે જોયું તો, હું એલામ પ્રાંતમાં આવેલા શુશાન ગઢમાં હતો. હું ઉલાય નદીને કાંઠે ઊભો હતો. </span>
<span class='v DN8_3' data-id='DN8_3'><span class='v-num v-3'>3&nbsp;</span>મેં જોયું તો ઉલાય નદીને કિનારે એક મેંઢો ઊભેલો હતો. તેને બે શિંગડાં હતાં. એક શિંગડું મોટું હતું. અને મોટું શિંગડુ થોડીવાર પછી બીજા કરતા ઊંચુ થયું. </span>
<span class='v DN8_4' data-id='DN8_4'><span class='v-num v-4'>4&nbsp;</span>મેં એ મેંઢાને પશ્ચિમમાં, ઉત્તરમાં અને દક્ષિણમાં શિંગડા મારતો જોયો. તેની આગળ કોઇ પ્રાણી ટકી શકે એમ નહોતું, અને એના પંજામાંથી કોઇ છોડાવી શકે એમ નહોતું. તે મરજીમાં આવે તેમ કરતો હતો અને અભિમાની બની ગયો હતો. </span></div>
<div class='p'>
<span class='v DN8_5' data-id='DN8_5'><span class='v-num v-5'>5&nbsp;</span>આનો અર્થ શો હશે તે હું વિચારતો હતો, એવામાં અચાનક પશ્ચિમમાંથી એક બકરો અતિશય વેગથી પૃથ્વી પર આક્રમણ કરતો ઘસી આવ્યો. તેના પગ જમીનને અડકતા પણ નહોતા એ બકરાની આંખો વચ્ચે એક ભારે મોટું શિંગડું હતું. </span>
<span class='v DN8_6' data-id='DN8_6'><span class='v-num v-6'>6&nbsp;</span>પહેલા જે શિંગડાવાળા મેંઢાને મેં નદીકાંઠે ઊભેલો જોયો હતો, તેની પાસે આવીને, તે તેના ઉપર પૂરા જોસથી ઘસી ગયો. </span>
<span class='v DN8_7' data-id='DN8_7'><span class='v-num v-7'>7&nbsp;</span>મેં તેને મેંઢાની પાસે આવતો જોયો. તે મેંઢા પર ક્રોધે ભરાયો હતો. તેણે પૂરા બળથી મેંઢા ઉપર હુમલો કર્યો અને તેના બંને શિંગડાં ભાંગી નાખ્યાં. મેંઢો બિલકુલ લાચાર બની ગયો. બકરાએ તેને નીચે પછાડી દીધો અને તેને પગ તળે કચડી નાખ્યો, કેમકે તેને બકરાથી બચાવનાર કોઇ જ ન હતું. </span></div>
<div class='p'>
<span class='v DN8_8' data-id='DN8_8'><span class='v-num v-8'>8&nbsp;</span>પછી એ બકરો ખૂબ જ અભિમાની બની ગયો, પણ તેનું બળ વધ્યું ત્યાં તેનું મોટું શિંગડું ભાંગી ગયું અને તેને ઠેકાણે ચાર દિશમાં ચાર મોટા શિંગડા ફૂટી નીકળ્યાં. </span></div>
<div class='p'>
<span class='v DN8_9' data-id='DN8_9'><span class='v-num v-9'>9&nbsp;</span>અને તે બધાંમાંથી એક નાનું શિગડું આવ્યું અને દક્ષિણ તરફ, પૂર્વ તરફ અને રળિયામણા દેશ તરફ તે ખૂબ વધી ગયું. </span>
<span class='v DN8_10' data-id='DN8_10'><span class='v-num v-10'>10&nbsp;</span>વધતું વધતું તે નક્ષત્રમંડળ સુધી પહોંચી ગયું. કેટલાક નક્ષત્રોને અને તારાઓને તેણે પૃથ્વી પર પટક્યાં અને પગ તળે કચડ્યાં. </span>
<span class='v DN8_11' data-id='DN8_11'><span class='v-num v-11'>11&nbsp;</span>તેણે પોતાને આકાશના સૈન્યના સરદાર જેટલો મહાન કર્યો અને તેની પાસેથી દરરોજનું અર્પણ લઇ લીધું અને તેના મંદિરને અપવિત્ર કર્યું. </span>
<span class='v DN8_12' data-id='DN8_12'><span class='v-num v-12'>12&nbsp;</span>બળવાને કારણે દૈંનિક અર્પણોની સાથે સૈન્ય પણ આપી દેવામાં આવ્યું; પરિણામે સત્યને જમીન પર ફેકી દેવામાં આવ્યું અને પોતાની મરજી મુજબ ર્વત્યું, ને નઠારૂ-ભૂંડાઇ વિજયી બની અને આબાદ થઇ. </span></div>
<div class='p'>
<span class='v DN8_13' data-id='DN8_13'><span class='v-num v-13'>13&nbsp;</span>પછી મેં એક પવિત્ર દેવદૂતને બોલતો સાંભળ્યો, બીજા પવિત્રે જે પહેલો બોલતો હતો તેને કહ્યું, “જ્યારે રોજીંદા અર્પણો શરૂ થશે, બળવો મંદિરની શરણાગતિ અને સૈન્યને કચડી નાખવાનું એ દ્રશ્યમાન થવાને કેટલો સમય લાગશે?” </span></div>
<div class='p'>
<span class='v DN8_14' data-id='DN8_14'><span class='v-num v-14'>14&nbsp;</span>પહેલાએ જવાબ આપ્યો, “2,300 સવારસાંજ સુધી, ત્યાર પછી મંદિરને પોતાના હક્કનું સ્થાન પાછું મળશે.” </span></div>
<div class='s'>દાનિયેલને સંદર્શન સમજાવવું </div>
<div class='p'>
<span class='v DN8_15' data-id='DN8_15'><span class='v-num v-15'>15&nbsp;</span>હું દાનિયેલ આ સંદર્શન જોતો હતો અને તેનો અર્થ સમજવા પ્રયત્ન કરતો હતો ત્યારે એકાએક જોઉં છું તો એક પુરુષ જેવી આકૃતિ મારી સામે ઊભી હતી. </span>
<span class='v DN8_16' data-id='DN8_16'><span class='v-num v-16'>16&nbsp;</span>મેં ઉલાય નદીને પેલે પારથી આ મનુષ્યનો અવાજ સાંભળ્યો, તેણે કહ્યું, “ગાબ્રિયેલ, દાનિયેલને આ સંદર્શનનો અર્થ સમજાવ.” </span></div>
<div class='p'>
<span class='v DN8_17' data-id='DN8_17'><span class='v-num v-17'>17&nbsp;</span>પછી ગાબ્રિયેલ મારી તરફ આવવા લાગ્યો, તે પાસે આવ્યો; ત્યારે હું એટલો ડરી ગયો કે, હું ઊભો રહી શક્યો નહિ અને ઊંધે મોઢે જમીન પર પડી ગયો. પરંતુ તેણે મને કહ્યું, “હે મનુષ્યપુત્ર, સમજી લે કે, આ સંદર્શન અંત કાળનું છે.” </span></div>
<div class='p'>
<span class='v DN8_18' data-id='DN8_18'><span class='v-num v-18'>18&nbsp;</span>એ જ્યારે બોલતો હતો ત્યારે હું જમીન પર મૂછિર્ત થઇને પડ્યો હતો, પણ તેણે મને પકડીને હું જ્યાં પડ્યો હતો ત્યાં ઊભો કર્યો. </span>
<span class='v DN8_19' data-id='DN8_19'><span class='v-num v-19'>19&nbsp;</span>અને કહ્યું, “જો, હું તને જણાવું છું કે, દેવના ક્રોધને અંતે શું થવાનું છે; કારણ આ સંદર્શન અંતકાળ વિષે છે. </span></div>
<div class='p'>
<span class='v DN8_20' data-id='DN8_20'><span class='v-num v-20'>20&nbsp;</span>“તેઁ જોયેલાં બે શિંગડાવાળો મેંઢો, માદી અને ઇરાનના રાજાઓ છે. </span>
<span class='v DN8_21' data-id='DN8_21'><span class='v-num v-21'>21&nbsp;</span>અને પેલો બકરો જે લાંબા જાડા બરછટ વાળ વાળો છે, તે ગ્રીસનું રાષ્ટ છે, અને તેની આંખો વચ્ચેનું મોટું શિંગડું ગ્રીસનો પહેલો રાજા છે. </span>
<span class='v DN8_22' data-id='DN8_22'><span class='v-num v-22'>22&nbsp;</span>તેં જોયું કે, એ શિંગડું ભાંગી ગયું અને તેની જગ્યાએ ચાર શિંગડાં ફૂટી નીકળ્યાં તેનો અર્થ એ છે કે, તેના વંશમાંથી ચાર રાજ્યો ઉદય પામશે, પણ તેમનામાં એના જેવું બળ નહિ હોય. </span></div>
<div class='p'>
<span class='v DN8_23' data-id='DN8_23'><span class='v-num v-23'>23&nbsp;</span>“તેઓના રાજ્યના અંતકાળે તેઓ નૈતિક રીતે અધ:પતન પામ્યા હશે ત્યારે મુત્સદ્દગીરીમાં કુશળ અને બાહોશ રાજા ઊભો થશે. </span>
<span class='v DN8_24' data-id='DN8_24'><span class='v-num v-24'>24&nbsp;</span>તે મહા બળવાન હશે અને ભારે વિનાશ નોતરશે. તે જે પણ કરશે, તેમાં તે સફળ થશે. તેની સામે થનારા શકિતશાળી સૈન્યોનો પણ તે નાશ કરશે અને દેવના લોકોને હિંસા દ્વારા નાશ કરશે. </span></div>
<div class='p'>
<span class='v DN8_25' data-id='DN8_25'><span class='v-num v-25'>25&nbsp;</span>“તે પોતાની કુશળતાને લીધે છેતરામણા કાર્યો દ્વારા વિજયી નીવડશે. તે પોતાના મનમાં બહું મહાન બની જશે અને ઘણા લોકોનો ચેતવણી વગર નાશ કરશે. તે પોતાને એટલો મહાન સમજશે કે, તે સરદારોના સરદારને પણ યુદ્ધમાં ઘસડી જશે. પણ આમ કરવામાં તે પોતાનો જ સર્વનાશ નોતરશે. પરંતુ કોઇનાય હાથ વગર તેનો નાશ થશે. </span></div>
<div class='p'>
<span class='v DN8_26' data-id='DN8_26'><span class='v-num v-26'>26&nbsp;</span>“સવાર અને સાંજના અર્પણોનું સંદર્શન જે વર્ણવ્યું છે તે સાચું છે; પરંતુ તું એ સંદર્શનને ગુપ્ત રાખજે, કારણકે તે સાચું પડે તે પહેલાં ઘણાં દિવસો પસાર થઇ જશે. અને તેની પહેલા જે થશે તે સાચું હશે.” </span></div>
<div class='p'>
<span class='v DN8_27' data-id='DN8_27'><span class='v-num v-27'>27&nbsp;</span>પછી હું દાનિયેલ, આ સાંભળીને મૂછિર્ત થઇ ગયો અને ઘણા દિવસો બીમાર રહ્યો. ત્યારબાદ હું સાજો થયો અને રાજા પ્રત્યેની મારી ફરજો બજાવવા લાગ્યો; પરંતુ એ સંદર્શનથી હું અચંબો પામ્યો, અને હું તે સંદર્શન સમજી શકતો ન હતો. </span></div></div>
<div class='footnotes'>

</div>
<div class='footer'><div class='nav'>
<a class='prev' href='DN7.html'></a>
<a class='home' href='index.html'></a>
<a class='next' href='DN9.html'></a>
</div></div>
</body></html>
