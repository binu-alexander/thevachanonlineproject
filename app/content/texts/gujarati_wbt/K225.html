<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>પવિત્ર બાઇબલ 2 રાજાઓનું 25</title>
<link href='rekha.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location rekha' href='K2.html'> 2 રાજાઓનું 25 </a>
<a class='prev' href='K224.html'>  </a>
<a class='next' href='R11.html'>  </a>
</div></div>
<div class='chapter section K225 guj2009 guj K2 rekha' dir='ltr' data-id='K225' data-nextid='R11' data-previd='K224' lang='gu'> 

<div class='c'>25</div>
<div class='p'>
<span class='v K225_1' data-id='K225_1'><span class='verse1 v-num v-1'>1&nbsp;</span>તેના શાસનના નવમા વર્ષમાં, દશમાં મહિનાના, દશમા દિવસે બાબિલના રાજા નબૂખાદનેસ્સારે પોતાની આખી સેના સહિત આવીને યરૂશાલેમ પર હુમલો કર્યો, તેણે એ શહેરને ઘેરો ઘાલ્યો અને ચારે બાજુ ઘેરાના ઢાળીયા બાધ્યાં. </span>
<span class='v K225_2' data-id='K225_2'><span class='v-num v-2'>2&nbsp;</span>એ પ્રમાણે સિદકિયા રાજાના અગિયારમા વર્ષ સુધી નગરને ઘેરો રહ્યો. </span>
<span class='v K225_3' data-id='K225_3'><span class='v-num v-3'>3&nbsp;</span>રાજયમાં ચોથા મહિનાના નવમા દિવશે દુકાળ એટલો સખત બની ગયો કે, ખાવા માટે કઇ ખોરાક બાકી ન રહ્યો. તે ચોથા મહિનાનો નવમો દિવસ હતો, નગરમાં અનાજની ભારે તંગી વર્તાતી હતી. </span></div>
<div class='p'>
<span class='v K225_4' data-id='K225_4'><span class='v-num v-4'>4&nbsp;</span>આખરે, નબૂખાદનેસ્સારના સૈન્યએ નગરના કોટમાં ગાબડું પાડયું અને તે રાત્રે તેમાંથી સિદકિયા અને તેના માણસો, બે દિવાલોની વચ્ચે આવેલા એક ગુપ્ત દરવાજામાંથી રાજાના બગીચાના માગેર્ શહેરમાં ચારે બાજુ બાબિલવાસીઓ હતાં તે છતાં પણ, રણ તરફ નાસી ગયા. </span>
<span class='v K225_5' data-id='K225_5'><span class='v-num v-5'>5&nbsp;</span>બાબિલના રાજાના સૈન્યે તેનો પીછો કર્યો અને તેને યરીખોના મેદાનમાં પકડી પાડયો, અને તેની સાથેના લોકો વિખેરાઈ ગયા અને તેને છોડી ગયા. </span></div>
<div class='p'>
<span class='v K225_6' data-id='K225_6'><span class='v-num v-6'>6&nbsp;</span>બાબિલના સૈનિકોએ સિદકિયાને પકડીને તેમના રાજા નબૂખાદનેસ્સારની પાસે રિબ્લાહ લઈ ગયા. અને ત્યાં તેને સજા કરવામાં આવી. </span>
<span class='v K225_7' data-id='K225_7'><span class='v-num v-7'>7&nbsp;</span>તેની નજર આગળ તેના દીકરાઓને રહેંસી નાખવામાં આવ્યા અને ત્યાર પછી તેની આંખો ફોડી નાખી, સાંકળે બાંધી તેને બાબિલ લઈ જવામાં આવ્યો. </span></div>
<div class='s'>યરૂશાલેમનો વિનાશ </div>
<div class='p'>
<span class='v K225_8' data-id='K225_8'><span class='v-num v-8'>8&nbsp;</span>બાબિલના રાજા નબૂખાદનેસ્સારના શાસનના ઓગણીસમાં વર્ષમાં, પાંચમા મહિનાના સાતમા દિવસે, રાજાના અંગરક્ષકો, તેમનો સરદાર, નબૂઝારઅદાન અને તેના મંત્રીઓ યરૂશાલેમમાં પ્રવેશ્યા, </span>
<span class='v K225_9' data-id='K225_9'><span class='v-num v-9'>9&nbsp;</span>યહોવાના મંદિરને, રાજાના મહેલને અને શહેરનાં બધાં મકાનોને બાળી મૂક્યાં. </span></div>
<div class='p'>
<span class='v K225_10' data-id='K225_10'><span class='v-num v-10'>10&nbsp;</span>તેના લશ્કરે નગરની દીવાલો તોડી નાખી. </span>
<span class='v K225_11' data-id='K225_11'><span class='v-num v-11'>11&nbsp;</span>તેણે શહેરની બાકી રહેલી વસ્તીને, અને જેઓ બાબિલના રાજાના પક્ષમાં ચાલ્યા ગયા હતા તેમને રક્ષકોના નાયક નબૂઝારઅદાને દેશવટો દીધો. </span>
<span class='v K225_12' data-id='K225_12'><span class='v-num v-12'>12&nbsp;</span>અને ફકત વસ્તીના ગરીબમાં ગરીબ વર્ગને દ્રાક્ષની વાડીમાં અને ખેતરમાં મજૂરી કરવા માટે પાછળ રહેવા દીધા. </span></div>
<div class='p'>
<span class='v K225_13' data-id='K225_13'><span class='v-num v-13'>13&nbsp;</span>બાબિલવાસીઓએ યહોવાના મંદિરમાંના કાંસાના થાંભલા, પૈડાવાળી ઘોડીઓ અને કાંસાનો સમુદ્ર તે બધું તેમણે ભાંગી નાખ્યું અને કાંસુ બાબિલ લઈ ગયા. </span>
<span class='v K225_14' data-id='K225_14'><span class='v-num v-14'>14&nbsp;</span>વળી તેઓ યહોવાના મંદિરમાં વપરાંતા કાંસાના બધાં વાસણો, કૂંડાં, કુહાડીઓ, થાળીઓ, વાટકા અને બધી વસ્તુઓ પણ લઈ ગયા. </span>
<span class='v K225_15' data-id='K225_15'><span class='v-num v-15'>15&nbsp;</span>સોનાચાંદીનાં પાત્રોને પણ કબજે કરીને તેઓ લઈ ગયા. </span>
<span class='v K225_16' data-id='K225_16'><span class='v-num v-16'>16&nbsp;</span>કાંસાના બે સ્તંભો, સમૂદ્ર અને પૈડાવાળી ઘોડીઓનું વજન કરવું અશકય હતું કેમ કે તે ઘણા વજનદાર હતા. આ સર્વ વસ્તુઓ સુલેમાન રાજાએ યહોવાના મંદિરને માટે બનાવડાવી હતી. </span>
<span class='v K225_17' data-id='K225_17'><span class='v-num v-17'>17&nbsp;</span>એક સ્તંભની ઊંચાઈ અઢાર હાથ હતી, અને તેના પર કાંસાની મથોટી હતી અને તેની ઉંચાઈ ત્રણ હાથ હતી, તે એક ઢાંકણું હતું જે ગોળ ફરતું હતું અને દરવાજે લટકતું હતું મથાળા પર ચોગરદમ જાળી તથા દાડમો પાડેલાં હતાં, અને તે એક ગોળાકાર જેવું માળખું હતું. બીજો સ્તંભ પણ જાળીદાર નકશી પાડેલી હતી અને તેના જેવો જ હતો. </span></div>
<div class='s'>બંદિવાન બનતા યહૂદીઓ </div>
<div class='p'>
<span class='v K225_18' data-id='K225_18'><span class='v-num v-18'>18&nbsp;</span>રક્ષકોના નાયકે મુખ્ય યાજક સરાયાને, તેની હાથ નીચેના યાજક સફાન્યાને અને ત્રણ દ્વારપાળોને કેદ પકડયા. </span></div>
<div class='p'>
<span class='v K225_19' data-id='K225_19'><span class='v-num v-19'>19&nbsp;</span>ત્યાર પછી તેણે નગરમાંથી લશ્કરના વડા અમલદારને, નગરમાંથી મળી આવેલા રાજાના પાંચ સલાહકારોને, સેનાપતિના લશ્કરની ભરતી અને તાલીમનું કામ સંભાળનાર મંત્રીને, તેમજ પ્રદેશના 60 સામાન્ય લોકોને, જેઓ નગર માંથી મળ્યા હતાં તેમને સાથે લીધા. </span></div>
<div class='p'>
<span class='v K225_20' data-id='K225_20'><span class='v-num v-20'>20&nbsp;</span>અને એ બધાને તે હમાથના પ્રદેશમાં આવેલા રિબ્લાહમાં બાબિલના રાજા આગળ લઈ ગયા. </span>
<span class='v K225_21' data-id='K225_21'><span class='v-num v-21'>21&nbsp;</span>અને ત્યાં બાબિલના રાજાએ તેમને ફટકા મરાવીને મારી નંખાવ્યા. આમ યહૂદાવાસીઓને બંદીવાન બનાવીને, તેઓના દેશમાંથી લઈ જવામાં આવ્યા. </span></div>
<div class='s'>યહૂદાનો શાસન કર્તા ગદાલ્યા </div>
<div class='p'>
<span class='v K225_22' data-id='K225_22'><span class='v-num v-22'>22&nbsp;</span>બાબિલના રાજા નબૂખાદનેસ્સારે જે લોકોને યહૂદાના પ્રદેશમાં રહેવા દીધા હતા, તેમના પર રાજય કરવાને તેણે શાફાનના પુત્ર અહીકામના પુત્ર ગદાલ્યાને યહૂદામાં શાસન કર્તા તરીકે નીમ્યો. </span></div>
<div class='p'>
<span class='v K225_23' data-id='K225_23'><span class='v-num v-23'>23&nbsp;</span>જયારે લશ્કરી ટુકડીઓના સેનાપતિઓએ અને તેમના માણસોએ સાંભળ્યું કે બાબિલના રાજાએ ગદાલ્યાને શાસન કર્તા નીમ્યો છે, ત્યારે તેઓ તેને મળવા મિસ્પાહ ગયા, એટલે નથાન્યાનો પુત્ર ઇશ્માએલ, કારેઆહનો પુત્ર યોહાનાન, નટોફાથી તાન્હુમેથનો પુત્ર સરાયા, માઅખાથીનો પુત્ર યાઅઝાન્યા, અને તેઓના માણસો ગદાલ્યાને મળ્યા. </span>
<span class='v K225_24' data-id='K225_24'><span class='v-num v-24'>24&nbsp;</span>તેમની અને તેમના માણસોની સામે ગદાલ્યાએ વચન આપીને કહ્યું કે, “બાબિલવાસીઓથી ડરશો નહિ, દેશમાં શાંતિથી રહો અને બાબિલના રાજાનું પ્રભુત્વ સ્વીકારો, એટલે તે તમારી પ્રત્યે સારો રહેશે.” </span></div>
<div class='p'>
<span class='v K225_25' data-id='K225_25'><span class='v-num v-25'>25&nbsp;</span>સાતમા મહિનામાં રાજવંશના એલીશામાનો અને નથાન્યાના પુત્ર ઇશ્માએલે દસ માણસો સાથે ગદાલ્યા પાસે આવીને તેમજ મિસ્પાહમાં તેની સાથે રહેતા યહૂદાવાસીઓને અને બાબિલવાસીઓને મારી નાખ્યા. </span>
<span class='v K225_26' data-id='K225_26'><span class='v-num v-26'>26&nbsp;</span>ત્યારબાદ નાનાંમોટાં બધાંજ લોકો ઇસ્રાએલીઓ તથા લશ્કરના અમલદારો બાબિલવાસીઓની બીકથી મિસર ભાગી ગયા. </span></div>
<div class='p'>
<span class='v K225_27' data-id='K225_27'><span class='v-num v-27'>27&nbsp;</span>યહૂદાના રાજા યહોયાખીનને પણ બંદીવાસમાંથી મુકત કરવામાં આવ્યો. આમ આ દેશનિકાલના સાડત્રીસમા વર્ષમાં બન્યું. છેલ્લા માસના સત્તાવીસમે દિવસે બાબિલના રાજા એવીલ-મરોદાખે, પોતે ગાદીએ બેઠો અને તે જ વરસે યહૂદાના રાજા યહોયાખીનને માફી અપાઇ અને તેને કારાવાસમાંથી મુકત કરવામાં આવ્યો. </span>
<span class='v K225_28' data-id='K225_28'><span class='v-num v-28'>28&nbsp;</span>તેણે તેના પ્રત્યે માયાળુ વર્તાવ રાખ્યો અને તેને બાબિલમાં પોતાની સાથેના બીજા રાજાઓ કરતાં ઊંચે આસને બેસાડયો. </span>
<span class='v K225_29' data-id='K225_29'><span class='v-num v-29'>29&nbsp;</span>આથી યહોયાખીને કારાવાસનાં કપડાં ઉતારી સામાન્ય નાગરિકનો પોષાક પહેરી, બાકીનું જીવન રાજાના આશ્રિત તરીકે વિતાવ્યું. એક જ મેજ પર બેસી તેણે તેમની સાથે ભોજન લીધું </span>
<span class='v K225_30' data-id='K225_30'><span class='v-num v-30'>30&nbsp;</span>અને જ્યાં સુધી તે જીવ્યો ત્યાં સુધી રાજાએ તેને ભાણું અને આધાર આપ્યો. </span></div></div>
<div class='footnotes'>

</div>
<div class='footer'><div class='nav'>
<a class='prev' href='K224.html'></a>
<a class='home' href='index.html'></a>
<a class='next' href='R11.html'></a>
</div></div>
</body></html>
