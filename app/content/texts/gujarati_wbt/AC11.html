<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>પવિત્ર બાઇબલ પ્રેરિતોનાં કૃત્યો 11</title>
<link href='rekha.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location rekha' href='AC.html'> પ્રેરિતોનાં કૃત્યો 11 </a>
<a class='prev' href='AC10.html'>  </a>
<a class='next' href='AC12.html'>  </a>
</div></div>
<div class='chapter section AC11 guj2009 guj AC rekha' dir='ltr' data-id='AC11' data-nextid='AC12' data-previd='AC10' lang='gu'> 

<div class='c'>11</div>
<div class='s'>પિતરનું યરૂશાલેમમાં પુનરાગમન </div>
<div class='p'>
<span class='v AC11_1' data-id='AC11_1'><span class='verse1 v-num v-1'>1&nbsp;</span>યહૂદિયાના પ્રેરિતો અને ભાઈઓએ સાંભળ્યું કે બિનયહૂદિઓએ પણ દેવની વાતોનો સ્વીકાર કર્યો છે. </span>
<span class='v AC11_2' data-id='AC11_2'><span class='v-num v-2'>2&nbsp;</span>પરંતુ જ્યારે પિતર યરૂશાલેમ આવ્યો. કેટલાક યહૂદિ વિશ્વાસીઓએ તેની સાથે દલીલો કરી. </span>
<span class='v AC11_3' data-id='AC11_3'><span class='v-num v-3'>3&nbsp;</span>તેઓએ કહ્યું, “તું લોકોના જે ઘરમાં ગયો તેઓ યહૂદિઓ નહોતા, અને તેઓએ સુન્નત કરાવી નહોતી! તેં તેઓની સાથે ખાધું પણ ખરું!” </span></div>
<div class='p'>
<span class='v AC11_4' data-id='AC11_4'><span class='v-num v-4'>4&nbsp;</span>પિતરે તેઓને આખી વાત સમજાવી. </span>
<span class='v AC11_5' data-id='AC11_5'><span class='v-num v-5'>5&nbsp;</span>પિતરે કહ્યું, “હું યાફાના શહેરમાં હતો. જ્યારે હું પ્રાર્થના કરતો હતો, એક દર્શન મારી સામે આવ્યું. મેં દર્શનમાં આકાશમાંથી કંઈક નીચે આવતું જોયું, તે એક મોટી ચાદર જેવું દેખાતું હતું. તે તેના ચાર ખૂણાઓથી જમીન પર નીચે ઉતરતી હતી. તે નીચે આવીને મારી નજીક અટકી ગઈ. </span>
<span class='v AC11_6' data-id='AC11_6'><span class='v-num v-6'>6&nbsp;</span>મેં તેની અંદર જોયું. મેં પાળેલાં અને જંગલી બંને પ્રકરના પ્રાણીઓ જોયાં. મેં પેટે સરકતાં પ્રાણીઓ અને હવામાં ઊડતાં પક્ષીઓ જોયા. </span>
<span class='v AC11_7' data-id='AC11_7'><span class='v-num v-7'>7&nbsp;</span>મેં એક વાણી મને એમ કહેતી સાંભળી કે, ‘ઊભો થા. પિતર, આમાંથી કોઇ પ્રાણીને મારી નાખ અને તે ખા!’ </span></div>
<div class='p'>
<span class='v AC11_8' data-id='AC11_8'><span class='v-num v-8'>8&nbsp;</span>“પણ મેં કહ્યું, ‘હું કદાપિ તે નહિ કરું, પ્રભુ! મેં કદાપિ નાપાક કે અશુદ્ધ હોય એવું કંઈ ખાધું નથી.’ </span></div>
<div class='p'>
<span class='v AC11_9' data-id='AC11_9'><span class='v-num v-9'>9&nbsp;</span>“પરંતુ આકાશમાંના અવાજે ફરીથી કહ્યું, ‘દેવે આ વસ્તુઓ સ્વચ્છ બનાવી છે. તેને નાપાક કહીશ નહિ!’ </span></div>
<div class='p'>
<span class='v AC11_10' data-id='AC11_10'><span class='v-num v-10'>10&nbsp;</span>“આ ત્રણ વખત બન્યું. પછી તે આખી વસ્તુ આકાશમાં પાછી લઈ લેવામાં આવી. </span>
<span class='v AC11_11' data-id='AC11_11'><span class='v-num v-11'>11&nbsp;</span>પછી હું જ્યાં રહેતો હતો ત્યાં તે ઘરમાં તરત જ ત્રણ માણસો આવી પહોંચ્યા. ત્રણ માણસો કૈસરિયા શહેરમાંથી મારી પાસે મોકલવામાં આવ્યા હતા. </span>
<span class='v AC11_12' data-id='AC11_12'><span class='v-num v-12'>12&nbsp;</span>આત્માએ મને કોઇ પણ જાતની શંકા રાખ્યા વિના તેમની સાથે જવા કહ્યું. આ છ ભાઈઓ જે અહીં હતા તેઓ મારી સાથે આવ્યા. અમે કર્નેલિયસના ઘરે ગયા. </span>
<span class='v AC11_13' data-id='AC11_13'><span class='v-num v-13'>13&nbsp;</span>કર્નેલિયસે અમને દૂત વિષે કહ્યું. જેને તેના ઘરમાં ઊભેલો જોયો. દૂતે કર્નેલિયસને કહ્યું, ‘સિમોન પિતરને આવવા માટેનું નિમંત્રણ આપવા માટે કેટલાક માણસોને યાફા મોકલ. </span>
<span class='v AC11_14' data-id='AC11_14'><span class='v-num v-14'>14&nbsp;</span>તે તને જે વાતો કહેશે તેના વડે તું અને તારા ઘરનાં બંને તારણ પામશો.’ </span></div>
<div class='p'>
<span class='v AC11_15' data-id='AC11_15'><span class='v-num v-15'>15&nbsp;</span>“મેં બોલવાનો આરંભ કર્યા બાદ તરત જ પવિત્ર આત્મા તેઓના પર ઉતર્યો. જે રીતે શરૂઆતમાં તે (પવિત્ર આત્મા) અમારા પર ઉતર્યો હતો. </span>
<span class='v AC11_16' data-id='AC11_16'><span class='v-num v-16'>16&nbsp;</span>પછી મેં પ્રભુની વાણીનું સ્મરણ કર્યુ. પ્રભુએ કહ્યું, ‘યોહાને પાણીથી લોકોનું બાપ્તિસ્મા કર્યુ. પણ તું પવિત્ર આત્મામાં બાપ્તિસ્મા પામશે!’ </span>
<span class='v AC11_17' data-id='AC11_17'><span class='v-num v-17'>17&nbsp;</span>દેવે આ લોકોને તે જ ભેટ આપી જે તેણે અમને કે જેઓ પ્રભુ ઈસુ ખ્રિસ્તમાં વિશ્વાસ રાખતા હતા, તેમને આપી હતી. તો પછી હું કોણ કે દેવના કામને અટકાવું? ના!” </span></div>
<div class='p'>
<span class='v AC11_18' data-id='AC11_18'><span class='v-num v-18'>18&nbsp;</span>જ્યારે યહૂદિ વિશ્વાસીઓએ આ વાતો સાંભળી, તેઓએ દલીલો કરવાનું બંધ કર્યુ. તેઓએ દેવને મહિમા આપતાં કહ્યું, “તેથી દેવ બિનયહૂદિઓને પસ્તાવો કરવાનું મન આપ્યું છે અને આપણા જેવું જીવન પામવા માટે સંપત્તિ આપે છે.” </span></div>
<div class='s'>અંત્યોખમાં સુવાર્તા </div>
<div class='p'>
<span class='v AC11_19' data-id='AC11_19'><span class='v-num v-19'>19&nbsp;</span>સ્તેફનના મૃત્યુ પછી થયેલી સતાવણીને લીધે વિશ્વાસીઓ વિખરાઈ ગયા હતા. કેટલાક વિશ્વાસીઓ તે દૂર દૂરના સ્થળે ફિનીકિયા, સૈપ્રસ અને અંત્યોખ ગયા હતા. વિશ્વાસીઓએ સુવાર્તા આ જગ્યાઓએ કહી, પણ તેઓએ તે ફક્ત યહૂદિઓને જ કહી. </span>
<span class='v AC11_20' data-id='AC11_20'><span class='v-num v-20'>20&nbsp;</span>આ વિશ્વાસીઓમાંના કેટલાક સૈપ્રસ અને કુરેનીના માણસો હતા. જ્યારે આ માણસો અંત્યોખમાં આવ્યા. તેઓએ આ ગ્રીક લોકોને પણ પ્રભુ ઈસુ વિષેની સુવાર્તા કહી. </span>
<span class='v AC11_21' data-id='AC11_21'><span class='v-num v-21'>21&nbsp;</span>પ્રભુ વિશ્વાસીઓને મદદ કરતો હતો અને એક મોટો લોકોનો સમૂહ પ્રભુમાં માનવા લાગ્યો અને તેને અનુસરવા લાગ્યો. </span></div>
<div class='p'>
<span class='v AC11_22' data-id='AC11_22'><span class='v-num v-22'>22&nbsp;</span>યરૂશાલેમમાં મંડળીએ આ નવા વિશ્વાસીઓ વિષે સાંભળ્યું. તેથી યરૂશાલેમના વિશ્વાસીઓએ બાર્નાબાસને અંત્યોખમાં મોકલ્યો. </span>
<span class='v AC11_23 AC11_24' data-id='AC11_23'><span class='v-num v-23-24'>23-24&nbsp;</span>બાર્નાબાસ એક સારો માણસ હતો. તે પવિત્ર આત્માથી અને પૂર્ણ વિશ્વાસથી ભરપૂર હતો. જ્યારે બાર્નાબાસ અંત્યોખ ગયો. તેણે જોયું કે દેવે આ લોકોને ઘણા આશીર્વાદ આપ્યા છે, આથી બાર્નાબાસ ઘણો પ્રસન્ન થયો. તેણે અંત્યોખમાં બધા વિશ્વાસીઓને પ્રોત્સાહન આપ્યું. તેણે તેઓને કહ્યું, “તમારો વિશ્વાસ કદી ગુમાવો નહિ, હંમેશા તમારા ખરા હ્રદયપૂર્વક પ્રભુની આજ્ઞાઓ માનો,” ઘણા બધા લોકો પ્રભુ ઈસુના શિષ્યો બન્યા. </span></div>
<div class='p'>
<span class='v AC11_25' data-id='AC11_25'><span class='v-num v-25'>25&nbsp;</span>પછી બાર્નાબાસ તાર્સસના શહેરમાં ગયો. તે શાઉલની શોધમાં હતો. </span>
<span class='v AC11_26' data-id='AC11_26'><span class='v-num v-26'>26&nbsp;</span>જ્યારે તેણે શાઉલને શોધ્યો ત્યારે તે તેને અંત્યોખ લાવ્યો. શાઉલ અને બાર્નાબાસ ત્યાં આખું એક વર્ષ રહ્યા. દરેક વખતે વિશ્વાસીઓનો સમૂહ ભેગો મળતો. શાઉલ અને બાર્નાબાસ તેઓને મળ્યા અને સાથે રહીને ઘણા લોકોને બોધ કર્યો, અંત્યોખના શહેરમાં ઈસુના શિષ્યો સૌ પ્રથમ વાર જ “ખ્રિસ્તી” તરીકે ઓળખાયા. </span></div>
<div class='p'>
<span class='v AC11_27' data-id='AC11_27'><span class='v-num v-27'>27&nbsp;</span>લગભગ તે સમય દરમ્યાન કેટલાક પ્રબોધકો યરૂશાલેમથી અંત્યોખ ગયા. </span>
<span class='v AC11_28' data-id='AC11_28'><span class='v-num v-28'>28&nbsp;</span>આમાંના એક પ્રબોધકનું નામ આગાબાસ હતું. અંત્યોખમાં આગાબાસ ઊભો થયો અને બોલ્યો. પવિત્ર આત્માની સહાયથી તેણે કહ્યું, “આખા વિશ્વ માટે ઘણો ખરાબ સમય આવી રહ્યો છે. ત્યાં લોકોને ખાવા માટે ખોરાક મળશે નહિ.” (આ સમયે જ્યારે કલોદિયસ બાદશાહ હતો ત્યારે દુકાળ પડ્યો હતો.) </span>
<span class='v AC11_29' data-id='AC11_29'><span class='v-num v-29'>29&nbsp;</span>વિશ્વાસીઓએ નિર્ણય કર્યો કે તેઓ બધા તેઓના ભાઈઓને તથા બહેનોને જે યહૂદિયામાં રહે છે તેઓને મદદ કરવા પ્રયત્ન કરશે. પ્રત્યેક વિશ્વાસીએ પોતાના સાર્મથ્ય અનુસાર તેઓને મોકલવાની યોજના ઘડી. </span>
<span class='v AC11_30' data-id='AC11_30'><span class='v-num v-30'>30&nbsp;</span>તેઓએ પૈસા ભેગા કર્યા અને તે બાર્નાબાસને અને શાઉલને આપ્યા. પછી બાર્નાબાસ અને શાઉલે તે (નાણાં) યહૂદિયાના વડીલો પર મોકલ્યા. </span></div></div>
<div class='footnotes'>

</div>
<div class='footer'><div class='nav'>
<a class='prev' href='AC10.html'></a>
<a class='home' href='index.html'></a>
<a class='next' href='AC12.html'></a>
</div></div>
</body></html>
