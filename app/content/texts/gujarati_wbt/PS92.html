<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>પવિત્ર બાઇબલ ગીતશાસ્ત્ર 92</title>
<link href='rekha.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location rekha' href='PS.html'> ગીતશાસ્ત્ર 92 </a>
<a class='prev' href='PS91.html'>  </a>
<a class='next' href='PS93.html'>  </a>
</div></div>
<div class='chapter section PS92 guj2009 guj PS rekha' dir='ltr' data-id='PS92' data-nextid='PS93' data-previd='PS91' lang='gu'> 

<div class='c'> 92</div>
<div class='s2'>વિશ્રામવાર માટેનું સ્તુતિગીત. </div>
<div class='q'>
<span class='v PS92_1' data-id='PS92_1'><span class='verse1 v-num v-1'>1&nbsp;</span>યહોવાની સ્તુતિ કરવી અને આભાર વ્યકત કરવો અને તમારા નામના, </span></div>
<div class='q2'>
<span class='v PS92_1' data-id='PS92_1'>પરાત્પર દેવના સ્તોત્ર ગાન કરવા તે સારું છે. </span></div>
<div class='q'>
<span class='v PS92_2' data-id='PS92_2'><span class='v-num v-2'>2&nbsp;</span>દસ તારવાળા વાજીંત્ર તથા સિતાર </span></div>
<div class='q2'>
<span class='v PS92_2' data-id='PS92_2'>કે વીણાના મધુર સ્વર સાથે ગાવું તે ખરેખર સારું છે. </span></div>
<div class='q'>
<span class='v PS92_3' data-id='PS92_3'><span class='v-num v-3'>3&nbsp;</span>પ્રત્યેક સવારે તેમના માટે તમારો પ્રેમ વ્યકત કરો, </span></div>
<div class='q2'>
<span class='v PS92_3' data-id='PS92_3'>અને પ્રત્યેક રાત્રે તેમનામાં તમારો વિશ્વાસ વ્યકત કરો. </span></div>
<div class='q'>
<span class='v PS92_4' data-id='PS92_4'><span class='v-num v-4'>4&nbsp;</span>હે યહોવા, તમે તમારા કૃત્યોથી મને આનંદ પમાડ્યો છે; </span></div>
<div class='q2'>
<span class='v PS92_4' data-id='PS92_4'>હું તમારા હાથે થયેલાં કામને લીધે હર્ષનાદ કરીશ. </span></div>
<div class='q'>
<span class='v PS92_5' data-id='PS92_5'><span class='v-num v-5'>5&nbsp;</span>હે યહોવા, તમારા કૃત્યો કેવાં મહાન છે! </span></div>
<div class='q2'>
<span class='v PS92_5' data-id='PS92_5'>તમારા વિચારો બહુ ગહન છે. </span></div>
<div class='q'>
<span class='v PS92_6' data-id='PS92_6'><span class='v-num v-6'>6&nbsp;</span>ઊંડો વિચાર ન કરી શકે તેવા લોકો તે સમજી શકતાં નથી, </span></div>
<div class='q2'>
<span class='v PS92_6' data-id='PS92_6'>અને મૂર્ખ માણસ કદાપિ તેનો અર્થ પામી શકતો નથી. </span></div>
<div class='q'>
<span class='v PS92_7' data-id='PS92_7'><span class='v-num v-7'>7&nbsp;</span>દુષ્ટ માણસો ઘાસની જેમ પુષ્કળ ઉગે છે, </span></div>
<div class='q2'>
<span class='v PS92_7' data-id='PS92_7'>ભૂંડુ કરનાર દરેક જગાએ ફૂટી નીકળે છે. </span></div>
<div class='q2'>
<span class='v PS92_7' data-id='PS92_7'>પણ તેમનો સદાને માટે વિનાશ થશે. </span></div>
<div class='q'>
<span class='v PS92_8' data-id='PS92_8'><span class='v-num v-8'>8&nbsp;</span>પણ, હે યહોવા, તમે સર્વકાળનાં પરાત્પર દેવ છો. </span></div>
<div class='b'> &nbsp; </div>
<div class='q'>
<span class='v PS92_9' data-id='PS92_9'><span class='v-num v-9'>9&nbsp;</span>હે યહોવા, તમારા શત્રુઓ અવશ્ય નાશ પામશે; </span></div>
<div class='q2'>
<span class='v PS92_9' data-id='PS92_9'>અને સર્વ ભૂંડુ કરનારાઓ વિખેરાઇ જશે. </span></div>
<div class='q'>
<span class='v PS92_10' data-id='PS92_10'><span class='v-num v-10'>10&nbsp;</span>પણ તમે મને, જંગલી ગોધાના જેવો, બળવાન કર્યો છે; </span></div>
<div class='q2'>
<span class='v PS92_10' data-id='PS92_10'>મને મૂલ્યવાન તેલ ચોળવામાં આવ્યું છે, જે ચેતનવંતો બનાવે. </span></div>
<div class='q'>
<span class='v PS92_11' data-id='PS92_11'><span class='v-num v-11'>11&nbsp;</span>મેં નજરે નિહાળ્યું છે ને મારા શત્રુઓની હાર થઇ છે; </span></div>
<div class='q2'>
<span class='v PS92_11' data-id='PS92_11'>અને મેં સાંભળ્યું છે, કે મારા દુષ્ટ દુશ્મનોને ભગાડી મૂકવામાં આવ્યા છે. </span></div>
<div class='b'> &nbsp; </div>
<div class='q'>
<span class='v PS92_12' data-id='PS92_12'><span class='v-num v-12'>12&nbsp;</span>સદાચારી લોકો તાડના વૃક્ષની જેમ ખીલશે </span></div>
<div class='q2'>
<span class='v PS92_12' data-id='PS92_12'>અને લબાનોનના દેવદાર વૃક્ષોની જેમ વધશે. </span></div>
<div class='q'>
<span class='v PS92_13' data-id='PS92_13'><span class='v-num v-13'>13&nbsp;</span>યહોવાના મંદિરમાં જેઓને રોપવામાં આવેલા છે; </span></div>
<div class='q2'>
<span class='v PS92_13' data-id='PS92_13'>તેઓ આપણા દેવનાં આંગણામાં ખીલી ઊઠશે. </span></div>
<div class='q'>
<span class='v PS92_14' data-id='PS92_14'><span class='v-num v-14'>14&nbsp;</span>તેઓ ઘડપણમાં પણ ફળધારક થશે, </span></div>
<div class='q2'>
<span class='v PS92_14' data-id='PS92_14'>અને તેઓ તાજાં લીલાં વૃક્ષો જેવાં હશે. </span></div>
<div class='q'>
<span class='v PS92_15' data-id='PS92_15'><span class='v-num v-15'>15&nbsp;</span>તેથી તેઓ કહેશે કે, યહોવા સારા અને પ્રામાણિક છે. </span></div>
<div class='q2'>
<span class='v PS92_15' data-id='PS92_15'>તેઓ મારા ખડક છે, અને તેમના વિશે કઁઇ અન્યાયી નથીં. </span></div>
<div class='b'> &nbsp; </div></div>
<div class='footnotes'>

</div>
<div class='footer'><div class='nav'>
<a class='prev' href='PS91.html'></a>
<a class='home' href='index.html'></a>
<a class='next' href='PS93.html'></a>
</div></div>
</body></html>
