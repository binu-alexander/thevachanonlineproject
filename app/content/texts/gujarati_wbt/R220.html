<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>પવિત્ર બાઇબલ 2 કાળવૃત્તાંતનું 20</title>
<link href='rekha.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location rekha' href='R2.html'> 2 કાળવૃત્તાંતનું 20 </a>
<a class='prev' href='R219.html'>  </a>
<a class='next' href='R221.html'>  </a>
</div></div>
<div class='chapter section R220 guj2009 guj R2 rekha' dir='ltr' data-id='R220' data-nextid='R221' data-previd='R219' lang='gu'> 

<div class='c'>20</div>
<div class='s'>યહોશાફાટે યુદ્ધનો સામનો કર્યો </div>
<div class='p'>
<span class='v R220_1' data-id='R220_1'><span class='verse1 v-num v-1'>1&nbsp;</span>કેટલાક સમય પછી એવું બન્યું કે, મોઆબીઓ અને આમ્મોનીઓએ કેટલાંક મેઉનીઓ સાથે મળીને યહૂદા પર આક્રમણ કર્યુ. </span>
<span class='v R220_2' data-id='R220_2'><span class='v-num v-2'>2&nbsp;</span>યહોશાફાટને ખબર મોકલાવી કે, “તમારી તરફ એક લશ્કર મૃતસમુદ્રને સામે કિનારે આવેલા અદોમથી આગળ વધી રહ્યું છે,” અને તે લોકો હાસસોન તામાર એટલે કે એનગેદી સુધી આવી પહોંચ્યા છે. </span>
<span class='v R220_3' data-id='R220_3'><span class='v-num v-3'>3&nbsp;</span>યહોશાફાટ ગભરાઇ ગયો અને તેણે યહોવાને પ્રાર્થના કરવાનો નિશ્ચય કર્યો. અને આખા યહૂદામાં ઉપવાસ જાહેર કર્યો. </span>
<span class='v R220_4' data-id='R220_4'><span class='v-num v-4'>4&nbsp;</span>બધા યહૂદાવાસીઓ યહોવાની મદદ માંગવા ભેગા થયા. </span>
<span class='v R220_5' data-id='R220_5'><span class='v-num v-5'>5&nbsp;</span>યરૂશાલેમમાં મળેલી યહૂદાના લોકોની સભામાં યહોશાફાટ યહોવાના મંદિરના નવા ચોક સામે ઊભો થયો. </span>
<span class='v R220_6' data-id='R220_6'><span class='v-num v-6'>6&nbsp;</span>અને બોલ્યો, </span></div>
<div class='b'> &nbsp; 
<span class='v R220_6' data-id='R220_6'></span></div>
<div class='pi'>
<span class='v R220_6' data-id='R220_6'>“હે યહોવા, અમારા પિતૃઓના દેવ, તું સ્વર્ગાધીપતિ છે અને બધી પ્રજાઓના રાજ્યો ઉપર તારી જ આણ પ્રવતેર્ છે. તારું બળ અને સાર્મથ્ય એવું છે કે કોઇ તારી સામે થઇ શકે તેમ નથી. </span>
<span class='v R220_7' data-id='R220_7'><span class='v-num v-7'>7&nbsp;</span>હે દેવ, તેં જ આ દેશના મૂળ વતનીઓને આ ભૂમિમાંથી હાંકી કાઢી, તારા મિત્ર ઇબ્રાહિમના વંશજોને, તારા પોતાના લોકો ઇસ્રાએલીઓને એ આપી હતી. </span>
<span class='v R220_8' data-id='R220_8'><span class='v-num v-8'>8&nbsp;</span>તેઓ તેમાં વસ્યા અને તેમણે તારા નામ માટે એક મંદિર બાંધ્યું. </span>
<span class='v R220_9' data-id='R220_9'><span class='v-num v-9'>9&nbsp;</span>અને કહ્યું કે, ‘આ મંદિરમાં તારો વાસ છે. એટલે જો અમારા પર કોઇ આફત આવે- યુદ્ધ આવે કે પૂર આવે, રોગચાળો આવે કે દુકાળ આવે તો અમે આ મંદિરમાં તારી સમક્ષ ઊભા રહીને, એ સંકટ સમયે તને યાદ કરીશું અને તું અમારી પ્રાર્થના સાંભળી અમને બચાવી લેશે.’ </span></div>
<div class='pi'>
<span class='v R220_10' data-id='R220_10'><span class='v-num v-10'>10&nbsp;</span>“અને હવે જો, આ આમ્મોનીઓ, મોઆબીઓ અને અદોમીઓ આવ્યા છે. અમે ઇસ્રાએલીઓ મિસરમાંથી આવતા હતા ત્યારે તમે અમને એ લોકોના દેશમાં દાખલ થવા દીધા નહોતા એટલે અમે એક તરફ વળી ગયા, અને એ લોકોનો નાશ ન કર્યો. </span>
<span class='v R220_11' data-id='R220_11'><span class='v-num v-11'>11&nbsp;</span>અને હવે જો, એ લોકોનો નાશ ન કર્યો, જો, તમે અમને જે તમારા વતનનો વારસો આપ્યો છે તેમાંથી અમને કાઢી મૂકવાને તેઓ આવ્યા છે, જો, તેઓ અમને કેવો બદલો આપે છે! </span>
<span class='v R220_12' data-id='R220_12'><span class='v-num v-12'>12&nbsp;</span>હે અમારા દેવ યહોવા, તું તેમને સજા નહિ કરે? કારણ, અમે અમારા ઉપર આક્રમણ કરતા એ મોટા સૈન્ય આગળ લાચાર છીએ, શું કરવું એની અમને સમજ પડતી નથી, અમે તો તારા ઉપર આધાર રાખીએ છીએ.” </span></div>
<div class='b'> &nbsp; </div>
<div class='p'>
<span class='v R220_13' data-id='R220_13'><span class='v-num v-13'>13&nbsp;</span>યહૂદાના બધા લોકો, નાનામોટાં બાળકો અને સ્રીઓ સુદ્ધા યહોવા સમક્ષ ઊભાં હતા. </span>
<span class='v R220_14' data-id='R220_14'><span class='v-num v-14'>14&nbsp;</span>પછી એ સભાની વચ્ચે યહોવાનો આત્મા યાહઝીએલ ઉપર આવ્યો, યાહઝીએલ લેવી આસાફના વંશજ માત્તાન્યાના પુત્ર, યેઇએલના પુત્ર બનાયાના પુત્ર, ઝર્ખાયાનો પુત્ર હતો. </span>
<span class='v R220_15' data-id='R220_15'><span class='v-num v-15'>15&nbsp;</span>તેણે કહ્યું, “હે યહૂદાના બધા પ્રજાજનો, યરૂશાલેમના બધા વતનીઓ અને રાજા યહોશાફાટ ધ્યાનથી સાંભળો, યહોવા તમને કહે છે: ‘ડરશો નહિ; આ મોટા સૈન્યથી ગભરાઇ જશો નહિ, આ યુદ્ધ પણ દેવનું છે. </span>
<span class='v R220_16' data-id='R220_16'><span class='v-num v-16'>16&nbsp;</span>આવતીકાલે તમે જાઓ, અને તેમના પર હુમલો કરો. તેઓ “સીસના ઢોળાવ” થઇને આવે છે, યરૂએલના રણની સામે ખીણને છેડે તમારો તેમની સાથે ભેટો થશે. </span>
<span class='v R220_17' data-id='R220_17'><span class='v-num v-17'>17&nbsp;</span>તમારે લડવાની જરુર નહિ પડે. તમે મક્કમપણે ઊભા રહેજો અને જોયા કરજો કે યહોવા તમને શી રીતે બચાવી લે છે. હે યહૂદા અને યરૂશાલેમ, ગભરાશો નહિ. આવતીકાલે તેમનો સામનો કરવા બહાર જાઓ, યહોવા તમારે પક્ષે છે.’ ” </span></div>
<div class='p'>
<span class='v R220_18' data-id='R220_18'><span class='v-num v-18'>18&nbsp;</span>ત્યારબાદ રાજા યહોશાફાટે સાષ્ટાંગ દંડવત પ્રણામ કર્યા અને યહૂદા તથા યરૂશાલેમના સર્વ લોકોએ પણ દંડવત પ્રણામ કરીને યહોવાનું ભજન કર્યુ. </span>
<span class='v R220_19' data-id='R220_19'><span class='v-num v-19'>19&nbsp;</span>ત્યાર પછી કહાથ અને કોરાહના કુળસમૂહોના લેવીઓએ ઇસ્રાએલના દેવ યહોવાની ઊંચા સ્વરે સ્તુતિ કરવા લાગ્યા. </span></div>
<div class='p'>
<span class='v R220_20' data-id='R220_20'><span class='v-num v-20'>20&nbsp;</span>બીજે દિવસે તેઓ સવારમાં વહેલા ઊઠયા અને “તકોઆના વગડા” તરફ જવા નીકળી પડ્યા. તેઓ જતા હતા ત્યારે યહોશાફાટે ઊભા થઇને કહ્યું, “યહૂદા-વાસીઓ અને યરૂશાલેમના વતનીઓ, મને ધ્યાનથી સાંભળો: જો તમે તમારા દેવ યહોવા ઉપર વિશ્વાસ રાખશો, તો તમારે કોઇથી ડરવાનું રહેશે નહિ, જો તમે તેમના પ્રબોધકો ઉપર વિશ્વાસ રાખશો, તો તમારો વિજય થશે.” </span></div>
<div class='p'>
<span class='v R220_21' data-id='R220_21'><span class='v-num v-21'>21&nbsp;</span>પછી લોકોના આગેવાનો સાથે મંત્રણા કર્યા પછી, તેણે જેઓ યહોવાના માટે ગાય છે અને એની મહાન પવિત્રતાની સ્તુતિ કરે છે તેવાઓને સૌથી આગળ કર્યા અને તેઓ ગાવા લાગ્યા, </span></div>
<div class='b'> &nbsp; 
<span class='v R220_21' data-id='R220_21'></span></div>
<div class='q'>
<span class='v R220_21' data-id='R220_21'>“યહોવાની સ્તુતિ કરો, કારણ, </span></div>
<div class='q2'>
<span class='v R220_21' data-id='R220_21'>તેની કરૂણા શાશ્વત છે.” </span></div>
<div class='b'> &nbsp; </div>
<div class='m'>
<span class='v R220_22' data-id='R220_22'><span class='v-num v-22'>22&nbsp;</span>જેવું તેઓએ ગાયન અને સ્તુતિ શરૂ કર્યુ, યહોવાએ આમ્મોનિઓ, મોઆબીઓ અને સેઇર પર્વતના લોકો દ્વારા અચાનક હુમલો કરાવીને તેમને પછાડયા અને તેમનો પરાજય કર્યો. </span>
<span class='v R220_23' data-id='R220_23'><span class='v-num v-23'>23&nbsp;</span>આમ્મોન અને મોઆબના સૈન્યોએ સેઇર પર્વતના સૈન્યની વિરૂદ્ધ લડીને તેનો સંપૂર્ણ નાશ કર્યો, તેમ કર્યા પછી તેઓ માંહેમાંહે યુદ્ધ કરીને એકબીજાનો સંહાર કરવા લાગ્યાં. </span></div>
<div class='p'>
<span class='v R220_24' data-id='R220_24'><span class='v-num v-24'>24&nbsp;</span>તેથી યહૂદાના માણસો જ્યારે અરણ્ય તરફ નજર કરી શકાય તેવી જગ્યાએ આવી પહોંચ્યા, ત્યારે તેમણે શત્રુઓના સૈન્ય તરફ ફરીને જોયું અને તેમણે ચારે બાજુ ભૂમિ ઉપર મૃતદેહો પડેલાં જોયા. એક પણ જીવતો નહોતો. </span>
<span class='v R220_25' data-id='R220_25'><span class='v-num v-25'>25&nbsp;</span>યહોશાફાટ રાજા અને તેના લોકો લૂંટ એકત્ર કરવા લાગ્યા. તેઓને નાણાં, પોશાક, અલંકારો અને રોજીંદા જીવનની વસ્તુસંગ્રહ કરી અને લઇ લીધી. આ લૂંટ એટલી બધી હતી કે તે બધી લઇ જવા માટે તેઓને ત્રણ દિવસ લાગ્યા. </span>
<span class='v R220_26' data-id='R220_26'><span class='v-num v-26'>26&nbsp;</span>ચોથે દિવસે તેઓ બરાખાહની ખીણમાં ભેગા થયા, અને ત્યાં તેમણે યહોવાની સ્તુતિ કરી તેથી તે જગ્યાનું નામ “બરાખાહ પાડવામાં” આવ્યું અને આજે પણ એ ખીણ એ જ નામે ઓળખાય છે. </span></div>
<div class='p'>
<span class='v R220_27' data-id='R220_27'><span class='v-num v-27'>27&nbsp;</span>યારબાદ યહૂદા અને યરૂશાલેમના બધા માણસો યહોશાફાટને મોખરે રાખી આનંદપૂર્વક પાછા નગરમાં ગયા, કારણ યહોવાએ તેમને શત્રુઓ ઉપર વિજય પ્રાપ્ત કર્યાનો આનંદ માણવાનો અવસર આપ્યો હતો. </span>
<span class='v R220_28' data-id='R220_28'><span class='v-num v-28'>28&nbsp;</span>તેઓ સિતાર વીણા અને રણશિંગડાંના સરોદો સાથે યરૂશાલેમમાં પ્રવેશ કરીને યહોવાના મંદિરમાં દાખલ થયા. </span></div>
<div class='p'>
<span class='v R220_29' data-id='R220_29'><span class='v-num v-29'>29&nbsp;</span>અગાઉ બન્યુ હતું તે જ રીતે આજુબાજુના રાજ્યોએ સાંભળ્યું કે યહોવાએ પોતે જ ઇસ્રાએલના દુશ્મનો સાથે યુદ્ધ કર્યુ હતું, ત્યારે તેઓ દેવથી ભયભીત થઇ ગયા. </span>
<span class='v R220_30' data-id='R220_30'><span class='v-num v-30'>30&nbsp;</span>આમ, યહોશાફાટના રાજ્યમાં શાંતિ હતી, કારણકે દેવે તેને સર્વ બાજુએથી સર્વ પ્રકારની શાંતિ આપી હતી. </span></div>
<div class='s'>યહોશાફાટના રાજ્યકાળનો અંત </div>
<div class='p'>
<span class='v R220_31' data-id='R220_31'><span class='v-num v-31'>31&nbsp;</span>આમ, યહોશાફાટે યહૂદા ઉપર રાજ્ય કર્યુ. તે જ્યારે ગાદીએ આવ્યો ત્યારે તેની ઉમર 35 વર્ષની હતી. અને તેણે યરૂશાલેમમાં 25 વર્ષ રાજ કર્યુ. શિલ્હીની પુત્રી અઝુબાહ તેની મા થતી હતી. </span>
<span class='v R220_32' data-id='R220_32'><span class='v-num v-32'>32&nbsp;</span>તે પોતાના પિતા આસાને પગલે ચાલ્યો અને તેના માગેર્થી ચલિત થયો નહિ. તેણે યહોવાની ષ્ટિએ યોગ્ય ગણાય એવું આચરણ કર્યુ. </span>
<span class='v R220_33' data-id='R220_33'><span class='v-num v-33'>33&nbsp;</span>પણ ટેકરી ઉપરના સ્થાનકો દૂર કરવામાં આવ્યા નહોતાં અને લોકોનાં હૃદય હજી પોતાના પિતૃઓનાં દેવ પ્રત્યે પૂરેપૂરાં વળ્યાં નહોતા. </span></div>
<div class='p'>
<span class='v R220_34' data-id='R220_34'><span class='v-num v-34'>34&nbsp;</span>યહોશાફાટના શાસનના બાકીના બનાવો શરૂઆતથી તે અંત સુધી <span class='bk'>હનાનીના પુત્ર યેહૂના વૃત્તાંતમાં</span> નોંધાયેલા છે. આ બનાવોની નોંધ કરી અને તેની નકલ કરીને તેનો <span class='bk'>ઇસ્રાએલના રાજાઓના ઇતિહાસ</span> નામક પુસ્તકમાં સમાવેશ કરવામાં આવ્યો છે. </span></div>
<div class='p'>
<span class='v R220_35' data-id='R220_35'><span class='v-num v-35'>35&nbsp;</span>તેના જીવનના અંતકાળમાં યહૂદાના રાજા યહોશાફાટે ઇસ્રાએલના રાજા અહાઝયા સાથે કરાર કર્યો. અહાઝયા ઘણો દુષ્ટ હતો. </span>
<span class='v R220_36' data-id='R220_36'><span class='v-num v-36'>36&nbsp;</span>તેની સાથે મળીને યહોશાફાટે એસ્યોન-ગેબેરમાં બનાવેલ વહાણને તાશીર્શ મોકલ્યા. </span>
<span class='v R220_37' data-id='R220_37'><span class='v-num v-37'>37&nbsp;</span>પણ મારેશ્શાહના વતની દોદાવાહૂના પુત્ર અલીએઝેરે યહોશાફાટની વિરૂદ્ધ ભવિષ્યવાણી ભાખી કે, “તેં અહાઝયા સાથે મૈત્રી કરી છે તેથી યહોવા તારા વહાણોને ભાંગી નાખશે.” તેથી એ વહાણો નાશ પામ્યાં અને તેઓે કદી તાશીર્શ પહોંચી શક્યાં નહિ. </span></div></div>
<div class='footnotes'>

</div>
<div class='footer'><div class='nav'>
<a class='prev' href='R219.html'></a>
<a class='home' href='index.html'></a>
<a class='next' href='R221.html'></a>
</div></div>
</body></html>
