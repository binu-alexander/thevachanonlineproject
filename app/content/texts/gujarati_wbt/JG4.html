<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>પવિત્ર બાઇબલ ન્યાયાધીશો 4</title>
<link href='rekha.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location rekha' href='JG.html'> ન્યાયાધીશો 4 </a>
<a class='prev' href='JG3.html'>  </a>
<a class='next' href='JG5.html'>  </a>
</div></div>
<div class='chapter section JG4 guj2009 guj JG rekha' dir='ltr' data-id='JG4' data-nextid='JG5' data-previd='JG3' lang='gu'> 

<div class='c'>4</div>
<div class='s'>પ્રબોધિકા દબોરાહ સ્ત્રી ન્યાયધીશ </div>
<div class='p'>
<span class='v JG4_1' data-id='JG4_1'><span class='verse1 v-num v-1'>1&nbsp;</span>એહૂદના મૃત્યુ પછી ઈસ્રાએલી પ્રજાએ ફરી એક વાર યહોવાની દૃષ્ટિએ પાપ ગણાય એવું આચરણ કર્યું. </span>
<span class='v JG4_2' data-id='JG4_2'><span class='v-num v-2'>2&nbsp;</span>તેથી યહોવાની ઇચ્છાપ્રમાંણે ઈસ્રાએલીઓને હાસોરમાં રાજ કરનાર કનાની રાજા યાબીનના હાથે પરાજીત કરાયા હતાં. તેના સૈન્યના સેનાપતિનું નામ સીસરો હતું જે હરોશેથ હગોઈમમાં રહેતો હતો. </span>
<span class='v JG4_3' data-id='JG4_3'><span class='v-num v-3'>3&nbsp;</span>યાબીન પાસે લોખંડના 900 રથ હતાં અને 20 વર્ષ સુધી તેણે ઈસ્રાએલીઓ ઉપર ભારે જુલમ ગુજાર્યો હતો, તેથી તેઓએ યહોવાને સહાય માંટે પોકાર કર્યો. </span></div>
<div class='p'>
<span class='v JG4_4' data-id='JG4_4'><span class='v-num v-4'>4&nbsp;</span>એ વખતે લાપીદોથની પત્ની દબોરાહ ઈસ્રાએલીઓની ન્યાયાધીશ હતી. તે પ્રબોધિકા હતી, </span>
<span class='v JG4_5' data-id='JG4_5'><span class='v-num v-5'>5&nbsp;</span>એફ્રાઈમના પહાડી પ્રદેશમાં રામાં અને બેથેલની વચ્ચે એક મોટું તાડનું ઝાડ હતું. તેની નીચે તે બેસતી હતી. અને ઈસ્રાએલીઓ ત્યાં તેમના ન્યાય વિષે નિર્ણય કરવા માંટે આવતા હતાં. </span>
<span class='v JG4_6' data-id='JG4_6'><span class='v-num v-6'>6&nbsp;</span>એક દિવસ દબોરાહએ નફતાલી પ્રાંતના કેદેશમાં રહેતા અબીનોઆમના પુત્ર બારાકને તેડાવ્યો અને તેને કહ્યું કે, “ઈસ્રાએલના દેવ યહોવાએ તને આ હુકમ કર્યો છે, ‘નફતાલી અને ઝબુલોનના કુળસમૂહોમાંથી 10,000 સૈનિકોને લઈને તાબોર પર્વત ઉપર જા. </span>
<span class='v JG4_7' data-id='JG4_7'><span class='v-num v-7'>7&nbsp;</span>હું યાબીનના સેનાપતિ સીસરાને તેના રથો અને યોદ્ધાઓ સાથે કીશોન નદીને કાંઠે લઈ આવીશ, પછી હું તેઓને તારા હાથમાં સોંપી દઈશ, તેથી તું એને ત્યાં હરાવી શકે.’ ” </span></div>
<div class='p'>
<span class='v JG4_8' data-id='JG4_8'><span class='v-num v-8'>8&nbsp;</span>બારાકે તેને કહ્યું, “તું જો માંરી સાથે આવતી હોય તો હું જાઉં, પણ તું જો માંરી સાથે ન આવતી હોય તો હું ન જાઉં.” </span></div>
<div class='p'>
<span class='v JG4_9' data-id='JG4_9'><span class='v-num v-9'>9&nbsp;</span>તેણે જવાબ આપ્યો, “હું તારી સાથે જરૂર આવીશ; પણ સીસરાને જીતવાનું શ્રેય તને મળશે નહિ, કારણ યહોવા સીસરાને એક સ્ત્રીના હાથમાં સોંપી દેનાર છે.” </span></div>
<div class='p'>
<span class='v JG4_9' data-id='JG4_9'>ત્યારબાદ દબોરાહ ઊભી થઈ અને બારક સાથે કેદેશ ગઈ. </span>
<span class='v JG4_10' data-id='JG4_10'><span class='v-num v-10'>10&nbsp;</span>બારાક નફતાલી અને ઝબુલોનના કુળસમૂહો પાસે ગયો અને લોકોને બોલાવ્યા અને લગભગ 10,000 માંણસોને સૈન્ય માંટે લઈને તે ગયો દબોરાહ પણ તેની સાથે ગઈ. </span></div>
<div class='p'>
<span class='v JG4_11' data-id='JG4_11'><span class='v-num v-11'>11&nbsp;</span>કેની જાતિના હેબેર જે બીજા કેની લોકોથી અલગ પડી ગયો હતો અને તેણે પોતાનો તંબુ કેદેશ નજીક એલોન-સાઅનાન્નીમની પાસે નાખ્યો હતો. કેનીઓ-મૂસાના સાળા હોબાબના વંશજો હતા. </span></div>
<div class='p'>
<span class='v JG4_12' data-id='JG4_12'><span class='v-num v-12'>12&nbsp;</span>સીસરાને સમાંચાર મળ્યાં કે અબીનોઆમના પુત્ર બારાક તેના સૈન્ય સાથે તાબોર પર્વત ઉપર ગયા છે. </span>
<span class='v JG4_13' data-id='JG4_13'><span class='v-num v-13'>13&nbsp;</span>એટલે સીસરાએ પોતાના બધા 900 લોખંડના રથોને તેમજ પોતાના બધા સૈનિકોને હરોશેથ-હગોઈમથી કીશોન નદી આગળ ભેગા કર્યા. </span></div>
<div class='p'>
<span class='v JG4_14' data-id='JG4_14'><span class='v-num v-14'>14&nbsp;</span>ત્યારે બારાકને દબોરાહએ કહ્યું, “જલદી ઉભો થા! યહોવાએ આજે સીસરાને તારા હાથમાં સોંપી દીધો છે. અત્યારે પણ યહોવા તારા માંટે લડે છે.” આથી બારાક 10,000નું સૈન્ય લઈને દુશ્મનો પર હુમલો કરવા તાબોર પર્વતના ઢોળાવો પરથી નીચે ધસી આવ્યો. </span>
<span class='v JG4_15' data-id='JG4_15'><span class='v-num v-15'>15&nbsp;</span>યહોવાએ બારાકને સીસરા પર હુમલો કરવા મદદ કરી અને તેના બધા રથ સૈનિકોને બારાકનું લશ્કર જોઈને બેબાકળાં બનાવી દીધાં. સીસરા પોતે રથમાંથી કૂદીને ભાગી ગયો. </span>
<span class='v JG4_16' data-id='JG4_16'><span class='v-num v-16'>16&nbsp;</span>બારાકે તેના સૈન્ય સાથે હરોશેથ-હગોઈમ સુધી સીસરાના રથોનો અને લશ્કરનો પીછો પકડયો. સીસરાનું સમગ્ર સૈન્ય હણાઈ ગયું એકેય માંણસ જીવતો રહેવા પામ્યો નહિ. </span></div>
<div class='p'>
<span class='v JG4_17' data-id='JG4_17'><span class='v-num v-17'>17&nbsp;</span>સીસરા ભાગી ગયો અને દોડતો કેની હેબેરની પત્ની યાએલના તંબુએ પહોંચી ગયો. કારણ હાસોરના રાજા યાબીન અને કેની હેબેરના પરિવાર વચ્ચે સારા પારિવારીક સંબંધો હતાં. </span>
<span class='v JG4_18' data-id='JG4_18'><span class='v-num v-18'>18&nbsp;</span>સીસરાને મળવા માંટે યાએલ સામે આવીને ઊભી રહી અને બોલી, “આવો, નામદાર, અંદર આવો, ડરશો નહિ.” આથી તે તંબુમાં ગયો અને તેણીએ તેને ધાબળા વડે ઢાંકી દીધો. </span></div>
<div class='p'>
<span class='v JG4_19' data-id='JG4_19'><span class='v-num v-19'>19&nbsp;</span>સીસરાએ યાએલને કહ્યં, “મને તરસ લાગી છે, મને પીવા માંટે થોડું પાણી આપ.” તેથી તેણીએ તેને દૂધની ભરેલી મશક આપી અને ફરી તેને ઢાંકી દીધો. </span></div>
<div class='p'>
<span class='v JG4_20' data-id='JG4_20'><span class='v-num v-20'>20&nbsp;</span>પછી સીસરાએ યાએલને કહ્યું, “તંબુના બારણામાં ઊભી રહે, અને કોઈ માંરી તપાસ કરવા આવે અને પૂછે કે અંદર કોઈ છે, તો કહેજે, ‘ના.’ ” </span></div>
<div class='p'>
<span class='v JG4_21' data-id='JG4_21'><span class='v-num v-21'>21&nbsp;</span>પણ તે ખૂબ થાકેલો હતો અને જલદીથી ઘસઘસાટ સૂઈ ગયો ત્યારે હેબરની પત્ની યાએલે એક હથોડો અને તંબુનો ખીલ્લો લઈને સીસરાના માંથામાં ઠોકી દીધો તેથી સીસરો આમ મૃત્યુ પામ્યો. </span></div>
<div class='p'>
<span class='v JG4_22' data-id='JG4_22'><span class='v-num v-22'>22&nbsp;</span>જ્યારે સીસરાને શોધતો શોધતો બારાક ત્યાં આવ્યો ત્યારે યાએલે આવીને તેને કહ્યું, “આવો, તમે જે માંણસને શોધો છો તે હું બતાવું.” તે તેની સાથે તંબુમાં ગયો અને ત્યાં તંબુનો ખીલ્લો જોયો જે સીસરાના માંથામાં હતો અને તે મૃત પડયો હતો. </span></div>
<div class='p'>
<span class='v JG4_23' data-id='JG4_23'><span class='v-num v-23'>23&nbsp;</span>તેથી તે દિવસે દેવે કનાનના રાજા યાબીનને ઈસ્રાએલીઓ માંટે હરાવ્યો. </span>
<span class='v JG4_24' data-id='JG4_24'><span class='v-num v-24'>24&nbsp;</span>ત્યારબાદ ઈસ્રાએલીઓ કનાનના રાજા યાબીન સામેના હુમલાઓમાં વધુને વધુ બળવાન થતા ગયા અને આખરે તેમણે તેનો નાશ કર્યો. </span></div></div>
<div class='footnotes'>

</div>
<div class='footer'><div class='nav'>
<a class='prev' href='JG3.html'></a>
<a class='home' href='index.html'></a>
<a class='next' href='JG5.html'></a>
</div></div>
</body></html>
