<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>પવિત્ર બાઇબલ કલોસ્સીઓ 2</title>
<link href='rekha.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location rekha' href='CL.html'> કલોસ્સીઓ 2 </a>
<a class='prev' href='CL1.html'>  </a>
<a class='next' href='CL3.html'>  </a>
</div></div>
<div class='chapter section CL2 guj2009 guj CL rekha' dir='ltr' data-id='CL2' data-nextid='CL3' data-previd='CL1' lang='gu'> 

<div class='c'>2</div>
<div class='p'>
<span class='v CL2_1' data-id='CL2_1'><span class='verse1 v-num v-1'>1&nbsp;</span>તમને મદદ કરવા માટે હું ઘણી જહેમત ઉઠાવી રહ્યો છું તે તમે જાણો એમ હું ઈચ્છુ છું. અને લાવદિકિયાના લોકોને જેઓ મને કદાપિ મળ્યા નથી તેઓને પણ હું મદદ કરવા પ્રયાસ કરી રહ્યો છું. </span>
<span class='v CL2_2' data-id='CL2_2'><span class='v-num v-2'>2&nbsp;</span>તેઓ વિશ્વાસમાં સમૃદ્ધ અને શક્તિશાળી બને જે સમજશક્તિ દ્વારા આવે છે અને પ્રેમ વડે એકબીજા સાથે જોડાય તેમ હું ઈચ્છુ છું. સમજશક્તિ દ્વારા જે દ્રઢ વિશ્વાસ ઉદભવે છે, તેમાં તેઓ સમૃદ્ધ બને તેમ હું ઈચ્છુ છું. દેવે જેને જાહેર કર્યુ છે તે મર્મથી તેઓ સંપૂર્ણપણે વાકેફ થાય તેમ હું ઈચ્છુ છું. તે સત્ય સ્વયં ખ્રિસ્ત જ છે. </span>
<span class='v CL2_3' data-id='CL2_3'><span class='v-num v-3'>3&nbsp;</span>ખ્રિસ્તમાં બધા જ જ્ઞાન તથા બુદ્ધિનો ખજાનો સુરક્ષિત રખાયેલો છે. </span></div>
<div class='p'>
<span class='v CL2_4' data-id='CL2_4'><span class='v-num v-4'>4&nbsp;</span>હું તમને આ બાબતો એટલા માટે જણાવું છું કે કોઈ પણ વ્યક્તિ તમને એવા ખ્યાલોથી મૂર્ખ ન બનાવે કે જે સારા લાગે ખરાં, પણ હોય ખોટા. </span>
<span class='v CL2_5' data-id='CL2_5'><span class='v-num v-5'>5&nbsp;</span>હું સદેહે તમારી સાથે નથી, પરંતુ મારું હૃદય તો તમારી સાથે જ છે. તમારું સારું જીવન અને ખ્રિસ્ત પ્રત્યેનો દ્રઢ વિશ્વાસ જોઈને મને આનંદ થાય છે. </span></div>
<div class='s'>ખ્રિસ્તમય જીવન જીવવાનું ચાલુ રાખો </div>
<div class='p'>
<span class='v CL2_6' data-id='CL2_6'><span class='v-num v-6'>6&nbsp;</span>તમે ખ્રિસ્ત ઈસુ પ્રભુને સ્વીકાર્યો છે. તેથી કોઈ પણ પરિવર્તન લાવ્યા વિના તેને અનુસરવાનું ચાલુ રાખો. </span>
<span class='v CL2_7' data-id='CL2_7'><span class='v-num v-7'>7&nbsp;</span>તમારે ફક્ત ખ્રિસ્ત પર જ આધારિત રહેવું. જીવન અને સાર્મથ્ય તેના તરફથી આવે છે, તમને સત્ય શીખવવામાં આવ્યુ છે. તમારે તે સત્ય ઉપદેશ અંગે દ્રઢ રહેવાનું ચાલુ જ રાખવું જોઈએ. અને હંમેશા આભારસ્તુતિ કરવી જોઈએ. </span></div>
<div class='p'>
<span class='v CL2_8' data-id='CL2_8'><span class='v-num v-8'>8&nbsp;</span>જે અર્થહીન હોય તેવા વ્યર્થ ખ્યાલો કે શબ્દો વડે કોઈ વ્યક્તિ તમને દોરે નહિ તે અંગે સાવધ રહો. તેવા ખ્યાલો ખ્રિસ્ત તરફથી નહિ, પરંતુ લોકો તરફથી આવતા હોય છે. </span>
<span class='v CL2_9' data-id='CL2_9'><span class='v-num v-9'>9&nbsp;</span>દેવ સંપૂર્ણપણે ખ્રિસ્તમાં નિવાસ કરે છે. </span>
<span class='v CL2_10' data-id='CL2_10'><span class='v-num v-10'>10&nbsp;</span>અને ખ્રિસ્તમાં તમે સંપૂર્ણ છો. તમારે બીજા કશાની આવશ્યકતા જ નથી. બધા જ શાસકો અને સત્તાઓના ઈસુ જ શાસક છે. </span></div>
<div class='p'>
<span class='v CL2_11' data-id='CL2_11'><span class='v-num v-11'>11&nbsp;</span>ખ્રિસ્તમાં તમને વિવિધ પ્રકારની સુન્નત મળી હતી. જે સુન્નત કેટલાક માણસોના હાથથી કરવામાં આવી ન હતી. મારો મતલબ છે કે તમારી પાપી જાતના સાર્મથ્યથી તમને મુક્ત કરવામાં આવેલા. ખ્રિસ્ત તો આ જ પ્રકારની સુન્નત કરે છે. </span>
<span class='v CL2_12' data-id='CL2_12'><span class='v-num v-12'>12&nbsp;</span>જ્યારે તમે બાપ્તિસ્મા પામ્યા, ત્યારે તમારી ર્જીણજાત મૃત્યુ પામી અને ખ્રિસ્તની સાથે તમે દટાયા. અને તે બાપ્તિસ્મામાં ખ્રિસ્તની સાથે તમને ઉઠાડવામાં આવ્યા, કારણ કે દેવના સાર્મથ્યમાં તમને વિશ્વાસ હતો. જ્યારે તેણે ખ્રિસ્તને મૂએલામાંથી ઉઠાડયો ત્યારે દેવના સાર્મથ્યને દર્શાવ્યું. </span></div>
<div class='p'>
<span class='v CL2_13' data-id='CL2_13'><span class='v-num v-13'>13&nbsp;</span>તમે તમારા પાપી સ્વભાવ અને તમારી પાપી કાયાની તાકાતથી બંધાયેલા હતા, તેથી તમે આત્મિક રીતે મૂએલા હતા. પરંતુ ખ્રિસ્ત સાથે દેવે તમને જીવતા કર્યા અને દેવે આપણા પાપોની માફી આપી. </span>
<span class='v CL2_14' data-id='CL2_14'><span class='v-num v-14'>14&nbsp;</span>આપણે દેવના નિયમનો ભંગ કર્યો તેથી આપણે દેવાદાર બન્યા. જે નિયમોને અનુસરવામાં આપણે નિષ્ફળ રહ્યાં, તેને કરજની યાદી દર્શાવે છે. પરંતુ દેવે આપણું બધું જ કરજ માફ કર્યુ. દેવે આપણું કરજ લઈ લીધું અને તેને વધસ્તંભ પર ખીલાથી જડી દીધું. </span>
<span class='v CL2_15' data-id='CL2_15'><span class='v-num v-15'>15&nbsp;</span>આત્મિક શાસકો અને સત્તાઓને દેવે પરાજીત કર્યો. વધસ્તંભ વડે દેવે જય મેળવ્યો અને તે શાસકો અને સત્તાઓને પરાજીત કર્યા. દેવે જગતને બતાવ્યું કે તેઓ સાર્મથ્યહીન હતા. </span></div>
<div class='s'>માનવનિર્મિત નિયમોને ન અનુસરો </div>
<div class='p'>
<span class='v CL2_16' data-id='CL2_16'><span class='v-num v-16'>16&nbsp;</span>તેથી કોઈ પણ વ્યક્તિને તમારા માટે ખાવાપીવા અંગેના કે યહૂદી રિવાજો. (ઉત્સવો, ચાંદરાત, <span class='note' id='footnote-293'><a href='#note-293' class='key'>*</a></span> કે વિશ્રામવાર) વિષે કોઈ તમને દોષિત ન ઠરાવે. કોઈ પણ વ્યક્તિને આ વિષે તમારા માટે નિયમો ન ઘડવા દો. </span>
<span class='v CL2_17' data-id='CL2_17'><span class='v-num v-17'>17&nbsp;</span>ભૂતકાળમાં, આ બાબતો પડછાયારૂપ હતી કે જેનું આગમન થઈ રહ્યું છે તે દર્શાવતી હતી. પરંતુ નૂતન બાબતો કે જેનું આગમન થવાનું હતું તે ખ્રિસ્તમાં દેખાઈ છે. </span>
<span class='v CL2_18' data-id='CL2_18'><span class='v-num v-18'>18&nbsp;</span>કેટલાક લોકો નમ્રતા અને દૂતોની સેવા કરવા ઈચ્છતા હોય, એવું વર્તન કરે છે. તે લોકો હમેશા જે દર્શનો તેઓએ જોયા હોય તેના વિષે કહેતા રહે છે. તે લોકોને ન કહેવા દો કે, “તમે આમ કરતા નથી, તેથી તમે ખોટા છો.” તે લોકો મૂર્ખ અભિમાનથી ભરપૂર છે. કારણ કે તેઓ ફક્ત માનવ વિચારોને જ વિચારી શકે, દેવના વિચારોને નહિ. </span>
<span class='v CL2_19' data-id='CL2_19'><span class='v-num v-19'>19&nbsp;</span>તે લોકો તેમની જાતને શિરનાં નિયંત્રણ હેઠળ રાખતા નથી. સમગ્ર શરીર ખ્રિસ્ત પર આધારિત હોય છે. ખ્રિસ્તને (શિર) લીધે જ શરીરનાં બધા જ અવયવો એકબીજાની દરકાર રાખે છે અને એકબીજાને મદદ કરે છે. આ શરીરને મજબૂત બનાવે છે. અને તેને સંગઠિત કરે છે. અને તેથી દેવ જે રીતે ઈચ્છે છે તે રીતે શરીર વિકાસ પામે છે. </span></div>
<div class='p'>
<span class='v CL2_20' data-id='CL2_20'><span class='v-num v-20'>20&nbsp;</span>તમે ખ્રિસ્ત સાથે મૂઆ અને દુન્યવી નિરર્થક નિયમોથી મુક્ત થયેલા છો. તેથી તમે હજુ પણ આ દુનિયા સાથે સંકળયેલા હોય તમે વર્તો છો? મારો આ મતલબ છે, કે શા માટે આવા નિયમો પાળો છો: </span>
<span class='v CL2_21' data-id='CL2_21'><span class='v-num v-21'>21&nbsp;</span>“આ ખાશો નહિ,” “પેલું ચાખવું નહિ,” “પેલી વસ્તુને અડકશો નહિ?” </span>
<span class='v CL2_22' data-id='CL2_22'><span class='v-num v-22'>22&nbsp;</span>આ નિમયો એવી દુન્યવી વસ્તુઓ વિષે વાતચીત કરી રહ્યાં છે કે જેનો ઉપયોગ કર્યા પછી જેનું કોઈ અસ્તિત્વ જ રહેતું નથી. આ નિયમો તો ફક્ત લોકોથી મળેલ આજ્ઞા તથા શિક્ષણ છે, દેવથી નહિ. </span>
<span class='v CL2_23' data-id='CL2_23'><span class='v-num v-23'>23&nbsp;</span>આ નિયમો સારા લાગે છે. પરંતુ આ નિયમો તો બસ માનવ નિર્મિત ધર્મના ભાગરૂપ છે કે જે માણસોને નમ્રતાનો ઢોંગ રચવા પ્રેરે છે, અને તેઓને દેહદમન માટે પ્રેરે છે. પરંતુ આ નિયમો લોકોને તેઓનો પાપી સ્વભાવ જે દુષ્કર્મો ઈચ્છે તે કરાવે છે, તેને અટકાવવામાં મદદકર્તા નથી. </span></div></div>
<div class='footnotes'>

<span class='footnote' id='note-293'><span class='key'>* </span><a href='#footnote-293' class='backref'>2:16</a> <span class='text'> <span class="fk">ચાંદરાત </span><span class="ft">યહૂદિ મહિનાનો પ્રથમ દિવસ. યહૂદિ લોકો માટે આ પવિત્ર દિવસ ગણાતો.</span></span></span>
</div>
<div class='footer'><div class='nav'>
<a class='prev' href='CL1.html'></a>
<a class='home' href='index.html'></a>
<a class='next' href='CL3.html'></a>
</div></div>
</body></html>
