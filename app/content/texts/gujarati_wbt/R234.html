<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>પવિત્ર બાઇબલ 2 કાળવૃત્તાંતનું 34</title>
<link href='rekha.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location rekha' href='R2.html'> 2 કાળવૃત્તાંતનું 34 </a>
<a class='prev' href='R233.html'>  </a>
<a class='next' href='R235.html'>  </a>
</div></div>
<div class='chapter section R234 guj2009 guj R2 rekha' dir='ltr' data-id='R234' data-nextid='R235' data-previd='R233' lang='gu'> 

<div class='c'>34</div>
<div class='s'>યહૂદાનો રાજા યોશિયા </div>
<div class='p'>
<span class='v R234_1' data-id='R234_1'><span class='verse1 v-num v-1'>1&nbsp;</span>જ્યારે યોશિયા ગાદીએ આવ્યો ત્યારે તેની ઉંમર આઠ વર્ષની હતી અને તેણે યરૂશાલેમમાં 31 વર્ષ રાજ્ય કર્યું. </span>
<span class='v R234_2' data-id='R234_2'><span class='v-num v-2'>2&nbsp;</span>યહોવાની ષ્ટિએ યોગ્ય ગણાય એવું આચરણ તેણે કર્યું, સહેજ પણ આમ કે તેમ ફંટાયા વગર તે પોતાના પિતૃ દાઉદને પગલે ચાલ્યો. </span>
<span class='v R234_3' data-id='R234_3'><span class='v-num v-3'>3&nbsp;</span>તેના શાસનના આઠમે વષેર્ તે હજી કાચી ઉંમરનો જ હતો ત્યારે, તેણે પોતાના પિતૃ દાઉદના દેવની ભકિત કરવાનું શરૂ કર્યુ. બારમે વષેર્ તેણે ટેકરી ઉપરનાં સ્થાનકો, અશેરાદેવીની પ્રતિમાઓ અને બીજી બધી મૂર્તિઓ હઠાવી, યહૂદા અને યરૂશાલેમનું શુદ્ધિકરણ કરવાનું શરૂ કર્યુ. </span>
<span class='v R234_4' data-id='R234_4'><span class='v-num v-4'>4&nbsp;</span>તેણે પોતાની દેખરેખ નીચે બઆલદેવની વેદીઓ ભાંગી નંખાવી અને તેની પાસેની ધૂપની વેદીઓ તોડી પડાવી. અને કોતરેલી અને ઢાળેલી અશેરાદેવીની અને બીજી બધી મૂર્તિઓ ભંગાવી નંખાવી. તેણે તેમનો દળીને ભૂકો કરાવી તેને તેઓની કબર ઉપર ભભરાવ્યો જેઓ આ મૂર્તિઓને બલિ ચઢાવતાં હતાં. </span>
<span class='v R234_5' data-id='R234_5'><span class='v-num v-5'>5&nbsp;</span>તેણે તે લોકોના યાજકોના હાડકાં તેમની વેદીઓ ઉપર બાળી નંખાવ્યાં અને એ રીતે યહૂદાની અને યરૂશાલેમની શુદ્ધિ કરી. </span>
<span class='v R234_6' data-id='R234_6'><span class='v-num v-6'>6&nbsp;</span>તેણે આ પ્રમાણે મનાશ્શા, એફ્રાઇમ, શિમયોન, અને ઠેઠ નફતાલીના નગરોમાં કર્યું અને આસપાસના ખેદાન-મેદાન થઇ ગયેલા વિસ્તારોમાં પણ તેણે આમ જ કર્યુ. </span>
<span class='v R234_7' data-id='R234_7'><span class='v-num v-7'>7&nbsp;</span>સમગ્ર ઇસ્રાએલમાં તેણે વેદીઓ ભાંગી નંખાવી અને અશેરાદેવીના સ્તંભો તોડી પાડ્યાં અને તેણે મૂર્તિઓ તોડી પડાવી, તેમનો દળીને ભૂકો કરી નંખાવ્યો, ને બધી ધૂપની વેદીઓનો નાશ કરાવ્યો. ત્યાર પછી તે પાછો યરૂશાલેમ આવ્યો. </span></div>
<div class='p'>
<span class='v R234_8' data-id='R234_8'><span class='v-num v-8'>8&nbsp;</span>દેશનું અને મંદિરનું શુદ્ધિકરણ કર્યા પછી તેના શાસનના અઢારમા વષેર્, તેણે અસાલ્યાના પુત્ર સાફાનને તથા નગરના સૂબા માઅસેયાને તથા ઇતિહાસકાર યોઆહાઝના પુત્ર યોઆહને પોતાના દેવ યહોવાનું મંદિર ફરી બાંધવા, મરામત કરાવવા મોકલ્યા. </span></div>
<div class='p'>
<span class='v R234_9' data-id='R234_9'><span class='v-num v-9'>9&nbsp;</span>તેમણે મુખ્ય યાજક હિલ્કિયા પાસે જઇને દેવના મંદિર માટે ઉઘરાવાયેલી બધી ચાંદી તેને આપી. એ ચાંદી લેવીઓ દ્વારા મનાશ્શા, એફ્રાઇમના દરવાજેથી અને ઇસ્રાએલના બાકીના ભાગમાંથી ઉઘરાવાયેલી હતી, તેમજ યહૂદામાંથી બિન્યામીનના પ્રદેશમાંથી તેમજ યરૂશાલેમના વતનીઓ પાસેથી પણ તેમણે ચાંદી ઉઘરાવી હતી. </span>
<span class='v R234_10' data-id='R234_10'><span class='v-num v-10'>10&nbsp;</span>ત્યારબાદ એ ચાંદી યહોવાના મંદિરમાં ચાલતા કામ ઉપર દેખરેખ રાખનારાઓને સોંપવામા આવી અને તેમણે એ ચાંદી મંદિરની મરામત કરવા માટે </span>
<span class='v R234_11' data-id='R234_11'><span class='v-num v-11'>11&nbsp;</span>સુથારોને અને કડિયાઓને આપી દીધી. જેથી તેઓ યહોબાના યહૂદાના રાજાઓ દ્વારા ભંગાર થઇ જવા દીધેલાં મોભ અને પાટિયા માટે લાકડું તેમજ ઘડેલા પથ્થર ખરીદી શકે. </span>
<span class='v R234_12' data-id='R234_12'><span class='v-num v-12'>12&nbsp;</span>એ માણસો પ્રામાણિકતાથી કામ કરતા હતા. મરારીના કુટુંબના લેવીઓ યાહાથ અને ઓબાદ્યા અને કહાથના કુટુંબના ઝખાર્યા અને મશુલ્લામ તેમના ઉપર દેખરેખ રાખતા હતા. બીજા લેવીઓ પણ હતા જે કુશળ સંગીતકાર હતા. </span>
<span class='v R234_13' data-id='R234_13'><span class='v-num v-13'>13&nbsp;</span>ભાર ઊંચકનારાઓના તેમજ જુદાં જુદાં કામોના કારીગરો પર પણ તેઓ જ નજર રાખતા હતા. કેટલાક લહિયા, કારભારીઓ અને દ્વારપાળો તરીકે કામ કરતા હતા. </span></div>
<div class='s'>નિયમના પુસ્તકની પ્રાપ્તી </div>
<div class='p'>
<span class='v R234_14' data-id='R234_14'><span class='v-num v-14'>14&nbsp;</span>જે પૈસા લોકોએ યહોવાના મંદિરમાં સંગ્રહ કરેલા હતા. તે તેઓ કાઢતા હતા તેવામાં મૂસા મારફતે આપવામાં આવેલુ <span class='bk'>યહોવાનું નિયમનું પુસ્તક</span> હિલ્કિયા યાજકને મળી આવ્યું. </span>
<span class='v R234_15' data-id='R234_15'><span class='v-num v-15'>15&nbsp;</span>તેણે રાજમંત્રી શાફાનને કહ્યું, “યહોવાના મંદિરમાંનું <span class='bk'>નિયમનું પુસ્તક</span> મને મળ્યું છે;” અને પુસ્તક તેને આપી દીધું. </span>
<span class='v R234_16' data-id='R234_16'><span class='v-num v-16'>16&nbsp;</span>શાફાન તે પુસ્તક રાજા પાસે લઇ ગયો અને કહ્યું, “આપના સેવકો તેમને સોંપેલું કામ કરી રહ્યાં છે. </span>
<span class='v R234_17' data-id='R234_17'><span class='v-num v-17'>17&nbsp;</span>તેમણે યહોવાના મંદિર માટે આવેલી ચાંદી બહાર કાઢી લીધી છે, અને મુકાદમોને અને કારીગરોને સોંપી દીધી છે.” </span>
<span class='v R234_18' data-id='R234_18'><span class='v-num v-18'>18&nbsp;</span>રાજમંત્રી શાફાને રાજાને એ પણ કહ્યું કે, “યાજક હિલ્કિયાએ મને એક પુસ્તક આપ્યું છે.” અને તેણે તે રાજા સમક્ષ વાંચી સંભળાવ્યું. </span>
<span class='v R234_19' data-id='R234_19'><span class='v-num v-19'>19&nbsp;</span>નિયમશાસ્ત્રનાઁ વચનો સાંભળીને રાજાએ શોકથી પોતાના વસ્ત્રો ફાડી નાખ્યાં </span>
<span class='v R234_20' data-id='R234_20'><span class='v-num v-20'>20&nbsp;</span>અને હિલિક્યાને, શાફાનના પુત્ર અહીકામને, મીખાહના પુત્ર આબ્દોનને, મંત્રી શાફાનને તથા સેવક અસાયાને હુકમ કર્યો કે, </span>
<span class='v R234_21' data-id='R234_21'><span class='v-num v-21'>21&nbsp;</span>“તમે જાઓ, મારી ખાતર, તેમજ ઇસ્રાએલમાં તથા યહૂદામાં બાકી રહેલાઓને ખાતર, મળી આવેલા પુસ્તકનાં વચનો સંબંધી યહોવાની સલાહ પૂછો; કેમ કે યહોવાનો રોષ આપણા ઉપર થયો છે તે ભયંકર છે, કારણકે આ પુસ્તકમાં જે જે લખેલું છે તે પ્રમાણે આપણા પિતૃઓએ યહોવાનું વચન પાળ્યું નથી.” </span></div>
<div class='p'>
<span class='v R234_22' data-id='R234_22'><span class='v-num v-22'>22&nbsp;</span>આ માણસો હુલ્દાહ પ્રબોધિકા પાસે ગયા અને રાજાની મુશ્કેલી જણાવી. હુલ્દાહ પ્રબોધિકા શાલ્લુમની પત્ની હતી. હાસ્રાહના પુત્ર તોકહાથનો પુત્ર શાલ્લુમ રાજાના વસ્ત્રભંડારનો ઉપરી હતો. હુલ્દાહ યરૂશાલેમનાં નવા ભાગમાં રહેતી હતી. </span>
<span class='v R234_23' data-id='R234_23'><span class='v-num v-23'>23&nbsp;</span>પ્રબોધકોએ ઉત્તર આપ્યો, ઇસ્રાએલના યહોવા દેવ કહે છે કે, “જે માણસે તમને મોકલ્યો છે તેને કહો, </span>
<span class='v R234_24' data-id='R234_24'><span class='v-num v-24'>24&nbsp;</span>આ ઇસ્રાએલના દેવ યહોવાના વચન છે; ‘હું આ જગ્યા પર અને એના વતનીઓ પર આફત ઉતારનાર છું, યહૂદાના રાજા સમક્ષ વાંચવામાં આવેલા પુસ્કતમાં લખેલા બધા શાપો અમલમાં આણનાર છે. </span>
<span class='v R234_25' data-id='R234_25'><span class='v-num v-25'>25&nbsp;</span>કારણ, એ લોકોએ મને છોડી દઇને અન્ય દેવોની આગળ ધૂપ બાળ્યા છે. અને પોતાનાં બધાં કૃત્યોથી મારો રોષ વહોરી લીધો છે. મારો રોષ આ જગ્યા સામે ભડભડી રહ્યો છે અને એ શાંત પડવાનો નથી.’ </span></div>
<div class='p'>
<span class='v R234_26' data-id='R234_26'><span class='v-num v-26'>26&nbsp;</span>“આ બાબતમાં યહોવાને પૂછવા માટે તમને મોકલનાર રાજાને કહી દો કે, જે વાતો તમે થોડા સમય પહેલા સાંભળી છે તે માટે, ‘ઇસ્રાએલના યહોવા કહે છે, </span>
<span class='v R234_27' data-id='R234_27'><span class='v-num v-27'>27&nbsp;</span>આ જગ્યા અને એના વતનીઓ વિરૂદ્ધ મેં ઉચ્ચારેલી ચેતવણી સાંભળીને તારું હૃદય પીગળી ગયું છે, અને પશ્ચાતાપથી તેં તારા કપડાં ફાડ્યાં છે અને તું મારી સમક્ષ રડી પડીને મને પગે લાગ્યો છે, તેથી મેં પણ તારી અરજ સાંભળી છે, </span>
<span class='v R234_28' data-id='R234_28'><span class='v-num v-28'>28&nbsp;</span>હું આ જગ્યા અને તેના વતનીઓ ઉપર જે આફતો ઉતારનારો છું તે તારે નજરે જોવી નહિ પડે, તે પહેલાં તું તારા પિતૃઓ ભેગો થઇ જશે અને શાંતિથી કબરમાં જશે.’ ” આ જવાબ લઇને તેઓ રાજા પાસે ગયા. </span></div>
<div class='p'>
<span class='v R234_29' data-id='R234_29'><span class='v-num v-29'>29&nbsp;</span>પછી રાજાએ યહૂદા અને યરૂશાલેમના સર્વ વડીલોને એકત્ર થવાની આજ્ઞા કરી. </span>
<span class='v R234_30' data-id='R234_30'><span class='v-num v-30'>30&nbsp;</span>તેણે યાજકો, લેવીઓ અને નાનામોટા સર્વ લોકોને પોતાની સાથે મંદિરમાં એકત્ર કર્યા. રાજાએ મંદિરમાંથી મળી આવેલા <span class='bk'>કરારનાં પુસ્તકમાંથી</span> વચનો વાંચી સંભળાવ્યા. </span>
<span class='v R234_31' data-id='R234_31'><span class='v-num v-31'>31&nbsp;</span>ત્યારબાદ મંચ ઉપર ઊભા રહીને રાજાએ યહોવા સમક્ષ યહોવાને અનુસરવાની, અને તેની બધી આજ્ઞાઓ, સાક્ષ્યો અને વિધિઓ પૂર્ણ હૃદયથી પાલન કરવાની, અને તે રીતે પુસ્તકમાં લખેલી કરારની બધી શરતોનો અમલ કરવાની પ્રતિજ્ઞા લીધી. </span>
<span class='v R234_32' data-id='R234_32'><span class='v-num v-32'>32&nbsp;</span>ત્યારબાદ તેણે બિન્યામીનના લોકો અને યરૂશાલેમમાં જેઓ હાજર હતા તેઓ બધા પાસે કરારનું પાલન કરવાની પ્રતિજ્ઞા લેવડાવી. એ પછી યરૂશાલેમમાં વતનીઓએ પોતાના પિતૃઓના દેવ યહોવા સાથેનો કરાર પાળ્યો પણ ખરો. </span>
<span class='v R234_33' data-id='R234_33'><span class='v-num v-33'>33&nbsp;</span>યોશિયાએ યહૂદીઓ જે પ્રદેશમાં રહેતા હતા ત્યાંથી સર્વ મૂર્તિઓ દૂર કરી, અને તેમના દેવ યહોવાનું ભજન કરવા આજ્ઞા કરી. તેના બાકીના જીવનકાળ દરમિયાન સર્વ લોકો તેઓના પિતૃઓના દેવ યહોવાની સેવામાં ચાલુ રહ્યાં, યહોવાના માગેર્ ચાલવામાં તેઓ જરા પણ પાછા ન પડ્યાં. </span></div></div>
<div class='footnotes'>

</div>
<div class='footer'><div class='nav'>
<a class='prev' href='R233.html'></a>
<a class='home' href='index.html'></a>
<a class='next' href='R235.html'></a>
</div></div>
</body></html>
