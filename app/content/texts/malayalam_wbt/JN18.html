<!DOCTYPE html>
<html><head>
<link href='../../../build/mobile.css' rel='stylesheet' />
<link href='haiola.css' rel='stylesheet' /><meta charset='UTF-8' /><title> യോഹന്നാന്‍:18</title></head><body dir="ltr">
<div class='chapter section JN18 mal-wbtc MAL JN Gentium' dir='ltr' data-id='JN18' data-nextid='JN19' data-previd='JN17' lang='MAL'> 
<div class='s'>യേശു പിടിക്കപ്പെടുന്നു </div>
<div class='r'>(മത്താ. 26:47-56; മര്‍ക്കൊ. 14:43-50; ലൂക്കൊ. 22:47-53) </div>
<div class='c'>18</div>
<div class='p'>
<span class='v JN18_1' data-id='JN18_1'>
<span class='verse1 v-num v-1'>1&nbsp;</span>പ്രാര്‍ത്ഥന കഴിഞ്ഞയുടന്‍ യേശു ശിഷ്യന്മാരോടൊത്ത് അവിടം വിട്ടു. അവര്‍ കെദ്രോന്‍ താഴ്വര കടന്നു. താഴ്വരയുടെ മറുവശത്ത് ഒലിവുമരങ്ങളുടെ ഒരു തോട്ടമുണ്ടായിരുന്നു. യേശുവും ശിഷ്യന്മാരും അങ്ങോട്ടു പോയി. </span></div>
<div class='p'>
<span class='v JN18_2' data-id='JN18_2'><span class='v-num v-2'>2&nbsp;</span>യേശു പലപ്പോഴും അവന്‍റെ ശിഷ്യന്മാരുമായി അവിടെ ഒത്തുകൂടാറുണ്ടായിരുന്നതിനാല്‍ യൂദയ്ക്ക് ആ സ്ഥലം അറിയാമായിരുന്നു. </span>
<span class='v JN18_3' data-id='JN18_3'><span class='v-num v-3'>3&nbsp;</span>അതിനാല്‍ യൂദാ ഒരു സംഘം ഭടന്മാരെ അങ്ങോട്ടു കൊണ്ടുവന്നു. മഹാപുരോഹിതന്മാരും പരീശന്മാരും നിയോഗിച്ച ഏതാനും കാവല്‍ക്കാരും അവനോടൊത്തുണ്ടായിരുന്നു. അവര്‍ വിളക്കുകളും പന്തങ്ങളും ആയുധങ്ങളും എടുത്തിരുന്നു. </span></div>
<div class='p'>
<span class='v JN18_4' data-id='JN18_4'><span class='v-num v-4'>4&nbsp;</span>തനിക്കു സംഭവിക്കാന്‍പോകുന്നതെല്ലാം യേശുവിന് അറിയാമായിരുന്നു. യേശു പുറത്തേക്കിറങ്ങി ചോദിച്ചു, “നിങ്ങള്‍ ആരെയാണു നോക്കുന്നത്?” </span></div>
<div class='p'>
<span class='v JN18_5' data-id='JN18_5'><span class='v-num v-5'>5&nbsp;</span>അവര്‍ പറഞ്ഞു, “നസറായനായ യേശുവിനെ.” </span></div>
<div class='p'>
<span class='v JN18_5' data-id='JN18_5'>യേശു പറഞ്ഞു, “ഞാനാണ് യേശു.” (യേശുവിനെതിരെ തിരിഞ്ഞ യൂദായും അവരോടൊപ്പം നില്പുണ്ടായിരുന്നു.) </span>
<span class='v JN18_6' data-id='JN18_6'><span class='v-num v-6'>6&nbsp;</span>‘ഞാനാണ് യേശു’ എന്നവന്‍ പറഞ്ഞപ്പോള്‍ അവര്‍ പുറകോട്ടു പോയി നിലത്തു വീണു. </span></div>
<div class='p'>
<span class='v JN18_7' data-id='JN18_7'><span class='v-num v-7'>7&nbsp;</span>യേശു വീണ്ടും അവരോടു ചോദിച്ചു, “ആരെയാണ് നിങ്ങള്‍ തിരയുന്നത്?” </span></div>
<div class='p'>
<span class='v JN18_7' data-id='JN18_7'>അവര്‍ പറഞ്ഞു, “നസറായനായ യേശുവിനെ.” </span></div>
<div class='p'>
<span class='v JN18_8' data-id='JN18_8'><span class='v-num v-8'>8&nbsp;</span>യേശു പറഞ്ഞു, “ഞാന്‍ പറഞ്ഞല്ലോ, ഞാനാണ് യേശു. അതുകൊണ്ട് നിങ്ങള്‍ എന്നെയാണു തിരയുന്നതെങ്കില്‍ മറ്റുള്ളവര്‍ പൊയ്ക്കൊള്ളട്ടെ.” </span>
<span class='v JN18_9' data-id='JN18_9'><span class='v-num v-9'>9&nbsp;</span>യേശു മുന്പു പറഞ്ഞ ഈ വാക്കുകള്‍ അങ്ങനെ യാഥാര്‍ത്ഥ്യമായി. “നീ എനിക്കു തന്ന ആരെയും ഞാന്‍ നഷ്ടപ്പെടുത്തിയില്ല.” </span></div>
<div class='p'>
<span class='v JN18_10' data-id='JN18_10'><span class='v-num v-10'>10&nbsp;</span>ശിമോന്‍ പത്രൊസിന് ഒരു വാളുണ്ടായിരുന്നു, അയാള്‍ വാളൂരി മഹാപുരോഹിതന്‍റെ ദാസനെ വെട്ടി. അയാളുടെ വലതു ചെവി പത്രൊസ് വെട്ടി. (മല്‍ക്കൊസ് എന്നായിരുന്നു ആ ദാസന്‍റെ പേര്) </span>
<span class='v JN18_11' data-id='JN18_11'><span class='v-num v-11'>11&nbsp;</span>യേശു പത്രൊസിനോടു പറഞ്ഞു, “പത്രൊസേ, നിന്‍റെ വാള് തിരികെ ഉറയിലിടുക. പിതാവ് എനിക്കു തന്ന കഷ്ടതയുടെ പാനപാത്രം ഞാന്‍ വാങ്ങിയേ പറ്റൂ.” </span></div>
<div class='s'>ഹന്നാവിന്‍റെ മുന്പില്‍ കൊണ്ടുവരുന്നു </div>
<div class='r'>(മത്താ. 26:57-58; മര്‍ക്കൊ. 14:53-54; ലൂക്കൊ. 22:54) </div>
<div class='p'>
<span class='v JN18_12' data-id='JN18_12'><span class='v-num v-12'>12&nbsp;</span>ഭടന്മാരും അവരുടെ തലവനും യെഹൂദകാവല്‍ക്കാരും ചേര്‍ന്ന് യേശുവിനെ പിടിച്ചുകെട്ടി തടവിലാക്കി. </span>
<span class='v JN18_13' data-id='JN18_13'><span class='v-num v-13'>13&nbsp;</span>അവര്‍ അവനെ ആദ്യം ഹന്നാവിന്‍റെ മുന്പില്‍ കൊണ്ടുവന്നു. കയ്യഫാവിന്‍റെ അമ്മായിയപ്പനായിരുന്നു ഹന്നാവ്. ആ വര്‍ഷത്തെ മഹാപുരോഹിതനായിരുന്നു കയ്യഫാവ്. </span>
<span class='v JN18_14' data-id='JN18_14'><span class='v-num v-14'>14&nbsp;</span>എല്ലാവര്‍ക്കും വേണ്ടി ഒരുവന്‍ മരിക്കുന്നതാവാം നല്ലതെന്ന് ഇയാളാണ് യെഹൂദരോട് പറഞ്ഞത്. </span></div>
<div class='s'>യേശുവിനെ പത്രൊസ് തള്ളിപ്പറയുന്നു </div>
<div class='r'>(മത്താ. 26:69-70; മര്‍ക്കൊ. 14:66-68; ലൂക്കൊ. 22:55-57) </div>
<div class='p'>
<span class='v JN18_15' data-id='JN18_15'><span class='v-num v-15'>15&nbsp;</span>ശിമോന്‍ പത്രൊസും യേശുവിന്‍റെ മറ്റൊരു ശിഷ്യനും യേശുവിനോടൊത്തു പോയി. മറ്റേ ശിഷ്യനു മഹാപുരോഹിതനെ അറിയാമായിരുന്നു. അതിനാലയാള്‍ യേശുവിനോടൊത്തു മഹാപുരോഹിതന്‍റെ വീട്ടുമുറ്റം വരെ പോയി. </span>
<span class='v JN18_16' data-id='JN18_16'><span class='v-num v-16'>16&nbsp;</span>പക്ഷേ പത്രൊസ് വാതിലിനടുത്ത് വെളിയില്‍ നിന്നതേയുള്ളൂ. മഹാപുരോഹിതനെ അറിയാവുന്ന ശിഷ്യന്‍ പുറത്തേക്കു വന്നു. വാതില്‍ തുറന്ന ദാസിയോട് അയാള്‍ സംസാരിച്ചു. എന്നിട്ടയാള്‍ പത്രൊസിനെ അകത്തേക്കു കടത്തി. </span>
<span class='v JN18_17' data-id='JN18_17'><span class='v-num v-17'>17&nbsp;</span>വാതില്‍ക്കലെ ദാസി പത്രൊസിനോടു ചോദിച്ചു, “നീയും, ആ മനുഷ്യന്‍റെ ശിഷ്യന്മാരിലൊരുത്തനല്ലേ?” </span></div>
<div class='p'>
<span class='v JN18_17' data-id='JN18_17'>പത്രൊസ് പറഞ്ഞു, “അല്ല, ഞാനല്ല.” </span></div>
<div class='p'>
<span class='v JN18_18' data-id='JN18_18'><span class='v-num v-18'>18&nbsp;</span>തണുപ്പായിരുന്നതിനാല്‍ ദാസന്മാരും കാവല്‍ക്കാരും തീ കൂട്ടിയിരുന്നു. അവരതിനു ചുറ്റുമിരുന്നു ചൂടുപിടിക്കുകയായിരുന്നു. പത്രൊസ് അവരോടൊത്തു നില്‍ക്കുകയായിരുന്നു. </span></div>
<div class='s'>മഹാപുരോഹിതന്‍ യേശുവിനെ ചോദ്യം ചെയ്യുന്നു </div>
<div class='r'>(മത്താ. 26:59-66; മര്‍ക്കൊ. 14:55-64; ലൂക്കൊ. 22:66-71) </div>
<div class='p'>
<span class='v JN18_19' data-id='JN18_19'><span class='v-num v-19'>19&nbsp;</span>മഹാപുരോഹിതന്‍ യേശുവിനോട് അവന്‍റെ ശിഷ്യന്മാരെപ്പറ്റി ചോദിച്ചു. യേശു പഠിപ്പിച്ച കാര്യങ്ങളെപ്പറ്റിയും ചോദിച്ചു. </span>
<span class='v JN18_20' data-id='JN18_20'><span class='v-num v-20'>20&nbsp;</span>യേശു മറുപടി പറഞ്ഞു, “ഞാനെപ്പോഴും ആളുകളോട് തുറന്നു സംസാരിച്ചിരുന്നു. യെഹൂദപ്പള്ളിയിലും ദൈവാലയങ്ങളിലും ഇരുന്നാണ് ഞാന്‍ പഠിപ്പിക്കാറ്. യെഹൂദരെല്ലാം അവിടെ കൂടാറുണ്ടായിരുന്നു. ഒരിക്കലും ഞാന്‍ ഒന്നും രഹസ്യമായി പറഞ്ഞിരുന്നില്ല. </span>
<span class='v JN18_21' data-id='JN18_21'><span class='v-num v-21'>21&nbsp;</span>പിന്നെന്താണെന്നെ നിങ്ങള്‍ ചോദ്യം ചെയ്യുന്നത്? എന്‍റെ വചനങ്ങള്‍ കേട്ടവരോട് ചോദിക്കുക. അവര്‍ക്കറിയാം ഞാന്‍ എന്താണു പറഞ്ഞതെന്ന്.” </span></div>
<div class='p'>
<span class='v JN18_22' data-id='JN18_22'><span class='v-num v-22'>22&nbsp;</span>യേശു ഇതു പറഞ്ഞപ്പോള്‍ കാവല്‍ക്കാരില്‍ ഒരുവന്‍ അവനെ ഇടിച്ചു. അയാള്‍ പറഞ്ഞു, “മഹാപുരോഹിതനോട് ഇങ്ങനെ സംസാരിക്കരുത്.” </span></div>
<div class='p'>
<span class='v JN18_23' data-id='JN18_23'><span class='v-num v-23'>23&nbsp;</span>യേശു മറുപടി പറഞ്ഞു, “തെറ്റെന്തെങ്കിലും പറഞ്ഞെങ്കില്‍ ആ തെറ്റ് എന്താണെന്ന് ഇവിടെയുള്ളവരോട് പറയുക. പക്ഷേ ശരിയാണെങ്കില്‍ പിന്നെ നീയെന്തിനാണെന്നെ ഇടിച്ചത്?” </span></div>
<div class='p'>
<span class='v JN18_24' data-id='JN18_24'><span class='v-num v-24'>24&nbsp;</span>അതിനാല്‍ ഹന്നാവ് യേശുവിനെ കയ്യഫാവിന്‍റെ അടുത്തേക്ക് അയച്ചു. യേശു അപ്പോഴും ബന്ധിതനായിരുന്നു. </span></div>
<div class='s'>പത്രൊസ് വീണ്ടും തള്ളിപ്പറയുന്നു </div>
<div class='r'>(മത്താ. 26:71-75; മര്‍ക്കൊ. 14:69-72; ലൂക്കൊ. 22:58-62) </div>
<div class='p'>
<span class='v JN18_25' data-id='JN18_25'><span class='v-num v-25'>25&nbsp;</span>ശിമോന്‍ പത്രൊസ് നിന്നുകൊണ്ട് തീ കായുകയായിരുന്നു. മറ്റുള്ളവര്‍ പത്രൊസിനോടു ചോദിച്ചു, “നീ അവന്‍റെ ശിഷ്യന്മാരില്‍ ഒരുത്തനല്ലേ?” പക്ഷേ പത്രൊസ് പറഞ്ഞു, “അല്ല, ഞാനല്ല.” </span></div>
<div class='p'>
<span class='v JN18_26' data-id='JN18_26'><span class='v-num v-26'>26&nbsp;</span>മഹാപുരോഹിതന്‍റെ ദാസന്മാരില്‍ ഒരുവന്‍ അവിടെ ഉണ്ടായിരുന്നു. പത്രൊസ് ചെവി മുറിച്ചവന്‍റെ ബന്ധുവാണയാള്‍. അയാള്‍ പറഞ്ഞു, “നിന്നെ ഞാന്‍ പൂന്തോട്ടത്തില്‍ വച്ച് അവനോടൊത്ത് കണ്ടിട്ടുള്ളതായി തോന്നുന്നു.” </span></div>
<div class='p'>
<span class='v JN18_27' data-id='JN18_27'><span class='v-num v-27'>27&nbsp;</span>പക്ഷേ പത്രൊസ് വീണ്ടും പറഞ്ഞു, “ഇല്ല, ഞാനവനോടൊത്ത് ഉണ്ടായിരുന്നില്ല.” അപ്പോള്‍ ഒരു കോഴി കൂകി. </span></div>
<div class='s'>യേശുവിനെ പീലാത്തൊസിന്‍റെ മുന്പില്‍ കൊണ്ടുവരുന്നു </div>
<div class='r'>(മത്താ. 27:1-2,11-31; മര്‍ക്കൊ. 15:1-20; ലൂക്കൊ. 23:1-25) </div>
<div class='p'>
<span class='v JN18_28' data-id='JN18_28'><span class='v-num v-28'>28&nbsp;</span>അനന്തരം യെഹൂദന്മാര്‍ യേശുവിനെ കയ്യഫാവിന്‍റെ കൊട്ടാരത്തില്‍നിന്നും ഗവര്‍ണ്ണരുടെ കൊട്ടാരത്തിലേക്കു കൊണ്ടുപോയി. അതു പുലര്‍ച്ചെയായിരുന്നു. യെഹൂദര്‍ വസതിക്കുള്ളില്‍ കടന്നില്ല. പെസഹാ ഭക്ഷിക്കേണ്ടിയിരുന്നതു കൊണ്ട് അവര്‍ സ്വയം അശുദ്ധരാകാന്‍ ഇഷ്ടപ്പെട്ടില്ല. </span>
<span class='v JN18_29' data-id='JN18_29'><span class='v-num v-29'>29&nbsp;</span>അതിനാല്‍ പീലാത്തൊസ് പുറത്ത് യെഹൂദരുടെ അടുത്തേക്കു വന്നു. അദ്ദേഹം ചോദിച്ചു, “ഈ മനുഷ്യനെതിരെയുള്ള നിങ്ങളുടെ കുറ്റാരോപണം എന്ത്?” </span></div>
<div class='p'>
<span class='v JN18_30' data-id='JN18_30'><span class='v-num v-30'>30&nbsp;</span>യെഹൂദര്‍ പറഞ്ഞു, “അവന്‍ ഒരു കുറ്റവാളിയാണ്. അതുകൊണ്ടാണവനെ ഞങ്ങള്‍ അങ്ങയെ ഏല്പിച്ചത്.” </span></div>
<div class='p'>
<span class='v JN18_31' data-id='JN18_31'><span class='v-num v-31'>31&nbsp;</span>പീലാത്തൊസ് പറഞ്ഞു, “നിങ്ങള്‍ യെഹൂദര്‍ ഇവനെ കൊണ്ടുപോയി നിങ്ങളുടെ ന്യായപ്രമാണമനുസരിച്ച് ശിക്ഷ വിധിക്കുവിന്‍.” </span></div>
<div class='p'>
<span class='v JN18_31' data-id='JN18_31'>യെഹൂദര്‍ പറഞ്ഞു, “എന്നാല്‍ ഒരാളെ വധശിക്ഷയ്ക്കു വിധിക്കാന്‍ അങ്ങയുടെ നിയമം ഞങ്ങളെ അനുവദിക്കുന്നില്ല.” </span>
<span class='v JN18_32' data-id='JN18_32'><span class='v-num v-32'>32&nbsp;</span>(താനെങ്ങനെ മരിക്കും എന്ന് യേശു മുന്പു പറഞ്ഞതു യാഥാര്‍ത്ഥ്യമായി.) </span></div>
<div class='p'>
<span class='v JN18_33' data-id='JN18_33'><span class='v-num v-33'>33&nbsp;</span>അപ്പോള്‍ പീലാത്തൊസ് കൊട്ടാരത്തിനുള്ളിലേക്കു മടങ്ങിപ്പോയി. അദ്ദേഹം യേശുവിനെ വിളിച്ചു. അദ്ദേഹം യേശുവിനോടു ചോദിച്ചു, “നീ യെഹൂദരുടെ രാജാവാണോ?” </span></div>
<div class='p'>
<span class='v JN18_34' data-id='JN18_34'><span class='v-num v-34'>34&nbsp;</span>യേശു പറഞ്ഞു, “ഇത് താങ്കളുടെ സ്വന്തം ചോദ്യമാണോ? അതോ മറ്റാരെങ്കിലും താങ്കളോട് എന്നെപ്പറ്റി പറഞ്ഞതോ?” </span></div>
<div class='p'>
<span class='v JN18_35' data-id='JN18_35'><span class='v-num v-35'>35&nbsp;</span>പീലാത്തൊസ് പറഞ്ഞു, “ഞാന്‍ ഒരു യെഹൂദനല്ല. നിന്‍റെ തന്നെ ആളുകളും മഹാപുരോഹിതന്മാരും ആണ് നിന്നെ പിടിച്ചു കൊണ്ടുവന്ന് എന്നെ ഏല്പിച്ചത്. എന്താണു നിന്‍റെ മേലുള്ള ആരോപണം?” </span></div>
<div class='p'>
<span class='v JN18_36' data-id='JN18_36'><span class='v-num v-36'>36&nbsp;</span>യേശു പറഞ്ഞു, “എന്‍റെ രാജ്യം ഈ ലോകത്തിന്‍റേതല്ല. അത് ഈ ലോകത്തിന്‍റേത് ആയിരുന്നുവെങ്കില്‍ ഞാന്‍ യെഹൂദരുടെ കയ്യില്‍ ഏല്പിക്കപ്പെടാതിരിക്കാന്‍ എന്‍റെ ദാസന്മാര്‍ പൊരുതുമായിരുന്നു. എന്നാല്‍ എന്‍റെ രാജ്യം മറ്റൊരിടത്തു നിന്നുമാണ്.” </span></div>
<div class='p'>
<span class='v JN18_37' data-id='JN18_37'><span class='v-num v-37'>37&nbsp;</span>പീലാത്തൊസ് പറഞ്ഞു, “അപ്പോള്‍ നീയൊരു രാജാവാണ്.” </span></div>
<div class='p'>
<span class='v JN18_37' data-id='JN18_37'>യേശു പറഞ്ഞു, “ഞാന്‍ രാജാവാണെന്നു താങ്കള്‍ പറയുന്നു. അതു ശരിയാണ്. ഞാന്‍ ജനിച്ചത് ഇതിനാണ്. സത്യം ജനങ്ങളെ സാക്ഷ്യപ്പെടുത്താന്‍. അതിനാണു ഞാന്‍ ഈ ലോകത്തില്‍ വന്നത്. സത്യത്തില്‍ നിന്നുള്ളവരെല്ലാം എന്നെ ശ്രവിക്കുന്നു.” </span></div>
<div class='p'>
<span class='v JN18_38' data-id='JN18_38'><span class='v-num v-38'>38&nbsp;</span>പീലാത്തൊസ് ചോദിച്ചു, “എന്താണു സത്യം?” അതു ചോദിച്ച ശേഷം പീലാത്തൊസ് പുറത്ത് യെഹൂദരുടെ അടുത്തേക്കു മടങ്ങിപ്പോയി. പീലാത്തൊസ് അവരോടു പറഞ്ഞു, “അയാള്‍ക്കെതിരെ ചാര്‍ത്താന്‍ ഒരു കുറ്റവും ഞാന്‍ കാണുന്നില്ല. </span>
<span class='v JN18_39' data-id='JN18_39'><span class='v-num v-39'>39&nbsp;</span>എന്നാല്‍ പെസഹാ ദിവസം ഒരു തടവുകാരനെ വിട്ടയയ്ക്കുന്ന ചടങ്ങ് നിങ്ങള്‍ക്കുണ്ട്. യെഹൂദരുടെ ഈ രാജാവിനെ ഞാന്‍ സ്വതന്ത്രനാക്കട്ടേ?” </span></div>
<div class='p'>
<span class='v JN18_40' data-id='JN18_40'><span class='v-num v-40'>40&nbsp;</span>യെഹൂദര്‍ വിളിച്ചു പറഞ്ഞു, “വേണ്ട, അവനെ വേണ്ട. ബറബ്ബാസിനെ വിട്ടയയ്ക്കുക.” (ബറബ്ബാസ് ഒരു കള്ളനായിരുന്നു.) </span></div></div>
</body></html>
