<!DOCTYPE html>
<html><head>
<link href='../../../build/mobile.css' rel='stylesheet' />
<link href='haiola.css' rel='stylesheet' /><meta charset='UTF-8' /><title> മര്‍ക്കൊസ്:14</title></head><body dir="ltr">
<div class='chapter section MK14 mal-wbtc MAL MK Gentium' dir='ltr' data-id='MK14' data-nextid='MK15' data-previd='MK13' lang='MAL'> 
<div class='s'>യേശുവിനെ കൊല്ലാന്‍ യെഹൂദപ്രമാണിമാര്‍ പരിപാടിയിടുന്നു </div>
<div class='r'>(മത്താ. 26:1-5; ലൂക്കൊ. 22:1-2; യോഹ. 11:45-53) </div>
<div class='c'>14</div>
<div class='p'>
<span class='v MK14_1' data-id='MK14_1'>
<span class='verse1 v-num v-1'>1&nbsp;</span>പെസഹയ്ക്കും പുളിപ്പില്ലാത്ത അപ്പത്തിന്‍റെ പെരുന്നാളിനും ഇനി രണ്ടു ദിവസമേയുള്ളൂ. മഹാപുരോഹിതന്മാരും ശാസ്ത്രിമാരും യേശുവിനെ ചതിച്ചു ബന്ധിക്കാന്‍ ഒരു വഴി ആലോചിക്കുകയായിരുന്നു. എന്നിട്ട് അവര്‍ക്ക് അവനെ വധിക്കണം. </span>
<span class='v MK14_2' data-id='MK14_2'><span class='v-num v-2'>2&nbsp;</span>അവര്‍ പറഞ്ഞു, “പക്ഷേ പെരുന്നാള്‍ ദിവസങ്ങളില്‍ അതു പാടില്ല. ജനങ്ങള്‍ രോഷാകുലരാകും. അതു കലാപം ഉണ്ടാക്കും.” </span></div>
<div class='s'>ഒരു സ്ത്രീ വിശേഷപ്പെട്ട ചിലതു ചെയ്യുന്നു </div>
<div class='r'>(മത്താ. 26:6-13; യോഹ. 12:1-8) </div>
<div class='p'>
<span class='v MK14_3' data-id='MK14_3'><span class='v-num v-3'>3&nbsp;</span>യേശു ബേഥാന്യയിലായിരുന്നു. അവിടെ അവന്‍ ശിമോന്‍ എന്ന കുഷ്ഠരോഗിയോടൊപ്പം അയാളുടെ വീട്ടില്‍ ആഹാരം കഴിക്കുകയായിരുന്നു. അവര്‍ അവിടെയായിരുന്നപ്പോള്‍ ഒരു സ്ത്രീ അവനെ സമീപിച്ചു. അവളുടെ കൈയില്‍ വളരെ വിലയേറിയ സുഗന്ധതൈലം നിറച്ച വെണ്‍കല്‍ഭരണി ഉണ്ടായിരുന്നു. ശുദ്ധമായ നാര്‍ദ്ദീനില്‍<span class='note'><span class='key'>*</span><span class='text'> നാര്‍ദ്ദീന്‍ നാര്‍ദ്ദീന്‍ ചെടിയുടെ വേരില്‍ നിന്നെടുക്കുന്ന വില കൂടിയ ഒരു സുദന്ധതൈലം.</span></span> നിന്ന് ഉണ്ടാക്കിയതായിരുന്നു ആ തൈലം. അവള്‍ ഭരണി തുറന്ന് തൈലം യേശുവിന്‍റെ തലയില്‍ ഒഴിച്ചു. </span></div>
<div class='p'>
<span class='v MK14_4' data-id='MK14_4'><span class='v-num v-4'>4&nbsp;</span>ശിഷ്യന്മാരില്‍ ചിലര്‍ അതു കണ്ടു. അവര്‍ നീരസത്തോടെ പരസ്പരം പറഞ്ഞു, “എന്തിന് ഈ തൈലം അവള്‍ പാഴാക്കി? </span>
<span class='v MK14_5' data-id='MK14_5'><span class='v-num v-5'>5&nbsp;</span>ഒരു വര്‍ഷത്തെ അദ്ധ്വാനത്തിന്‍റെ വിലയുണ്ടതിന്. അതു വിറ്റ് ആ പണം പാവങ്ങള്‍ക്കു കൊടുക്കാമായിരുന്നു.” അവര്‍ ആ സ്ത്രീയെ ശക്തമായി വിമര്‍ശിച്ചു. </span></div>
<div class='p'>
<span class='v MK14_6' data-id='MK14_6'><span class='v-num v-6'>6&nbsp;</span>യേശു പറഞ്ഞു, “അവളെ വെറുതെ വിടൂ, നിങ്ങളെന്തിനാണവളെ വിഷമിപ്പിക്കുന്നത്. അവള്‍ എനിക്കായൊരു നല്ല കാര്യമാണ് ചെയ്തത്. </span>
<span class='v MK14_7' data-id='MK14_7'><span class='v-num v-7'>7&nbsp;</span>ദരിദ്രര്‍ എപ്പോഴും നിങ്ങളോടൊപ്പം ഉണ്ടാകും. നിങ്ങള്‍ക്കെപ്പോള്‍ വേണമെങ്കിലും അവരെ സഹായിക്കാം. പക്ഷേ നിങ്ങള്‍ക്കെന്നെ എപ്പോഴും കിട്ടിയെന്നു വരില്ല. </span>
<span class='v MK14_8' data-id='MK14_8'><span class='v-num v-8'>8&nbsp;</span>ഈ സ്ത്രീയാകട്ടെ എനിക്കായി അവളെക്കൊണ്ടു ചെയ്യാവുന്നതേ ചെയ്തുള്ളൂ. അവള്‍ എന്‍റെ മേല്‍ സുഗന്ധം പൂശി. എന്‍റെ ശവസംസ്കാരത്തിനുള്ള തയ്യാറെടുപ്പിനായിട്ടാണ് അവളിതു ചെയ്തത്. </span>
<span class='v MK14_9' data-id='MK14_9'><span class='v-num v-9'>9&nbsp;</span>ഞാന്‍ നിങ്ങളോടു സത്യമായും പറയുന്നു. സുവിശേഷം ലോകം മുഴുവനും പ്രചരിപ്പിക്കപ്പെടുക വഴി ജനങ്ങള്‍ അവളെ ഓര്‍ക്കും. അവിടെയെല്ലാം ഈ സ്ത്രീയുടെ പ്രവൃത്തിയും പ്രസ്താവിക്കപ്പെടും.” </span></div>
<div class='s'>യേശുവിന്‍റെ ശത്രുക്കളെ സഹായിക്കാമെന്ന് യൂദാ സമ്മതിക്കുന്നു </div>
<div class='r'>(മത്താ. 26:14-16; ലൂക്കൊ. 22:3-6) </div>
<div class='p'>
<span class='v MK14_10' data-id='MK14_10'><span class='v-num v-10'>10&nbsp;</span>അപ്പോള്‍ പന്ത്രണ്ട് അപ്പൊസ്തലന്മാരിലൊരാള്‍ മഹാപുരോഹിതന്മാരുമായി സംസാരിക്കാന്‍ പോയി. അതു ഈസ്കര്യോത്താവായ യൂദാ ആയിരുന്നു. അയാള്‍ യേശുവിനെ അവര്‍ക്കു ഒറ്റിക്കൊടുക്കാനാണു പോയത്. </span>
<span class='v MK14_11' data-id='MK14_11'><span class='v-num v-11'>11&nbsp;</span>മഹാപുരോഹിതര്‍ ഇതില്‍ അതീവ സന്തുഷ്ടരായി. അവര്‍ യൂദായ്ക്കു പ്രതിഫലം വാഗ്ദാനം ചെയ്തു. അതിനാല്‍ യൂദാ യേശുവിനെ ഒറ്റിക്കൊടുക്കാന്‍ പറ്റിയ ഏറ്റവും നല്ല അവസരം പാര്‍ത്തിരുന്നു. </span></div>
<div class='s'>പെസഹാ ഭക്ഷണം </div>
<div class='r'>(മത്താ. 26:17-25; ലൂക്കൊ. 22:7-14; 21-23; യോഹ. 13:21-30) </div>
<div class='p'>
<span class='v MK14_12' data-id='MK14_12'><span class='v-num v-12'>12&nbsp;</span>അന്ന് പുളിപ്പില്ലാത്ത അപ്പത്തിന്‍റെ പെരുനാളിന്‍റെ ഒന്നാം ദിവസമായിരുന്നു. പെസഹാ കുഞ്ഞാടിനെ<span class='note'><span class='key'>†</span><span class='text'> പെസഹാ കുഞ്ഞാട് പെസഹാ ആഘോഷത്തിന്‍റെ ഭാഗമായി ബലിയര്‍പ്പിക്കുന്ന കുഞ്ഞാടുകള്‍. പുറ. 12:3-9 കാണുക.</span></span> യെഹൂദര്‍ യാഗമര്‍പ്പിക്കുന്ന ദിവസവുമായിരുന്നു അത്. ശിഷ്യന്മാര്‍ യേശുവിനെ സമീപിച്ചു പറഞ്ഞു, “ഞങ്ങള്‍ പോയി നിനക്കായി പെസഹാ ഭക്ഷണം ഒരുക്കട്ടെ. എവിടെയാണു ഞങ്ങളൊരുക്കേണ്ടത്?” </span></div>
<div class='p'>
<span class='v MK14_13' data-id='MK14_13'><span class='v-num v-13'>13&nbsp;</span>യേശു തന്‍റെ ശിഷ്യന്മാരില്‍ രണ്ടു പേരെ നഗരത്തിലേക്കയച്ചു. യേശു അവരോടു പറഞ്ഞു, “നഗരത്തിലേക്കു പോകൂ, അവിടെ ഒരു കുടം വെള്ളം ചുമന്നുകൊണ്ട് നില്‍ക്കുന്ന ഒരാളെ കാണാം. അയാള്‍ നിങ്ങളെ സമീപിക്കും. അയാളെ പിന്തുടരുക. </span>
<span class='v MK14_14' data-id='MK14_14'><span class='v-num v-14'>14&nbsp;</span>അയാള്‍ ഒരു വീട്ടിലേക്കു കയറും. വീട്ടുടമയോട് നിങ്ങള്‍ ഇങ്ങനെ പറയണം, “അവനും ശിഷ്യന്മാര്‍ക്കും പെസഹ ഭക്ഷിക്കാനുള്ള മുറി ഏതാണെന്നു ഗുരു ചോദിക്കുന്നു. </span>
<span class='v MK14_15' data-id='MK14_15'><span class='v-num v-15'>15&nbsp;</span>അയാള്‍ മുകളിലത്തെ നിലയില്‍ ഒരുക്കി വച്ച വലിയ ഒരു മുറി കാട്ടിത്തരും. അവിടെ നമുക്കായി ആഹാരം ഒരുക്കുക.” </span></div>
<div class='p'>
<span class='v MK14_16' data-id='MK14_16'><span class='v-num v-16'>16&nbsp;</span>ശിഷ്യന്മാര്‍ നഗരത്തിലേക്കു പോയി. യേശു പറഞ്ഞതു പോലെയെല്ലാം സംഭവിച്ചു. ശിഷ്യന്മാര്‍ പെസഹ തയ്യാറാക്കി. </span></div>
<div class='p'>
<span class='v MK14_17' data-id='MK14_17'><span class='v-num v-17'>17&nbsp;</span>വൈകുന്നേരം അവന്‍ പന്ത്രണ്ട് ശിഷ്യന്മാരോടുമൊത്ത് ആ വീട്ടിലേക്കു പോയി. </span>
<span class='v MK14_18' data-id='MK14_18'><span class='v-num v-18'>18&nbsp;</span>ഭക്ഷണം കഴിച്ചുകൊണ്ടിരിക്കെ യേശു പറഞ്ഞു, “സത്യമായി ഞാന്‍ നിങ്ങളോടു പറയുന്നു നിങ്ങളിലൊരാള്‍ എന്നെ ഒറ്റിക്കൊടുക്കും, എന്നോടൊത്ത് ഭക്ഷണം കഴിക്കുന്ന ഒരാള്‍.” </span></div>
<div class='p'>
<span class='v MK14_19' data-id='MK14_19'><span class='v-num v-19'>19&nbsp;</span>ശിഷ്യന്മാര്‍ക്കു സങ്കടമായി. ഓരോരുത്തരും യേശുവിനോടു ചോദിച്ചു, “അതു ഞാനാണോ? തീര്‍ച്ചയായും അതു ഞാനല്ല.” </span></div>
<div class='p'>
<span class='v MK14_20' data-id='MK14_20'><span class='v-num v-20'>20&nbsp;</span>യേശു പറഞ്ഞു, “നിങ്ങള്‍ പന്ത്രണ്ടു പേരിലൊരാളായിരിക്കും. എന്നോടൊപ്പം ഈ പാത്രത്തില്‍ അപ്പം മുക്കുന്നവന്‍. </span>
<span class='v MK14_21' data-id='MK14_21'><span class='v-num v-21'>21&nbsp;</span>മനുഷ്യപുത്രന്‍ മരിക്കാന്‍ പോകുകയാണ്. തിരുവെഴുത്തില്‍ അങ്ങനെ സംഭവിക്കുമെന്ന് പറയുന്നുണ്ട്. പക്ഷെ മനുഷ്യപുത്രനെ ഒറ്റിക്കൊടുക്കുന്നവനു ദുരിതം. അവനെ സംബന്ധിച്ചിടത്തോളം ആ മനുഷ്യന്‍ ജനിക്കാതിരിക്കുന്നതായിരുന്നു നല്ലത്.” </span></div>
<div class='s'>കര്‍ത്താവിന്‍റെ അത്താഴം </div>
<div class='r'>(മത്താ. 26:26-30; ലൂക്കൊ. 22:15-20; 1കൊരി. 11:23-25) </div>
<div class='p'>
<span class='v MK14_22' data-id='MK14_22'><span class='v-num v-22'>22&nbsp;</span>അവര്‍ ഭക്ഷിച്ചുകൊണ്ടിരിക്കവേ, യേശു കുറച്ച് അപ്പമെടുത്തു. അവന്‍ അപ്പം തന്നതിന് ദൈവത്തോടു നന്ദി പറഞ്ഞ് അതു വീതിച്ച് ശിഷ്യന്മാര്‍ക്കു നല്‍കി. യേശു പറഞ്ഞു, “ഇതാ, ഈ അപ്പം ഭക്ഷിച്ചുകൊള്ളൂ. ഇതെന്‍റെ ശരീരമാണ്.” </span></div>
<div class='p'>
<span class='v MK14_23' data-id='MK14_23'><span class='v-num v-23'>23&nbsp;</span>എന്നിട്ട് യേശു ഒരു പാനപാത്രം വീഞ്ഞെടുത്തു. ദൈവത്തിനു നന്ദി പറഞ്ഞ് അതും ശിഷ്യന്മാര്‍ക്കു നല്‍കി. എല്ലാ ശിഷ്യന്മാരും ആ പാനപാത്രത്തില്‍നിന്നു കുടിച്ചു. </span>
<span class='v MK14_24' data-id='MK14_24'><span class='v-num v-24'>24&nbsp;</span>യേശു പറഞ്ഞു, “ഈ വീഞ്ഞ് എന്‍റെ രക്തമാണ്. അത് അനേകര്‍ക്കു വേണ്ടി ഒഴുക്കുന്നതുമാണ്. പുതിയ നിയമം ഇതോടെ തുടങ്ങുന്നു. </span>
<span class='v MK14_25' data-id='MK14_25'><span class='v-num v-25'>25&nbsp;</span>ഞാന്‍ നിങ്ങളോടു സത്യമായി പറയട്ടെ. ദൈവരാജ്യത്തില്‍ ഇത് പുതിയതായി കുടിക്കുംവരെ ഞാന്‍ ഇനി വീഞ്ഞു കുടിക്കില്ല.” </span></div>
<div class='p'>
<span class='v MK14_26' data-id='MK14_26'><span class='v-num v-26'>26&nbsp;</span>ശിഷ്യന്മാരെല്ലാവരും ചേര്‍ന്ന് ഒരു സ്തോത്രഗീതം പാടി. അനന്തരം അവര്‍ ഒലിവുമലയിലേക്കു പോയി. </span></div>
<div class='s'>യേശുവിന്‍റെ ശിഷ്യന്മാര്‍ അവനെ വിട്ടുപോകും </div>
<div class='r'>(മത്താ. 26:31-35; ലൂക്കൊ. 22:31-34; യോഹ. 13:36-38) </div>
<div class='p'>
<span class='v MK14_27' data-id='MK14_27'><span class='v-num v-27'>27&nbsp;</span>അപ്പോള്‍ യേശു ശിഷ്യന്മാരോടു പറഞ്ഞു, “നിങ്ങളെല്ലാവര്‍ക്കും വിശ്വാസം നഷ്ടപ്പെടും. തിരുവെഴുത്തില്‍ ഇങ്ങനെ എഴുതിയിരിക്കുന്നു, </span></div>
<div class='b'>
<span class='v MK14_27' data-id='MK14_27'></span></div>
<div class='q'>
<span class='v MK14_27' data-id='MK14_27'>‘ഇടയനെ ഞാന്‍ കൊല്ലും, </span></div>
<div class='q2'>
<span class='v MK14_27' data-id='MK14_27'>ആട്ടിന്‍പറ്റം ചിന്നിച്ചിതറിപ്പോകും.’ <span class='rq'>സെഖര്യാവ് 13:7</span> </span></div>
<div class='b'></div>
<div class='m'>
<span class='v MK14_28' data-id='MK14_28'><span class='v-num v-28'>28&nbsp;</span>പക്ഷെ എന്‍റെ മരണശേഷം ഞാന്‍ മരണത്തില്‍നിന്ന് ഉയിര്‍ത്തെഴുന്നേല്‍ക്കും. എന്നിട്ട് ഞാന്‍ ഗലീലയിലേക്കു പോകും. നിങ്ങളെത്തുംമുന്പേ ഞാനവിടെ എത്തും.” </span></div>
<div class='p'>
<span class='v MK14_29' data-id='MK14_29'><span class='v-num v-29'>29&nbsp;</span>പത്രൊസ് പറഞ്ഞു, “മറ്റെല്ലാ ശിഷ്യന്മാര്‍ക്കും വിശ്വാസം നഷ്ടപ്പെടാം. പക്ഷെ എനിക്കൊരിക്കലും അതു നഷ്ടപ്പെടില്ല.” </span></div>
<div class='p'>
<span class='v MK14_30' data-id='MK14_30'><span class='v-num v-30'>30&nbsp;</span>യേശു പറഞ്ഞു, “ഞാന്‍ നിന്നോടു സത്യമായി പറയാം, ഇന്നു രാത്രി നീ എന്നെ തള്ളിപ്പറയും. കോഴി രണ്ടു തവണ കൂകും മുന്പ് നീയെന്നെ മൂന്നു പ്രാവശ്യം തള്ളിപ്പറയും.” </span></div>
<div class='p'>
<span class='v MK14_31' data-id='MK14_31'><span class='v-num v-31'>31&nbsp;</span>പക്ഷെ പത്രൊസ് ശക്തമായി പറഞ്ഞു, “ഞാനൊരിക്കലും നിന്നെ തള്ളിപ്പറയില്ല. നിന്നോടൊപ്പം മരിക്കാനും ഞാന്‍ തയ്യാറാണ്.” എല്ലാ ശിഷ്യന്മാരും ഇതു തന്നെ പറഞ്ഞു. </span></div>
<div class='s'>യേശു തനിയെ പ്രാര്‍ത്ഥിക്കുന്നു </div>
<div class='r'>(മത്താ. 26:36-46, ലൂക്കൊ. 22:39-46) </div>
<div class='p'>
<span class='v MK14_32' data-id='MK14_32'><span class='v-num v-32'>32&nbsp;</span>യേശുവും ശിഷ്യന്മാരും ഗെത്ത്ശേമന എന്ന സ്ഥലത്തേക്കു പോയി. അവന്‍ ശിഷ്യന്മാരോടു പറഞ്ഞു, “ഞാന്‍ പ്രാര്‍ത്ഥിക്കുന്പോള്‍ ഇവിടെയിരിക്കുക.” </span>
<span class='v MK14_33' data-id='MK14_33'><span class='v-num v-33'>33&nbsp;</span>യേശു പത്രൊസിനോടും യാക്കോബിനോടും യോഹന്നാനോടും തന്നോടൊപ്പം വരാന്‍ പറഞ്ഞു, അവന്‍ വളരെ വിഷാദിക്കാനും വിഷണ്ണനാകാനും തുടങ്ങി. </span>
<span class='v MK14_34' data-id='MK14_34'><span class='v-num v-34'>34&nbsp;</span>അവര്‍ മൂന്നു പേരോടുമായി യേശു പറഞ്ഞു, “എന്‍റെ ആത്മാവ് വേദന കൊണ്ട് നിറയുന്നു. ദുഃഖം കൊണ്ടെന്‍റെ ഹൃദയം പൊട്ടുന്നു. ഇവിടെ ഉണര്‍ന്നു കാത്തിരിക്കൂ.” </span></div>
<div class='p'>
<span class='v MK14_35' data-id='MK14_35'><span class='v-num v-35'>35&nbsp;</span>യേശു അവരില്‍ നിന്നല്പം അകലേക്കു പോയി. അവന്‍ തറയില്‍ വീണു പ്രാര്‍ത്ഥിച്ചു. കഴിയുമെങ്കില്‍ ഈ സമയം തന്നില്‍ നിന്ന് അകന്നു പോകണമേയെന്ന്. </span>
<span class='v MK14_36' data-id='MK14_36'><span class='v-num v-36'>36&nbsp;</span>അവന്‍ പ്രാര്‍ത്ഥിച്ചു, “<span class='tl'>അബ്ബാ</span> പിതാവേ, നിനക്ക് എന്തും സാദ്ധ്യമാണ്. കഷ്ടതയുടെ ഈ പാനപാത്രം എന്നില്‍നിന്നും എടുക്കേണമേ. പക്ഷേ എന്‍റെ ഇഷ്ടമല്ല നിന്‍റെ ഇഷ്ടം നടക്കട്ടെ.” </span></div>
<div class='p'>
<span class='v MK14_37' data-id='MK14_37'><span class='v-num v-37'>37&nbsp;</span>അനന്തരം യേശു ശിഷ്യന്മാരുടെയടുത്തേക്കു പോയി. അവര്‍ ഉറങ്ങുന്നതവന്‍ കണ്ടു. അവന്‍ പത്രൊസിനോടു പറഞ്ഞു, “ശിമോനേ, നീയെന്താണുറങ്ങുന്നത്. നിനക്കെന്നോടൊപ്പം ഒരു മണിക്കൂര്‍പോലും ഉറങ്ങാതിരിക്കാന്‍ കഴിഞ്ഞില്ലേ? </span>
<span class='v MK14_38' data-id='MK14_38'><span class='v-num v-38'>38&nbsp;</span>പ്രലോഭിക്കപ്പെടാതിരിക്കാന്‍ ഉണര്‍ന്നിരുന്നു പ്രാര്‍ത്ഥിക്കുക. ശരിയായതു ചെയ്യാന്‍ ആത്മാവ് ആഗ്രഹിക്കുന്നു. എന്നാല്‍ ശരീരമാകട്ടെ ദുര്‍ബ്ബലവും.” </span></div>
<div class='p'>
<span class='v MK14_39' data-id='MK14_39'><span class='v-num v-39'>39&nbsp;</span>യേശു വീണ്ടും ദൂരേക്കു മാറി അതേ പ്രാര്‍ത്ഥന നടത്തി. </span>
<span class='v MK14_40' data-id='MK14_40'><span class='v-num v-40'>40&nbsp;</span>അവന്‍ ശിഷ്യന്മാരുടെയടുത്തേക്കു മടങ്ങിയെത്തി. വീണ്ടും അവര്‍ ഉറങ്ങുന്നത് യേശു കണ്ടു. അവരുടെ കണ്ണുകള്‍ വളരെ ക്ഷീണിച്ചിരുന്നു. യേശുവിനോടു എന്തു പറയണമെന്ന് അവര്‍ക്കറിയില്ലായിരുന്നു. </span></div>
<div class='p'>
<span class='v MK14_41' data-id='MK14_41'><span class='v-num v-41'>41&nbsp;</span>മൂന്നാം തവണ പ്രാര്‍ത്ഥിച്ച ശേഷം യേശു ശിഷ്യന്മാരുടെയടുത്തേക്കു മടങ്ങി വന്നു. അവന്‍ അവരോടു പറഞ്ഞു, “നിങ്ങള്‍ ഇപ്പോഴും ഉറങ്ങുകയും വിശ്രമിക്കുകയും ചെയ്യുകയാണോ? മതി, മനുഷ്യപുത്രന്‍ പാപികളുടെ കൈയില്‍ ഏല്പിക്കപ്പെടാന്‍ സമയമായി. </span>
<span class='v MK14_42' data-id='MK14_42'><span class='v-num v-42'>42&nbsp;</span>എഴുന്നേല്‍ക്കൂ, നമുക്കു പോകാം. ഇതാ എന്നെ ഒറ്റിക്കൊടുക്കാന്‍ പോകുന്നവന്‍ എത്തിയിരിക്കുന്നു.” </span></div>
<div class='s'>യേശു ബന്ധിക്കപ്പെടുന്നു </div>
<div class='r'>(മത്താ. 26:47-56; ലൂക്കൊ. 22:47-53; യോഹ. 18:3-12) </div>
<div class='p'>
<span class='v MK14_43' data-id='MK14_43'><span class='v-num v-43'>43&nbsp;</span>അവര്‍ സംസാരിച്ചുകൊണ്ടിരിക്കവേ, യൂദാ അവിടെയെത്തി. പന്ത്രണ്ടു ശിഷ്യന്മാരിലൊരാളായിരുന്നു അയാള്‍. അയാളോടൊപ്പം അനേകം പേരുണ്ടായിരുന്നു. മഹാപുരോഹിതന്മാരും ശാസ്ത്രിമാരും ജനത്തിന്‍റെ മൂപ്പന്മാരും അയച്ചതാണവരെ. യൂദായോടൊപ്പം വന്ന അവര്‍ വാളും വടിയും എടുത്തിരുന്നു. </span></div>
<div class='p'>
<span class='v MK14_44' data-id='MK14_44'><span class='v-num v-44'>44&nbsp;</span>യേശുവിനെ ഒറ്റിക്കൊടുക്കുന്നതിന് യൂദാ അവര്‍ക്ക് ഒരടയാളം നല്‍കിയിരുന്നു. അവന്‍ പറഞ്ഞു, “ഞാന്‍ ചുംബിക്കുന്നവനാണ് യേശു. അവനെ ബന്ധിച്ച് ഭദ്രമായി കൊണ്ടുപോവുക.” </span>
<span class='v MK14_45' data-id='MK14_45'><span class='v-num v-45'>45&nbsp;</span>യൂദാ യേശുവിന്‍റെ അടുത്തെത്തി പറഞ്ഞു, “ഗുരോ,” അനന്തരം യൂദാ യേശുവിനെ ചുംബിച്ചു. </span>
<span class='v MK14_46' data-id='MK14_46'><span class='v-num v-46'>46&nbsp;</span>അപ്പോള്‍ അവര്‍ യേശുവിനെ പിടികൂടി ബന്ധിച്ചു. </span>
<span class='v MK14_47' data-id='MK14_47'><span class='v-num v-47'>47&nbsp;</span>യേശുവിനു ചുറ്റും നിന്നിരുന്ന ശിഷ്യന്മാരിലൊരാള്‍ വാള്‍ വലിച്ചൂരി. അവന്‍ മഹാപുരോഹിതന്‍റെ ദാസനെ വെട്ടി കാതറുത്തു കളയുകയും ചെയ്തു. </span></div>
<div class='p'>
<span class='v MK14_48' data-id='MK14_48'><span class='v-num v-48'>48&nbsp;</span>യേശു പറഞ്ഞു, “ഒരു കുറ്റവാളിയെ എന്നപോലെ വാളും വടിയുമായിട്ടാണോ എന്നെ പിടിക്കാന്‍ വന്നത്? </span>
<span class='v MK14_49' data-id='MK14_49'><span class='v-num v-49'>49&nbsp;</span>എന്നും ഞാനിവിടെ ദൈവാലയത്തില്‍ നിങ്ങളുടെ ഇടയില്‍ ഉപദേശിക്കുന്നുണ്ടായിരുന്നല്ലോ. നിങ്ങളെന്നെ പിടിച്ചില്ല. പക്ഷെ തിരുവെഴുത്തുകളിലുള്ളതു പോലെയൊക്കെ സംഭവിക്കട്ടെ.” </span>
<span class='v MK14_50' data-id='MK14_50'><span class='v-num v-50'>50&nbsp;</span>അപ്പോള്‍ ശിഷ്യന്മാരെല്ലാം അവനെ ഉപേക്ഷിച്ച് ഓടിപ്പോയി. </span></div>
<div class='p'>
<span class='v MK14_51' data-id='MK14_51'><span class='v-num v-51'>51&nbsp;</span>ഒരു യുവാവ് യേശുവിനെ അനുഗമിക്കുന്നുണ്ടായിരുന്നു. അയാള്‍ ഒരു ലിനന്‍ പുതപ്പു മാത്രം ധരിച്ചിരുന്നു. അവര്‍ അവനെയും പിടിച്ചു. </span>
<span class='v MK14_52' data-id='MK14_52'><span class='v-num v-52'>52&nbsp;</span>അപ്പോള്‍ അവന്‍ പുതപ്പു വലിച്ചെറിഞ്ഞ് നഗ്നനായി ഓടിപ്പോയി. </span></div>
<div class='s'>യേശു യെഹൂദപ്രമാണിമാരുടെ മുന്പില്‍ </div>
<div class='r'>(മത്താ. 26:57-68; ലൂക്കൊ. 22:54-55, 63-71; യോഹ. 18:13-14, 19-24) </div>
<div class='p'>
<span class='v MK14_53' data-id='MK14_53'><span class='v-num v-53'>53&nbsp;</span>അവര്‍ യേശുവിനെ ബന്ധിച്ച് മഹാപുരോഹിതന്‍റെ വീട്ടിലേക്കു കൊണ്ടുപോയി. എല്ലാ മഹാപുരോഹിതന്മാരും മൂപ്പന്മാരും ശാസ്ത്രിമാരും അവിടെ കൂടിയിരുന്നു. </span>
<span class='v MK14_54' data-id='MK14_54'><span class='v-num v-54'>54&nbsp;</span>പത്രൊസ് യേശുവിനെ പിന്തുടര്‍ന്നുവെങ്കിലും അവന്‍റെ അടുത്തേക്കു വന്നില്ല. പത്രൊസ് മുറ്റത്തുതന്നെ നിന്നു. അവനവിടെ കാവല്‍ക്കാരോടൊത്ത് ഇരുന്നു. അവരുടെകൂടെ തീയും കാഞ്ഞ് അവനിരുന്നു. </span></div>
<div class='p'>
<span class='v MK14_55' data-id='MK14_55'><span class='v-num v-55'>55&nbsp;</span>മഹാപുരോഹിതരും യെഹൂദസമിതി മുഴുവനും യേശുവിനെ കൊല്ലുന്നതിന് ഒരു കാരണമായി അവനെതിരെ എന്തെങ്കിലും തെളിവു കണ്ടുപിടിക്കാന്‍ ശ്രമിച്ചു. പക്ഷെ അവര്‍ക്കൊന്നും കണ്ടെത്താനായില്ല. </span>
<span class='v MK14_56' data-id='MK14_56'><span class='v-num v-56'>56&nbsp;</span>പലരുംവന്ന് യേശുവിനെതിരെ കള്ളസാക്ഷി പറഞ്ഞു. പക്ഷെ അവര്‍ പറഞ്ഞതെല്ലാം പരസ്പരവിരുദ്ധമായിരുന്നു. </span></div>
<div class='p'>
<span class='v MK14_57' data-id='MK14_57'><span class='v-num v-57'>57&nbsp;</span>അപ്പോള്‍ ചിലര്‍ എഴുന്നേറ്റ് അവനെതിരെ ഇങ്ങനെ കള്ളസാക്ഷ്യം കൊണ്ടുവന്നു: </span>
<span class='v MK14_58' data-id='MK14_58'><span class='v-num v-58'>58&nbsp;</span>“മനുഷ്യരുണ്ടാക്കിയ ഈ ദൈവാലയം ഞാന്‍ തകര്‍ക്കുമെന്നിയാള്‍ പറയുന്നതു ഞങ്ങള്‍ കേട്ടു. മൂന്നു നാള്‍ കഴിഞ്ഞ് മനുഷ്യന് നിര്‍മ്മിക്കാനാവാത്ത ഒരു ദൈവാലയം ഞാന്‍ പണിയും എന്നും.’” </span>
<span class='v MK14_59' data-id='MK14_59'><span class='v-num v-59'>59&nbsp;</span>പക്ഷേ അവര്‍ പറഞ്ഞ ഇക്കാര്യങ്ങളും പരസ്പര വിരുദ്ധങ്ങളായിരുന്നു. </span></div>
<div class='p'>
<span class='v MK14_60' data-id='MK14_60'><span class='v-num v-60'>60&nbsp;</span>അപ്പോള്‍ മഹാപുരോഹിതന്‍ എഴുന്നേറ്റുനിന്ന്, യേശുവിനോടു ചോദിച്ചു, “ഇവര്‍ നിനക്കെതിരെ ഉന്നയിക്കുന്ന ഈ ആരോപണങ്ങള്‍ക്കു മറുപടി പറയാന്‍ നിനക്കൊന്നുമില്ലേ? ഇവര്‍ സത്യമാണോ പറയുന്നത്?” </span>
<span class='v MK14_61' data-id='MK14_61'><span class='v-num v-61'>61&nbsp;</span>പക്ഷെ യേശു ഒന്നും മറുപടി പറഞ്ഞില്ല. </span></div>
<div class='p'>
<span class='v MK14_61' data-id='MK14_61'>മഹാപുരോഹിതന്‍ യേശുവിനോടു മറ്റൊരു ചോദ്യം കൂടി ചോദിച്ചു, “നീയാണോ ക്രിസ്തു, വാഴ്ത്തപ്പെട്ട ദൈവത്തിന്‍റെ പുത്രന്‍?” </span></div>
<div class='p'>
<span class='v MK14_62' data-id='MK14_62'><span class='v-num v-62'>62&nbsp;</span>യേശു മറുപടി പറഞ്ഞു, “അതെ, ഞാനാണു ദൈവപുത്രന്‍. ഭാവിയില്‍ മനുഷ്യപുത്രന്‍ ദൈവത്തിന്‍റെ വലതുവശത്തിരിക്കുന്നത് നിങ്ങള്‍ കാണും. സ്വര്‍ഗ്ഗമേഘങ്ങളില്‍ മനുഷ്യപുത്രന്‍ വരുന്നതും നിങ്ങള്‍ കാണും.” </span></div>
<div class='p'>
<span class='v MK14_63' data-id='MK14_63'><span class='v-num v-63'>63&nbsp;</span>ഇതു കേട്ട് മഹാപുരോഹിതന്‍ കോപാകുലനായി. അയാള്‍ തന്‍റെ വസ്ത്രങ്ങള്‍ കീറിക്കൊണ്ടു പറഞ്ഞു, “ഇനി ഞങ്ങള്‍ക്കു മറ്റു സാക്ഷികളെ വേണ്ട. </span>
<span class='v MK14_64' data-id='MK14_64'><span class='v-num v-64'>64&nbsp;</span>അവന്‍ ദൈവവിരുദ്ധമായി പറയുന്നതെല്ലാം നിങ്ങള്‍ കേട്ടില്ലേ, നിങ്ങള്‍ക്കെന്തു തോന്നുന്നു?” </span></div>
<div class='p'>
<span class='v MK14_64' data-id='MK14_64'>യേശു കുറ്റക്കാരനാണെന്ന് എല്ലാവരും പറഞ്ഞു. അവന്‍ വധിക്കപ്പെടണമെന്ന് അവര്‍ പറഞ്ഞു. </span>
<span class='v MK14_65' data-id='MK14_65'><span class='v-num v-65'>65&nbsp;</span>അവരില്‍ ചിലര്‍ അവന്‍റെമേല്‍ തുപ്പി. അവര്‍ അവന്‍റെ മുഖം മൂടി അവനെ ഇടിച്ചു. അവര്‍ ആവശ്യപ്പെട്ടു, “നീ പ്രവാചകനാണെന്ന് സാക്ഷ്യപ്പെടുത്തുക.” കാവല്‍ക്കാര്‍ യേശുവിനെ ദൂരേക്കു കൊണ്ടുപോയി മര്‍ദ്ദിച്ചു. </span></div>
<div class='s'>പത്രൊസ് യേശുവിനെ തള്ളിപ്പറയുന്നു </div>
<div class='r'>(മത്താ. 26:69-75; ലൂക്കൊ. 22:56-62; യോഹ. 18:15-18, 25-27) </div>
<div class='p'>
<span class='v MK14_66' data-id='MK14_66'><span class='v-num v-66'>66&nbsp;</span>ആ സമയം പത്രൊസ് മുറ്റത്ത് തന്നെയായിരുന്നു. മഹാപുരോഹിതന്‍റെ ഒരു ദാസി പത്രൊസിനെ സമീപിച്ചു. </span>
<span class='v MK14_67' data-id='MK14_67'><span class='v-num v-67'>67&nbsp;</span>അവര്‍ തീ കാഞ്ഞുകൊണ്ടിരിക്കുന്നത് അവള്‍ കണ്ടു. അവള്‍ അവനെ സൂക്ഷിച്ചു നോക്കി. അവള്‍ പറഞ്ഞു, “നീയും നസറെത്തിലെ യേശുവിന്‍റെ കൂടെ ഉണ്ടായിരുന്നല്ലോ.” </span></div>
<div class='p'>
<span class='v MK14_68' data-id='MK14_68'><span class='v-num v-68'>68&nbsp;</span>പക്ഷേ താനൊരിക്കലും യേശുവിനോടൊപ്പം ഉണ്ടായിരുന്നില്ലെന്ന് പത്രൊസ് പറഞ്ഞു. അവന്‍ പറഞ്ഞു, “നീ എന്തിനെപ്പറ്റിയാണു പറയുന്നതെന്ന് എനിക്കു മനസ്സിലാകുന്നില്ല.” പത്രൊസ് മുറ്റത്തിന്‍റെ പടിവാതിക്കലേക്കു പോയി. </span></div>
<div class='p'>
<span class='v MK14_69' data-id='MK14_69'><span class='v-num v-69'>69&nbsp;</span>അവിടെയും ദാസി പത്രൊസിനെ കണ്ടു. അവള്‍ അവിടെ നിന്നവരോടു പറഞ്ഞു, “ഇയാള്‍ യേശുവിന്‍റെ കൂടെയുണ്ടായിരുന്നവരില്‍ ഒരാളാണ്.” </span>
<span class='v MK14_70' data-id='MK14_70'><span class='v-num v-70'>70&nbsp;</span>അപ്പോഴും പത്രൊസ് അതു വീണ്ടും നിഷേധിച്ചു. അല്പം കഴിഞ്ഞ് ചിലര്‍ പത്രൊസിന്‍റെ അടുത്തു നില്‍ക്കുകയായിരുന്നു. </span></div>
<div class='p'>
<span class='v MK14_70' data-id='MK14_70'>അവര്‍ പറഞ്ഞു, “ഞങ്ങള്‍ക്കറിയാം നീ യേശുവിന്‍റെ അനുയായികളില്‍ ഒരാളാണെന്ന്. നീ ഒരു ഗലീലക്കാരനാണല്ലോ.” </span></div>
<div class='p'>
<span class='v MK14_71' data-id='MK14_71'><span class='v-num v-71'>71&nbsp;</span>അപ്പോള്‍ പത്രൊസ് ശപിക്കാന്‍ തുടങ്ങി. അവന്‍ ശക്തിയായി പറഞ്ഞു, “ദൈവം സാക്ഷിയായി ഞാന്‍ ആണയിടുന്നു. നിങ്ങള്‍ പറയുന്നയാളെ എനിക്കറിയില്ല.” </span></div>
<div class='p'>
<span class='v MK14_72' data-id='MK14_72'><span class='v-num v-72'>72&nbsp;</span>പത്രൊസ് ഇതു പറഞ്ഞുകഴിഞ്ഞപ്പോള്‍ കോഴി രണ്ടാമതും കൂകി. അപ്പോള്‍ യേശുവിന്‍റെ വാക്കുകള്‍ അവന്‍ ഓര്‍ത്തു. കോഴി രണ്ടു പ്രാവശ്യം കൂകും മുന്പ് മൂന്നു പ്രാവശ്യം നീ എന്നെ നിഷേധിക്കും. പത്രൊസിന് സങ്കടമായി. അവന്‍ കരയാന്‍ തുടങ്ങി. </span></div></div>
</body></html>
