<!DOCTYPE html>
<html><head>
<link href='../../../build/mobile.css' rel='stylesheet' />
<link href='haiola.css' rel='stylesheet' /><meta charset='UTF-8' /><title> മര്‍ക്കൊസ്:4</title></head><body dir="ltr">
<div class='chapter section MK4 mal-wbtc MAL MK Gentium' dir='ltr' data-id='MK4' data-nextid='MK5' data-previd='MK3' lang='MAL'> 
<div class='s'>വിതയ്ക്കുന്നവന്‍റെ കഥ </div>
<div class='r'>(മത്താ. 13:1-9; ലൂക്കൊ. 8:4-8) </div>
<div class='c'>4</div>
<div class='p'>
<span class='v MK4_1' data-id='MK4_1'>
<span class='verse1 v-num v-1'>1&nbsp;</span>മറ്റൊരിക്കല്‍ കടല്‍ക്കരയില്‍വച്ച് യേശു ഉപദേശിക്കാന്‍ തുടങ്ങി. ഒട്ടേറെപ്പേര്‍ യേശുവിനു ചുറ്റും നിരന്നു. അതിനാലവന്‍ കടലില്‍ കിടന്നിരുന്ന ഒരു വഞ്ചിയില്‍ കയറി ഇരുന്നു. ജനങ്ങളെല്ലാം വെള്ളത്തിനു സമീപം കടല്‍ക്കരയില്‍ നിന്നു. </span>
<span class='v MK4_2' data-id='MK4_2'><span class='v-num v-2'>2&nbsp;</span>യേശു വഞ്ചിയില്‍നിന്നുകൊണ്ട് അവരെ ഉപദേശിച്ചു. അവന്‍ ഉപമകളിലൂടെ പല കാര്യങ്ങളും പഠിപ്പിച്ചു. യേശു പറഞ്ഞു, </span></div>
<div class='p'>
<span class='v MK4_3' data-id='MK4_3'><span class='v-num v-3'>3&nbsp;</span>“ശ്രദ്ധിക്കൂ, ഒരു കര്‍ഷകന്‍ വിത്തു വിതയ്ക്കാന്‍ പോയി. </span>
<span class='v MK4_4' data-id='MK4_4'><span class='v-num v-4'>4&nbsp;</span>വിതയ്ക്കുന്നതിനിടയില്‍ ചില വിത്തുകള്‍ വഴിയരുകില്‍ വീണു. പക്ഷികള്‍ വന്ന് അവയെല്ലാം കൊത്തിത്തിന്നു. </span>
<span class='v MK4_5' data-id='MK4_5'><span class='v-num v-5'>5&nbsp;</span>ചില വിത്തുകള്‍ പാറസ്ഥലത്തു വീണു. അവിടെ മണ്ണു കുറവായിരുന്നു. ആഴം കുറഞ്ഞ സ്ഥലമായിരുന്നതിനാല്‍ അവിടെ വീണ വിത്തുകള്‍ വേഗം വളര്‍ന്നു. </span>
<span class='v MK4_6' data-id='MK4_6'><span class='v-num v-6'>6&nbsp;</span>പക്ഷേ സൂര്യനുദിച്ചപ്പോള്‍ അവ കരിഞ്ഞു പോയി. അവയ്ക്ക് ആഴത്തില്‍ വേരുകള്‍ ഇല്ലാതിരുന്നതിനാലാണ് അവ കരിഞ്ഞത്. </span>
<span class='v MK4_7' data-id='MK4_7'><span class='v-num v-7'>7&nbsp;</span>കുറെ വിത്തുകള്‍ മുള്ളുകള്‍ക്കിടയില്‍ വീണു. മുള്ളുകള്‍ വളര്‍ന്നു ചെടികളെ ഞെരിച്ചമര്‍ത്തി. അതിനാല്‍ അവയില്‍ ധാന്യമുണ്ടായില്ല. </span>
<span class='v MK4_8' data-id='MK4_8'><span class='v-num v-8'>8&nbsp;</span>മറ്റു ചില വിത്തുകള്‍ നല്ല മണ്ണില്‍ വീണു. അവ വളര്‍ന്നു തുടങ്ങി. വളര്‍ന്ന് ധാന്യം വിളഞ്ഞു. ചില ചെടികള്‍ മുപ്പതു മേനിയും ചിലവ അറുപതു മേനിയും, ചിലവ നൂറു മേനിയും വിളവുണ്ടാക്കി.” </span></div>
<div class='p'>
<span class='v MK4_9' data-id='MK4_9'><span class='v-num v-9'>9&nbsp;</span>അനന്തരം യേശു പറഞ്ഞു, “കേള്‍ക്കാന്‍ ചെവിയുള്ളവര്‍ കേള്‍ക്കട്ടെ.” </span></div>
<div class='s'>താന്‍ ഉപമകള്‍ ഉപയോഗിക്കുന്നതിനെപ്പറ്റി യേശു </div>
<div class='r'>(മത്താ. 13:10-17; ലൂക്കൊ. 8:9-10) </div>
<div class='p'>
<span class='v MK4_10' data-id='MK4_10'><span class='v-num v-10'>10&nbsp;</span>പിന്നീട്, യേശു തനിച്ചായി. പന്ത്രണ്ട് അപ്പൊസ്തലന്മാരും യേശുവിന്‍റെ മറ്റ് അനുയായികളും ദൃഷ്ടാന്ത കഥകളെപ്പറ്റി അവനോടു ചോദിച്ചു. </span></div>
<div class='p'>
<span class='v MK4_11' data-id='MK4_11'><span class='v-num v-11'>11&nbsp;</span>യേശു പറഞ്ഞു, “ദൈവരാജ്യത്തിന്‍റെ നിഗൂഢമായ സത്യം നിങ്ങള്‍ക്കേ അറിയൂ, പക്ഷേ മറ്റുള്ളവര്‍ക്ക് ഉപമകളിലൂടെയാണ് ഞാനെല്ലാം നല്‍കുക. </span>
<span class='v MK4_12' data-id='MK4_12'><span class='v-num v-12'>12&nbsp;</span>ഞാനങ്ങനെ ചെയ്തതെന്തെന്നാല്‍: </span></div>
<div class='b'>
<span class='v MK4_12' data-id='MK4_12'></span></div>
<div class='q'>
<span class='v MK4_12' data-id='MK4_12'>'അവര്‍ വീണ്ടും വീണ്ടും നോക്കും. </span></div>
<div class='q2'>
<span class='v MK4_12' data-id='MK4_12'>പക്ഷേ യഥാര്‍ത്ഥത്തില്‍ കാണുകയില്ല. അവര്‍ വളരെ ശ്രദ്ധിക്കും. </span></div>
<div class='q'>
<span class='v MK4_12' data-id='MK4_12'>പക്ഷേ ഒരിക്കലും മനസ്സിലാവില്ല. അവര്‍ കാണുകയും മനസ്സിലാക്കുകയും ചെയ്തിരുന്നെങ്കില്‍ അവര്‍ മാനസാന്തരപ്പെട്ട് ക്ഷമിക്കപ്പെടുമായിരുന്നു.’” <span class='rq'>യെശയ്യാവ് 6:9-10</span> </span></div>
<div class='s'>യേശു വിത്തിന്‍റെ കഥ വിശദീകരിക്കുന്നു </div>
<div class='r'>(മത്താ. 13:18-23; ലൂക്കൊ. 8:11-15) </div>
<div class='p'>
<span class='v MK4_13' data-id='MK4_13'><span class='v-num v-13'>13&nbsp;</span>അനന്തരം യേശു ശിഷ്യന്മാരോടു ചോദിച്ചു, “നിങ്ങള്‍ക്ക് ഈ കഥ മനസ്സിലായോ? ഇല്ലെങ്കില്‍ നിങ്ങള്‍ക്കേതെങ്കിലും കഥ മനസ്സിലാകുമോ? </span>
<span class='v MK4_14' data-id='MK4_14'><span class='v-num v-14'>14&nbsp;</span>കര്‍ഷകന്‍ (വചനം വിതയ്ക്കുന്ന ആള്‍) ദൈവവചനം ജനങ്ങളില്‍ വിതയ്ക്കുകയാണ് ചെയ്തത്. </span>
<span class='v MK4_15' data-id='MK4_15'><span class='v-num v-15'>15&nbsp;</span>ചിലര്‍ ദൈവവചനം കേള്‍ക്കുന്നത് വഴിയരികെ വീഴുന്ന വിത്തു പോലെയാണ്. സാത്താന്‍ പെട്ടെന്ന് വന്ന് അവരില്‍ വിതയ്ക്കപ്പെട്ട വിത്തുകള്‍ എടുത്തുകൊണ്ടു പോകുന്നു. </span></div>
<div class='p'>
<span class='v MK4_16' data-id='MK4_16'><span class='v-num v-16'>16&nbsp;</span>“മറ്റുചിലരാകട്ടെ പാറപോലെ ഉറച്ചമണ്ണില്‍ വിത്തു വിതച്ചതുപോലെയാണ്. അവര്‍ സസന്തോഷം വചനം കേള്‍ക്കുകയും വേഗത്തില്‍ സ്വീകരിക്കുകയും ചെയ്യും. </span>
<span class='v MK4_17' data-id='MK4_17'><span class='v-num v-17'>17&nbsp;</span>പക്ഷേ വചനം തങ്ങളുടെ ജീവിതത്തില്‍ ഗാഢമായി ആഴ്ന്നിറങ്ങാനവര്‍ അനുവദിക്കുന്നില്ല. കുറച്ചു കാലം മാത്രം അവര്‍ വചനത്തോടു നീതി പുലര്‍ത്തും. പിന്നീട് വചനം നിമിത്തം അവര്‍ക്കെന്തെങ്കിലും പീഢയോ പ്രശ്നങ്ങളോ ഉണ്ടാകുന്പോള്‍ അവരതിനെ വേഗം ഉപേക്ഷിക്കും. </span></div>
<div class='p'>
<span class='v MK4_18' data-id='MK4_18'><span class='v-num v-18'>18&nbsp;</span>“മറ്റു ചിലരാകട്ടെ മുള്ളുകള്‍ക്കിടയില്‍ വിതയ്ക്കപ്പെട്ടതു പോലെയാണ്. അവര്‍ വചനം ശ്രവിക്കുന്നു. </span>
<span class='v MK4_19' data-id='MK4_19'><span class='v-num v-19'>19&nbsp;</span>പക്ഷേ അപ്പോഴേക്കും ജീവിതക്ലേശങ്ങളും പണക്കൊതിയും മറ്റാഗ്രഹങ്ങളും വരികയായി. അതോടെ വചനത്തിന്‍റെ വളര്‍ച്ച മുട്ടുകയായി. അതിനാല്‍ അവരില്‍ വചനം ഫലപ്രദമാവുകയില്ല. </span></div>
<div class='p'>
<span class='v MK4_20' data-id='MK4_20'><span class='v-num v-20'>20&nbsp;</span>“മറ്റു ചിലരാകട്ടെ നല്ല മണ്ണില്‍ വിതച്ച വിത്തുപോലെയാണ്. അവര്‍ വചനം കേട്ട് അതിനെ സ്വീകരിക്കുന്നു. അത് അവരില്‍ മുപ്പതും അറുപതും ചിലപ്പോള്‍ നൂറു മടങ്ങും വിളവുണ്ടാക്കും.” </span></div>
<div class='s'>ഉള്ളത് ഉപയോഗിക്കുക </div>
<div class='r'>(ലൂക്കൊ. 8:16-18) </div>
<div class='p'>
<span class='v MK4_21' data-id='MK4_21'><span class='v-num v-21'>21&nbsp;</span>യേശു അവരോടു പറഞ്ഞു, “നിങ്ങള്‍ ഒരു വിളക്കു കത്തിച്ച് പറയ്ക്കടിയിലോ കട്ടിലിനടിയിലോ ഒളിപ്പിച്ചു വയ്ക്കാറുണ്ടോ? ഇല്ല, നിങ്ങള്‍ അതു വിളക്കുമേശയില്‍ വയ്ക്കുന്നു. </span>
<span class='v MK4_22' data-id='MK4_22'><span class='v-num v-22'>22&nbsp;</span>ഒളിപ്പിച്ചുവച്ചതെന്തും പുറത്തുവരും. രഹസ്യങ്ങളെല്ലാം വെളിപ്പെടും. </span>
<span class='v MK4_23' data-id='MK4_23'><span class='v-num v-23'>23&nbsp;</span>കാതുള്ളവര്‍ എന്‍റെ വചനം കേള്‍ക്കട്ടെ. </span>
<span class='v MK4_24' data-id='MK4_24'><span class='v-num v-24'>24&nbsp;</span>നിങ്ങള്‍ കേള്‍ക്കുന്നത് ശ്രദ്ധയോടെ ചിന്തിക്കുക. നിങ്ങള്‍ കൊടുക്കുന്പോലെ ദൈവം നിങ്ങള്‍ക്കും നല്‍കും പക്ഷേ നിങ്ങള്‍ കൊടുക്കുന്നതിലധികമാവും ദൈവം നിങ്ങള്‍ക്കു തരിക. </span>
<span class='v MK4_25' data-id='MK4_25'><span class='v-num v-25'>25&nbsp;</span>ഉളളവനു കൂടുതല്‍ കിട്ടും. ഇല്ലാത്തവനില്‍ നിന്ന് ഉള്ളതു കൂടി നഷ്ടമാവും.” </span></div>
<div class='s'>യേശു വിത്തിനെപ്പറ്റിയുള്ള കഥ പറയുന്നു </div>
<div class='p'>
<span class='v MK4_26' data-id='MK4_26'><span class='v-num v-26'>26&nbsp;</span>യേശു പറഞ്ഞു, “ദൈവരാജ്യം മണ്ണില്‍ വിത്തു വിതയ്ക്കുന്നവനെപ്പോലെയാണ്. </span>
<span class='v MK4_27' data-id='MK4_27'><span class='v-num v-27'>27&nbsp;</span>വിത്തു മുളച്ചു തുടങ്ങുന്നു. രാപകല്‍ അതു വളരുന്നു. വിതച്ചവന്‍ ഉറക്കത്തിലായാലും ഉണര്‍ന്നിരിക്കുന്പോഴായാലും; വിത്തിന്‍റെ വളര്‍ച്ചയെപ്പറ്റി അവനു ഒന്നും അറിയുകയില്ലെങ്കിലും അതു വളര്‍ന്നു കൊണ്ടെയിരിക്കുന്നു. </span>
<span class='v MK4_28' data-id='MK4_28'><span class='v-num v-28'>28&nbsp;</span>ഒരു സഹായവുമില്ലാതെ മണ്ണു വിളവുണ്ടാക്കുന്നു. ആദ്യം ചെടി വളരുന്നു, പിന്നെ കതിര്, അവസാനം ധാന്യമാവും. </span>
<span class='v MK4_29' data-id='MK4_29'><span class='v-num v-29'>29&nbsp;</span>ധാന്യം പാകമാവുന്പോള്‍ കൃഷിക്കാരന്‍ കൊയ്തെടുക്കുന്നു. അതാണ് കൊയ്ത്തു കാലം.” </span></div>
<div class='s'>ദൈവരാജ്യം കടുകുമണിപോലെ </div>
<div class='r'>(മത്താ. 13:31-32, 34-35; ലൂക്കൊ. 13:18-19) </div>
<div class='p'>
<span class='v MK4_30' data-id='MK4_30'><span class='v-num v-30'>30&nbsp;</span>“ദൈവരാജ്യത്തെ ഞാനെന്തിനോടാണ് ഉപമിക്കുക? ഇതു വിശദീകരിക്കാന്‍ ഞാനെന്തു കഥ ഉപയോഗിക്കും? </span>
<span class='v MK4_31' data-id='MK4_31'><span class='v-num v-31'>31&nbsp;</span>ദൈവരാജ്യം ഒരു കടുകുമണിപോലെയാണ്. മണ്ണിലുണ്ടാകുന്ന മറ്റേതു വിത്തുകളേക്കാളും ചെറുതാണത്. </span>
<span class='v MK4_32' data-id='MK4_32'><span class='v-num v-32'>32&nbsp;</span>പക്ഷേ ഈ വിത്ത് വിതയ്ക്കുന്പോള്‍ അതു വളര്‍ന്ന് നിങ്ങളുടെ തോട്ടത്തിലെ ഏറ്റവും വലിയ ചെടിയായിത്തീരും. അതില്‍ വലിയ ശാഖകള്‍ രൂപം കൊള്ളും പക്ഷികള്‍ അവയില്‍ കൂടുകൂട്ടി സൂര്യതാപത്തില്‍ നിന്നു രക്ഷപെടും.” </span></div>
<div class='p'>
<span class='v MK4_33' data-id='MK4_33'><span class='v-num v-33'>33&nbsp;</span>ഇപ്രകാരമുള്ള അനേകം കഥകളിലൂടെ യേശു അവരെ പഠിപ്പിച്ചു. അവര്‍ക്കു മനസ്സിലാകുന്നിടത്തോളം കാര്യങ്ങള്‍ അവന്‍ പഠിപ്പിച്ചു. </span>
<span class='v MK4_34' data-id='MK4_34'><span class='v-num v-34'>34&nbsp;</span>അവന്‍ പഠിപ്പിക്കാന്‍ എല്ലായ്പ്പോഴും കഥകളുപയോഗിച്ചു. യേശുവും ശിഷ്യന്മാരും മാത്രമായപ്പോള്‍ യേശു അവര്‍ക്ക് എല്ലാം വിശദീകരിച്ചു കൊടുത്തു. </span></div>
<div class='s'>യേശു കൊടുങ്കാറ്റിനെ തടയുന്നു </div>
<div class='r'>(മത്താ. 8:23-27; ലൂക്കൊ. 8:22-25) </div>
<div class='p'>
<span class='v MK4_35' data-id='MK4_35'><span class='v-num v-35'>35&nbsp;</span>ആ ദിവസം വൈകുന്നേരം യേശു ശിഷ്യന്മാരോടു പറഞ്ഞു, “എന്നോടൊപ്പം മറുകരയിലേക്കു വരൂ.” </span>
<span class='v MK4_36' data-id='MK4_36'><span class='v-num v-36'>36&nbsp;</span>യേശുവും ശിഷ്യന്മാരും ജനങ്ങളെ വിട്ടുപോയി. യേശു ഇരുന്നിരുന്ന അതേ വഞ്ചിയിലാണവര്‍ മറുകരയിലേക്കു പോയത്. മറ്റു വഞ്ചികളും ഒപ്പമുണ്ടായിരുന്നു. </span>
<span class='v MK4_37' data-id='MK4_37'><span class='v-num v-37'>37&nbsp;</span>ഒരു കൊടുങ്കാറ്റ് അപ്പോഴുണ്ടായി. തിരമാലകള്‍ ആഞ്ഞടിച്ചു. വള്ളം നിറയെ വെള്ളം കയറി. </span>
<span class='v MK4_38' data-id='MK4_38'><span class='v-num v-38'>38&nbsp;</span>യേശു ഒരു തലയിണയില്‍ തലവെച്ച് വള്ളത്തില്‍ ഉറങ്ങുകയായിരുന്നു. ശിഷ്യന്മാര്‍ അവനെ വിളിച്ചുണര്‍ത്തി. അവര്‍ പറഞ്ഞു, “ഗുരോ, അങ്ങിതു കാണുന്നില്ലേ? നമ്മള്‍ മുങ്ങാറായി.” </span></div>
<div class='p'>
<span class='v MK4_39' data-id='MK4_39'><span class='v-num v-39'>39&nbsp;</span>യേശു എഴുന്നേറ്റ് കാറ്റിനോടും തിരമാലകളോടും അടങ്ങാന്‍ ആജ്ഞാപിച്ചു. യേശു പറഞ്ഞു, “അടങ്ങൂ! നിശ്ചലമാകൂ!” കാറ്റടങ്ങി ശാന്തത ഉളവായി. </span></div>
<div class='p'>
<span class='v MK4_40' data-id='MK4_40'><span class='v-num v-40'>40&nbsp;</span>യേശു ശിഷ്യന്മാരോടു പറഞ്ഞു, “നിങ്ങളെന്തിനാണ് ഭയന്നത്? നിങ്ങള്‍ക്കിപ്പോഴും വിശ്വാസമില്ലേ?” </span></div>
<div class='p'>
<span class='v MK4_41' data-id='MK4_41'><span class='v-num v-41'>41&nbsp;</span>ശിഷ്യന്മാര്‍ ഭയചകിതരായി പരസ്പരം ചോദിച്ചു, “ആരാണിവന്‍? കാറ്റും കടലും പോലും ഇവനെ അനുസരിക്കുന്നല്ലോ?” </span></div></div>
</body></html>
