<!DOCTYPE html>
<html><head>
<link href='../../../build/mobile.css' rel='stylesheet' />
<link href='haiola.css' rel='stylesheet' /><meta charset='UTF-8' /><title> 2 ദിനവൃത്താന്തം:26</title></head><body dir="ltr">
<div class='chapter section R226 mal-wbtc MAL R2 Gentium' dir='ltr' data-id='R226' data-nextid='R227' data-previd='R225' lang='MAL'> 
<div class='s'>ഉസീയാവ് യെഹൂദയുടെ രാജാവ് </div>
<div class='c'>26</div>
<div class='p'>
<span class='v R226_1' data-id='R226_1'>
<span class='verse1 v-num v-1'>1&nbsp;</span>അനന്തരം യെഹൂദക്കാര്‍ അമസ്യാവിനു ശേഷം രാജാവാകുന്നതിന് ഉസ്സീയാവനെ തെരഞ്ഞെടുത്തു. അമസ്യാവ് ആയിരുന്നു ഉസ്സീയാവിന്‍റെ പിതാവ്. ഇതു സംഭവിക്കുന്പോള്‍ ഉസ്സീയാവിനു പതിനാറു വയസ്സായിരുന്നു. </span>
<span class='v R226_2' data-id='R226_2'><span class='v-num v-2'>2&nbsp;</span>ഉസ്സീയാവ് ഏലോത്ത്പട്ടണം പുതുത്തിപ്പണിത് അതു യെഹൂദയ്ക്കു മടക്കിക്കൊടുത്തു. അമസ്യാവ് മരണമടഞ്ഞ് പൂര്‍വ്വികരോടൊപ്പം സംസ്കരിക്കപ്പെട്ടതിനു ശേഷമാണ് ഉസ്സീയാവ് അത് ചെയ്തത്. </span></div>
<div class='p'>
<span class='v R226_3' data-id='R226_3'><span class='v-num v-3'>3&nbsp;</span>രാജാവായപ്പോള്‍ ഉസ്സീയാവിനു പതിനാറു വയസ്സായിരുന്നു പ്രായം. അന്‍പത്തിരണ്ടു കൊല്ലം അയാള്‍ യെരൂശലേമില്‍ ഭരണം നടത്തി. യെഖൊല്യാ എന്നായിരുന്നു അയാളുടെ അമ്മയുടെ പേര്. യെരൂശലേംകാരിയായിരുന്നു യെഖൊല്യാ. </span>
<span class='v R226_4' data-id='R226_4'><span class='v-num v-4'>4&nbsp;</span>യഹോവ ആവശ്യപ്പെട്ട കാര്യങ്ങളെല്ലാം ഉസ്സീയാവ് ചെയ്തു. തന്‍റെ പിതാവായ അമസ്യാവ് ചെയ്തതുപോലെയൊക്കെ അയാളും ദൈവത്തെ അനുസരിച്ചു. </span></div>
<div class='p'>
<span class='v R226_5' data-id='R226_5'><span class='v-num v-5'>5&nbsp;</span>സെഖര്യാവിന്‍റെ ജീവിതകാലത്ത് ഉസ്സീയാവ് ദൈവത്തെ പിന്തുടര്‍ന്നു. ദൈവത്തെ എങ്ങനെ ബഹുമാനിക്കുകയും അനുസരിക്കുകയും വേണമെന്ന് സെഖര്യാവ് ഉസ്സീയാവിനെ പഠിപ്പിച്ചു. യഹോവയെ അനുസരിച്ചിരുന്നപ്പോള്‍ ദൈവം ഉസ്സീയാവിനു വിജയം നല്‍കി. </span></div>
<div class='p'>
<span class='v R226_6' data-id='R226_6'><span class='v-num v-6'>6&nbsp;</span>ഫെലിസ്ത്യര്‍ക്കെതിരെ ഉസ്സീയാവ് ഒരു യുദ്ധം ചെയ്തു. ഗത്ത്, യബ്നെ, അസ്തോദ് പട്ടണങ്ങള്‍ക്കു ചുറ്റിലുമുണ്ടായിരുന്ന മതിലുകള്‍ അയാള്‍ തകര്‍ത്തു. അസ്തോദുപട്ടണത്തിനടുത്തും ഫെലിസ്ത്യരുടെ മറ്റുപട്ടണങ്ങളിലും ഉസ്സീയാവ് പട്ടണങ്ങള്‍ പണിതു. </span>
<span class='v R226_7' data-id='R226_7'><span class='v-num v-7'>7&nbsp;</span>ഗുര്‍-ബാല്‍, മെയൂന്യപട്ടണങ്ങളില്‍ വസിക്കുന്ന ഫെലിസ്ത്യരെയും അരാബ്യരെയും തോല്പിക്കാന്‍ ദൈവം ഉസ്സീയാവിനെ സഹായിച്ചു. </span>
<span class='v R226_8' data-id='R226_8'><span class='v-num v-8'>8&nbsp;</span>അമ്മോന്യര്‍ ഉസ്സീയാവിനു കപ്പം കൊടുത്തു. ഈജിപ്തിന്‍റെ അതിര്‍ത്തി പ്രദേശത്തുടനീളം ഉസ്സീയാവിന്‍റെ പേര് പ്രസിദ്ധമായി. അതിശക്തനായതു കൊണ്ടാണയാള്‍ പ്രസിദ്ധനായത്. </span></div>
<div class='p'>
<span class='v R226_9' data-id='R226_9'><span class='v-num v-9'>9&nbsp;</span>യെരൂശലേമില്‍ മൂലക്കവാടം, താഴ്വരക്കവാടം, കോട്ടയുടെ തിരിവുകള്‍ എന്നിവിടങ്ങളിലെല്ലാം ഉസ്സീയാവ് ഗോപുരങ്ങള്‍ പണിതു. ആ ഗോപുരങ്ങള്‍ ഉസ്സീയാവ് ശക്തമാക്കി. </span>
<span class='v R226_10' data-id='R226_10'><span class='v-num v-10'>10&nbsp;</span>മരുഭൂമിയില്‍ ഉസ്സീയാവ് ഗോപുരങ്ങളുണ്ടാക്കി. ധാരാളം കിണറുകളും അയാള്‍ കുഴിച്ചു. മലന്പ്രദേശത്തും സമതലത്തിലും അയാള്‍ക്കു ധാരാളം കന്നുകാലികളുണ്ടായിരുന്നു. മലകളിലും സമതലത്തിലും ഉസ്സീയാവിനു കര്‍ഷകരുണ്ടായിരുന്നു. അവിടങ്ങളില്‍ നല്ല വിളവുണ്ടായിരുന്നു. മുന്തിരിത്തോട്ടം പരിപാലിക്കാനും ആളുണ്ടായിരുന്നു. അയാള്‍ കൃഷി ഇഷ്ടപ്പെട്ടിരുന്നു. </span></div>
<div class='p'>
<span class='v R226_11' data-id='R226_11'><span class='v-num v-11'>11&nbsp;</span>പരിശീലനം ലഭിച്ച ഭടന്മാരുടെ ഒരു സൈന്യം ഉസ്സീയാവിനുണ്ടായിരുന്നു. കാര്യദര്‍ശിയായ യെയീയേലിന്‍റെയും ഉദ്യോഗസ്ഥനായ മയശേയാവിന്‍റെയും ചുമതലയില്‍ ആ സൈന്യത്തെ സംഘങ്ങളായി തിരിച്ചിരുന്നു. ഹനാന്യാ ആയിരുന്നു അവരുടെ നേതാവ്. യെയീയേലും മയശേയാവും ആ ഭടന്മാരെ എണ്ണുകയും സംഘങ്ങളായി അവരെ തിരിക്കുകയും ചെയ്തു. ഹനാന്യാരാജാവിന്‍റെ ഉദ്യോഗസ്ഥന്മാരിലൊരാളായിരുന്നു. </span>
<span class='v R226_12' data-id='R226_12'><span class='v-num v-12'>12&nbsp;</span>ഭടന്മാരുടെ നായകരായി 2,600 പേരുണ്ടായിരുന്നു. </span>
<span class='v R226_13' data-id='R226_13'><span class='v-num v-13'>13&nbsp;</span>ആ കുടുംബത്തലവന്മാരുടെ കീഴില്‍ ശക്തിയായി യുദ്ധം ചെയ്യാന്‍ കഴിവുള്ള മൂന്നുലക്ഷത്തി ഏഴായിരത്തി അഞ്ഞൂറു ഭടന്മാരുടെ സേനയുണ്ടായിരുന്നു. ആ ഭടന്മാരാണ് ശത്രുക്കളോടുള്ള യുദ്ധത്തില്‍ രാജാവിനെ സഹായിച്ചത്. </span>
<span class='v R226_14' data-id='R226_14'><span class='v-num v-14'>14&nbsp;</span>ഉസ്സീയാവ് സേനാംഗങ്ങള്‍ക്ക് പരിചകള്‍, കുന്തം, ശിരസ്ത്രം, പടച്ചട്ട, വില്ലുകള്‍, കവിണക്കല്ലുകള്‍ എന്നിവ നല്‍കി. </span>
<span class='v R226_15' data-id='R226_15'><span class='v-num v-15'>15&nbsp;</span>യെരൂശലേമില്‍ ഉസ്സീയാവ് വിദഗ്ദന്മാര്‍ കണ്ടുപിടിച്ച യന്ത്രങ്ങള്‍ ഉണ്ടാക്കി. ഗോപുരങ്ങളിലും മൂലഭിത്തികളിലും ആ യന്ത്രങ്ങള്‍ സ്ഥാപിക്കപ്പെട്ടു. ആ യന്ത്രങ്ങളില്‍നിന്നാണ് അന്പുകളും വലിയ കല്ലുകളും തൊടുക്കപ്പെട്ടത്. ഉസ്സീയാവ് പ്രസിദ്ധനായി. വിദൂരദേശവാസികള്‍പോലും അയാളുടെ പേരു കേട്ടു. വലിയ സഹായങ്ങള്‍ ലഭിച്ചതുകൊണ്ട് അയാള്‍ ശക്തനായൊരു രാജാവായിത്തീര്‍ന്നു. </span></div>
<div class='p'>
<span class='v R226_16' data-id='R226_16'><span class='v-num v-16'>16&nbsp;</span>പക്ഷേ ശക്തനായപ്പോള്‍ ഉസ്സീയാവിനുണ്ടായ അഹങ്കാരം അയാളുടെ നാശത്തിനുകാരണമായി. തന്‍റെ ദൈവമാകുന്ന യഹോവയോടു അയാള്‍ വിശ്വസ്തത പുലര്‍ത്തിയില്ല. ധൂപയാഗപീഠത്തില്‍ ധൂപാര്‍ച്ചന നടത്താന്‍ അയാള്‍ യഹോവയുടെ ആലയത്തിലേക്കു കയറി. </span>
<span class='v R226_17' data-id='R226_17'><span class='v-num v-17'>17&nbsp;</span>പുരോഹിതനായ അസര്യാവും യഹോവയുടെ ആലയത്തില്‍ ശുശ്രൂഷ നടത്തിയിരുന്ന വീരന്മാരായ എണ്‍പതു പുരോഹിതന്മാരും ഉസ്സീയാവിനെ പിന്തുടര്‍ന്ന് ആലയത്തിലേക്കു ചെന്നു. </span>
<span class='v R226_18' data-id='R226_18'><span class='v-num v-18'>18&nbsp;</span>ഉസ്സീയാവിന്‍റെ പ്രവൃത്തി തെറ്റാണെന്ന് അവര്‍ അയാളോടു പറഞ്ഞു. അവര്‍ അയാളോടു പറഞ്ഞു, “യഹോവയ്ക്കു ധൂപബലി നടത്തുന്നത് നിന്‍റെ ജോലിയല്ല. നീ അങ്ങനെ ചെയ്യുന്നതു ശരിയല്ല. യഹോവയ്ക്കു ധൂപബലി നടത്തേണ്ടവര്‍ പുരോഹിതന്മാരും അഹരോന്‍റെ പിന്‍ഗാമികളുമാണ്. ധൂപാര്‍ച്ചന നടത്താന്‍ അവര്‍ പരിശീലനം ലഭിച്ചവരാണ്. ഈ അതിവിശുദ്ധസ്ഥലത്തു നിന്നും പുറത്തു പോവുക. നീ വിശ്വസ്തനായിരുന്നില്ല. ദൈവമായ യഹോവ ഇതിനു നിനക്ക് ഒരു ബഹുമതിയും നല്‍കില്ല!” </span></div>
<div class='p'>
<span class='v R226_19' data-id='R226_19'><span class='v-num v-19'>19&nbsp;</span>എന്നാല്‍ ഉസ്സീയാവ് കോപാകുലനായി. ധൂപഹോമം നടത്താന്‍ ഒരു പാത്രം അയാളുടെ കൈയിലുണ്ടായിരുന്നു. ഉസ്സീയാവ് ആ പുരോഹിതന്മാരോടു ദേഷ്യപ്പെട്ടപ്പോള്‍ അയാളുടെ നെറ്റിയില്‍ കുഷ്ഠം ഉണ്ടായി. യഹോവയുടെ ആലയത്തില്‍ ധൂപയാഗപീഠത്തിനു മുന്പില്‍ പുരോഹിതന്മാരുടെ മുന്പില്‍ വച്ചാണതു സംഭവിച്ചത്. </span>
<span class='v R226_20' data-id='R226_20'><span class='v-num v-20'>20&nbsp;</span>മുഖ്യപുരോഹിതനായ അസര്യാവും എല്ലാ പുരോഹിതന്മാരും ഉസ്സീയാവിനെ നോക്കി. അവര്‍ക്ക് അയാളുടെ നെറ്റിയിലെ കുഷ്ഠം കാണാമായിരുന്നു. പുരോഹിതന്മാര്‍ ഉസ്സീയാവിനെ വേഗം പുറത്തു പോകാന്‍ നിര്‍ബന്ധിച്ചു. യഹോവ തന്നെ ശിക്ഷിച്ചതിനാല്‍ ഉസ്സീയാവ് സ്വയം പുറത്തേക്കോടി. </span>
<span class='v R226_21' data-id='R226_21'><span class='v-num v-21'>21&nbsp;</span>ഉസ്സീയാരാജാവ് കുഷ്ഠരോഗിയായി. അയാള്‍ക്ക് യഹോവയുടെ ആലയത്തില്‍ കടക്കാനായില്ല. ഉസ്സീയാവന്‍റെ പുത്രനായ യോഥാം കൊട്ടാരത്തിന്‍റെ നിയന്ത്രണമേറ്റ് ജനങ്ങളുടെമേല്‍ അധികാരിയായി. </span></div>
<div class='p'>
<span class='v R226_22' data-id='R226_22'><span class='v-num v-22'>22&nbsp;</span>ഉസ്സീയാവിന്‍റെ പ്രവൃത്തികള്‍ ആദ്യന്തം ആമോസിന്‍റെ പുത്രനായ യെശയ്യാപ്രവാചകന്‍ എഴുതിയിട്ടുണ്ട്. </span>
<span class='v R226_23' data-id='R226_23'><span class='v-num v-23'>23&nbsp;</span>ഉസ്സീയാവ് മരണമടയുകയും തന്‍റെ പൂര്‍വ്വികരുടെ സമീപം സംസ്കരിക്കപ്പെടുകയും ചെയ്തു. രാജാവിന്‍റെ ശവപ്പറന്പിനടുത്തുള്ള വയലില്‍ ആണ് ഉസ്സീയാവ് സംസ്കരിക്കപ്പെട്ടത്. കാരണം, ജനങ്ങള്‍ പറഞ്ഞു, “ഉസ്സീയാവിനു കുഷ്ഠമുണ്ട്.”ഉസ്സീയാവിന്‍റെ സ്ഥാനത്ത് യോഥാം പുതിയ രാജാവായി. ഉസ്സീയാവിന്‍റെ പുത്രനായിരുന്നു യോഥാം. </span></div></div>
</body></html>
