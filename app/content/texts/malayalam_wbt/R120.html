<!DOCTYPE html>
<html><head>
<link href='../../../build/mobile.css' rel='stylesheet' />
<link href='haiola.css' rel='stylesheet' /><meta charset='UTF-8' /><title> 1 ദിനവൃത്താന്തം:20</title></head><body dir="ltr">
<div class='chapter section R120 mal-wbtc MAL R1 Gentium' dir='ltr' data-id='R120' data-nextid='R121' data-previd='R119' lang='MAL'> 
<div class='s'>യോവാബ് അമ്മോന്യരെ നശിപ്പിക്കുന്നു </div>
<div class='c'>20</div>
<div class='p'>
<span class='v R120_1' data-id='R120_1'>
<span class='verse1 v-num v-1'>1&nbsp;</span>വസന്തത്തില്‍ യോവാബ് യിസ്രായേല്‍സേനയെ യുദ്ധരംഗത്തേക്കു നയിച്ചു. വര്‍ഷത്തിലെ ആകാലത്താണ് രാജാക്കന്മാര്‍ യുദ്ധത്തിന് പുറപ്പെടാറുള്ളത്. എന്നാല്‍ ദാവീദ് യെരൂശലേമില്‍ തന്നെ തങ്ങി. യിസ്രായേല്‍സേന അമ്മോനിലേക്കു ചെന്ന് ആ രാജ്യത്തെ തോല്പിച്ചു. അനന്തരം അവര്‍ രബ്ബാ നഗരത്തിലേക്കു പോയി. സൈന്യം നഗരത്തിലേക്കു പോയി. സൈന്യം നഗരത്തിനു ചുറ്റും താവളമടിച്ചു. ജനങ്ങള്‍ നഗരത്തിനകത്തേക്കും പുറത്തേക്കും കടക്കുന്നതു തടയാനായിരുന്നു അവരങ്ങനെ ചെയ്തത്. പൂര്‍ണ്ണമായും നശിക്കുംവരെ അവര്‍ രബ്ബാനഗരത്തെ ആക്രമിച്ചു. </span></div>
<div class='p'>
<span class='v R120_2' data-id='R120_2'><span class='v-num v-2'>2&nbsp;</span>ദാവീദ് അവരുടെ രാജാവിന്‍റെ<span class='note'><span class='key'>*</span><span class='text'> അവരുടെ രാജാവിന്‍റെ അഥവാ അമ്മോന്യരുടെ ദേവനായ മില്‍കോമിന്‍റെ.</span></span> തലയില്‍ നിന്നും കിരീടമെടുത്തു. ആ സ്വര്‍ണ്ണക്കിരീടത്തിന് എഴുപത്തഞ്ചു പൌണ്ട് ഭാരമുണ്ടായിരുന്നു. കിരീടത്തില്‍ അമൂല്യങ്ങളായ കല്ലുകളുണ്ടായിരുന്നു. കിരീടം ദാവീദിന്‍റെ തലയിലണിയപ്പെട്ടു. പിന്നീട്, രബ്ബാനഗരത്തില്‍നിന്നും കൊണ്ടു വന്ന വിലപ്പിടിപ്പുള്ള അനേകം സാധനങ്ങളും ദാവീദിനുണ്ടായി. </span>
<span class='v R120_3' data-id='R120_3'><span class='v-num v-3'>3&nbsp;</span>രബ്ബാ നിവാസികളെക്കൊണ്ട് ദാവീദ് അറക്കവാള്‍, കൂന്താലി, കോടാലി എന്നിവ കൊണ്ടുള്ള പണികള്‍ എടുപ്പിച്ചു. അമ്മോന്യരുടെ എല്ലാ നഗരങ്ങളോടും ദാവീദ് അതേ കാര്യങ്ങള്‍ ചെയ്തു. അനന്തരം ദാവീദും മുഴുവന്‍ സൈന്യവും യെരൂശലേമിലേക്കു മടങ്ങി. </span></div>
<div class='s'>ഫെലിസ്ത്യരാക്ഷസന്മാര്‍ വധിക്കപ്പെട്ടു </div>
<div class='p'>
<span class='v R120_4' data-id='R120_4'><span class='v-num v-4'>4&nbsp;</span>പിന്നീട് യിസ്രായേല്‍ജനത ഗേസെര്‍ പട്ടണത്തില്‍വച്ച് ഫെലിസ്ത്യരുമായി യുദ്ധം ചെയ്തു. അക്കാലത്ത്, ഹൂശാത്യനായ സിബ്ബെക്കായി സിപ്പായിയെ വധിച്ചു. മല്ലന്മാരുടെ പുത്രന്മാരിലൊരുവനായിരുന്നു സിപ്പായി. അങ്ങനെ ആ ഫെലിസ്ത്യര്‍ യിസ്രായേലുകാര്‍ക്കു അടിമകളെപ്പോലെയായി. </span></div>
<div class='p'>
<span class='v R120_5' data-id='R120_5'><span class='v-num v-5'>5&nbsp;</span>മറ്റൊരിക്കല്‍, യിസ്രായേല്‍ജനത, ഫെലിസ്ത്യജനതയുമായി ഒരു യുദ്ധം കൂടി ചെയ്തു. യായീരിന്‍റെ പുത്രനായ എല്‍ഹാനാന്‍ ലഹ്മിയെ വധിച്ചു. ഗൊല്യാത്തിന്‍റെ സഹോദരനായിരുന്നു ലഹ്മി. ഗത്തുകാരനായിരുന്നു ഗോല്യാത്ത്. ലഹ്മിയുടേത് വളരെ വലുതും ഭാരിച്ചതുമായ ഒരു കുന്തമായിരുന്നു. ഒരു നെയ്ത്തുതറിയുടെ തൂണിന്‍റെയത്ര വലിപ്പം അതിനുണ്ടായിരുന്നു. </span></div>
<div class='p'>
<span class='v R120_6' data-id='R120_6'><span class='v-num v-6'>6&nbsp;</span>പിന്നീട് യിസ്രായേലുകാര്‍ ഗത്തുപട്ടണത്തില്‍വച്ച് ഫെലിസ്ത്യരുമായി മറ്റൊരു യുദ്ധം കൂടി ചെയ്തു. ആ പട്ടണത്തില്‍ ഭീമാകായനായ ഒരാള്‍ ഉണ്ടായിരുന്നു. അയാള്‍ക്ക് കൈകളിലും കാലുകളിലുമായി ഇരുപത്തിനാലു വിരലുകളുമുണ്ടായിരുന്നു. ഓരോ കൈയിലും ആറു വിരല്‍വീതവും ഓരോ കാലിലും ആറുവിരല്‍ വീതവുമുണ്ടായിരുന്നു. അയാളും രാക്ഷസന്മാരുടെ പുത്രന്മാരിലൊരുവനായിരുന്നു. </span>
<span class='v R120_7' data-id='R120_7'><span class='v-num v-7'>7&nbsp;</span>അയാള്‍ യിസ്രായേല്‍ജനതയെ പരിഹസിച്ചപ്പോള്‍ യോനാഥാന്‍ അയാളെ വധിച്ചു. ശിമെയയുടെ പുത്രനായിരുന്നു യോനാഥാന്‍. ശിമെയാ ദാവീദിന്‍റെ സഹോദരനും. </span></div>
<div class='p'>
<span class='v R120_8' data-id='R120_8'><span class='v-num v-8'>8&nbsp;</span>ഗത്തുപട്ടണത്തിലെ രാക്ഷസന്മാരുടെ പുത്രന്മാരായിരുന്നു ആ ഫെലിസ്ത്യര്‍. ആ രാക്ഷസന്മാരെ ദാവീദും അയാളുടെ ദാസന്മാരും വധിച്ചു. </span></div></div>
</body></html>
