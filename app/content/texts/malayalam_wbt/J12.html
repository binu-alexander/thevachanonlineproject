<!DOCTYPE html>
<html><head>
<link href='../../../build/mobile.css' rel='stylesheet' />
<link href='haiola.css' rel='stylesheet' /><meta charset='UTF-8' /><title> യോഹന്നാന്‍ എഴുതിയ ഒന്നാം ലേഖനം:2</title></head><body dir="ltr">
<div class='chapter section J12 mal-wbtc MAL J1 Gentium' dir='ltr' data-id='J12' data-nextid='J13' data-previd='J11' lang='MAL'> 
<div class='s'>ക്രിസ്തു നമ്മുടെ സഹായകന്‍ </div>
<div class='c'>2</div>
<div class='p'>
<span class='v J12_1' data-id='J12_1'>
<span class='verse1 v-num v-1'>1&nbsp;</span>എന്‍റെ പ്രിയ മക്കളേ, നിങ്ങള്‍ പാപം ചെയ്യരുത് എന്ന ഉദ്ദേശത്തോടുകൂടിയാണ് ഞാന്‍ ഇത് എഴുതുന്നത്. പക്ഷേ ഏതെങ്കിലും ഒരുവന്‍ പാപം ചെയ്താല്‍ പിതാവിന്‍റെ മുന്പില്‍ നമുക്കുവേണ്ടി ന്യായീകരിക്കുന്ന നീതിമാനായ യേശുക്രിസ്തുവുണ്ട്. </span>
<span class='v J12_2' data-id='J12_2'><span class='v-num v-2'>2&nbsp;</span>നമ്മുടെ പാപങ്ങള്‍ക്ക് പ്രായശ്ചിത്തമാണ് ക്രിസ്തു. എല്ലാ മനുഷ്യരുടെയും പാപങ്ങള്‍ മാറ്റിക്കളയാനുള്ള പാതയാണ് ക്രിസ്തു. </span></div>
<div class='p'>
<span class='v J12_3' data-id='J12_3'><span class='v-num v-3'>3&nbsp;</span>ദൈവം നമ്മോടു ആജ്ഞാപിച്ച കാര്യങ്ങള്‍ നാം അനുസരിക്കുകയാണെങ്കില്‍ നമുക്കു സത്യമായും ദൈവത്തെ അറിയാം എന്നുള്ളത് നിശ്ചയമാണ്. </span>
<span class='v J12_4' data-id='J12_4'><span class='v-num v-4'>4&nbsp;</span>ഒരുവന്‍ “എനിക്കു ദൈവത്തെ അറിയാം” എന്നു പറയുകയും ദൈവകല്പനകളെ ധിക്കരിക്കുകയും ചെയ്യുന്നുവെങ്കില്‍ അവന്‍ നുണയനാണ്. സത്യം അവനില്‍ ഇല്ല. </span>
<span class='v J12_5' data-id='J12_5'><span class='v-num v-5'>5&nbsp;</span>എന്നാല്‍ ഒരുവന്‍, ദൈവത്തിന്‍റെ ഉപദേശം അനുസരിക്കുന്പോള്‍ ദൈവത്തിന്‍റെ സ്നേഹം അവനില്‍ സത്യമായും അതിന്‍റെ ലക്ഷ്യം കൈവരിച്ചു. ഇങ്ങനെയാണ് നാം ദൈവത്തെ പിന്തുടരുകയാണെന്ന് അറിയുന്നത്. </span>
<span class='v J12_6' data-id='J12_6'><span class='v-num v-6'>6&nbsp;</span>ഒരുവന്‍ ദൈവത്തില്‍ ജീവിക്കുന്നു എന്നു പറയുകയാണെങ്കില്‍ അവന്‍ ക്രിസ്തു ജീവിച്ചതുപോലെ ജീവിക്കണം. </span></div>
<div class='s'>അന്യരെ സ്നേഹിക്കണം </div>
<div class='p'>
<span class='v J12_7' data-id='J12_7'><span class='v-num v-7'>7&nbsp;</span>എന്‍റെ പ്രിയ സ്നേഹിതരേ, പുതിയൊരു കല്പനയല്ല ഞാന്‍ നിങ്ങള്‍ക്ക് എഴുതുന്നത്. ആദി മുതല്‍ക്കേ നിങ്ങള്‍ക്ക് ഉണ്ടായിരുന്ന അതേ കല്പനയാണ് ഞാന്‍ എഴുതുന്നത്. നേരത്തേ തന്നെ കേട്ട ഉപദേശമാണ് ഈ കല്പനകള്‍. </span>
<span class='v J12_8' data-id='J12_8'><span class='v-num v-8'>8&nbsp;</span>എന്നിരിക്കിലും പുതിയൊരു കല്പനയായാണ് ഞാന്‍ ഇതെഴുതുന്നത്. ഈ കല്പന സത്യം ആണ്; അതിന്‍റെ സത്യം യേശുവിലും നിങ്ങളിലും നിങ്ങള്‍ക്കു കാണുവാന്‍ സാധിക്കും. ഇരുള്‍ മാഞ്ഞു പോകുകയും സത്യപ്രകാശം മുന്നേതന്നെ പ്രകാശിച്ചുകൊണ്ടിരിക്കുകയും ചെയ്യുന്നു. </span></div>
<div class='p'>
<span class='v J12_9' data-id='J12_9'><span class='v-num v-9'>9&nbsp;</span>ഒരുവന്‍ “ഞാന്‍ പ്രകാശത്തിലാണ്” എന്നു പറയുകയും സഹോദരനെ വെറുക്കുകയും ചെയ്യുന്നുവെങ്കില്‍ അവന്‍ ഇപ്പോഴും അന്ധകാരത്തിലാണ്. </span>
<span class='v J12_10' data-id='J12_10'><span class='v-num v-10'>10&nbsp;</span>തന്‍റെ സഹോദരനെ സ്നേഹിക്കുന്നവന്‍ പ്രകാശത്തിലായിരിക്കുകയും തെറ്റ് ചെയ്യിക്കുന്ന ഒന്നും അവനില്‍ ഇല്ലാതിരിക്കുകയും ചെയ്യും. </span>
<span class='v J12_11' data-id='J12_11'><span class='v-num v-11'>11&nbsp;</span>എന്നാല്‍ തന്‍റെ സഹോദരനെ വെറുക്കുന്നവന്‍ ഇരുളിലാണ്. അവന്‍ ജീവിക്കുന്നത് ഇരുട്ടിലാണ്. എങ്ങോട്ടാണ് താന്‍ പോകുന്നതെന്ന് അവനറിഞ്ഞുകൂടാ. എന്തുകൊണ്ടെന്നാല്‍ ഇരുള്‍ അവനെ അന്ധനാക്കി. </span></div>
<div class='b'></div>
<div class='q'>
<span class='v J12_12' data-id='J12_12'><span class='v-num v-12'>12&nbsp;</span>നിങ്ങളുടെ പാപങ്ങള്‍ യേശു വഴി ക്ഷമിക്കപ്പെട്ടതുകൊണ്ട് പ്രിയമക്കളേ, </span></div>
<div class='q2'>
<span class='v J12_12' data-id='J12_12'>ഞാന്‍ നിങ്ങള്‍ക്ക് എഴുതുന്നു. </span></div>
<div class='q'>
<span class='v J12_13' data-id='J12_13'><span class='v-num v-13'>13&nbsp;</span>ആദിമുതല്‍ക്കേ ഉണ്ടായിരുന്നവനെ നിങ്ങള്‍ അറിഞ്ഞിരിക്കയാല്‍ പിതാക്കന്മാരേ, </span></div>
<div class='q2'>
<span class='v J12_13' data-id='J12_13'>നിങ്ങള്‍ക്കു ഞാന്‍ ഇതെഴുതുന്നു. </span></div>
<div class='q'>
<span class='v J12_13' data-id='J12_13'>ദുഷ്ടനെ ജയിച്ചിരിക്കയാല്‍ യുവാക്കളേ, </span></div>
<div class='q2'>
<span class='v J12_13' data-id='J12_13'>ഞാന്‍ നിങ്ങള്‍ക്കു എഴുതുന്നു. </span></div>
<div class='q'>
<span class='v J12_14' data-id='J12_14'><span class='v-num v-14'>14&nbsp;</span>പിതാവിനെ അറിയാമെന്നതുകൊണ്ട് മക്കളേ, </span></div>
<div class='q'>
<span class='v J12_14' data-id='J12_14'>ഞാന്‍ നിങ്ങള്‍ക്ക് എഴുതുന്നു. </span></div>
<div class='q2'>
<span class='v J12_14' data-id='J12_14'>ആദിമുതല്‍ നിലനിന്നവനെ നിങ്ങള്‍ക്ക് അറിയാമെന്നതുകൊണ്ട് പിതാക്കന്മാരേ, </span></div>
<div class='q'>
<span class='v J12_14' data-id='J12_14'>ഞാന്‍ നിങ്ങള്‍ക്കു എഴുതുന്നു. നിങ്ങള്‍ </span></div>
<div class='q2'>
<span class='v J12_14' data-id='J12_14'>കരുത്തരായതുകൊണ്ട് യുവാക്കളേ, </span></div>
<div class='q'>
<span class='v J12_14' data-id='J12_14'>ഞാന്‍ നിങ്ങള്‍ക്ക് എഴുതുന്നു. </span></div>
<div class='q2'>
<span class='v J12_14' data-id='J12_14'>ദൈവത്തിന്‍റെ വചനം നിങ്ങളില്‍ ജീവിക്കുകയും നിങ്ങള്‍ ദുഷ്ടനെ ജയിക്കുകയും ചെയ്തിരിക്കുന്നു. </span></div>
<div class='b'></div>
<div class='p'>
<span class='v J12_15' data-id='J12_15'><span class='v-num v-15'>15&nbsp;</span>ലോകത്തെയോ അതിലുള്ളവയെയോ സ്നേഹിക്കരുത്. ഒരുവന്‍ ലോകത്തെ സ്നേഹിക്കുന്നുവെങ്കില്‍ പിതാവിന്‍റെ സ്നേഹം അവനിലില്ല. </span>
<span class='v J12_16' data-id='J12_16'><span class='v-num v-16'>16&nbsp;</span>ലോകത്തിലെ ദുഷ്ക്കാര്യങ്ങള്‍ ഇവകളാണ്. പാപം നിറഞ്ഞ സ്വയത്തെ പ്രീതിപ്പെടുത്താനുള്ള നമ്മുടെ കാമം, നാം കാണുന്ന ദുഷ്ടത നിറഞ്ഞ കാര്യങ്ങള്‍ സ്വന്തമാക്കാനുള്ള കാമം, നമ്മുടെ സ്വത്തുക്കളിലുള്ള നമ്മുടെ അഹങ്കാരം. എന്നാല്‍ ഇവയൊന്നും പിതാവായ ദൈവത്തില്‍നിന്നുള്ളതല്ല. അത്തരം കാര്യങ്ങള്‍ ലോകത്തില്‍ നിന്നാണ് വരുന്നത്. </span>
<span class='v J12_17' data-id='J12_17'><span class='v-num v-17'>17&nbsp;</span>ലോകം കടന്നുപോയിക്കൊണ്ടിരിക്കുന്നു. ലോകത്തിലെ ജനങ്ങളുടെ ആഗ്രഹവും മാറിപ്പോകുന്നു. എന്നാല്‍ ദൈവം ആഗ്രഹിക്കുന്നതു ചെയ്യുന്നവന്‍ എക്കാലവും ജീവിക്കും. </span></div>
<div class='s'>ക്രിസ്തുവിന്‍റെ ശത്രുക്കളെ അനുകരിക്കരുത് </div>
<div class='p'>
<span class='v J12_18' data-id='J12_18'><span class='v-num v-18'>18&nbsp;</span>പ്രിയമക്കളേ, ഇത് അന്ത്യനാഴിക ആയിരിക്കുന്നു. ക്രിസ്തുവിന്‍റെ ശത്രു എതിര്‍ ക്രിസ്തു വന്നുകൊണ്ടിരിക്കുന്നു എന്നു നിങ്ങള്‍ കേട്ടിട്ടുണ്ടല്ലോ. ഇവിടെ ഇപ്പോള്‍ ക്രിസ്തുവിന്‍റെ ശത്രുക്കള്‍ ധാരാളം ഉണ്ട്. അതുകൊണ്ട് ഇത് അന്ത്യനാഴിക ആകുന്നുവെന്ന് നമുക്കറിയാം. </span>
<span class='v J12_19' data-id='J12_19'><span class='v-num v-19'>19&nbsp;</span>ക്രിസ്തുവിന്‍റെ ആ ശത്രുക്കള്‍ നമ്മുടെ ഇടയിലുണ്ടായിരുന്നു. പക്ഷെ അവര്‍ നമ്മില്‍ നിന്ന് പുറത്തുപോയി. യഥാര്‍ത്ഥത്തില്‍ അവര്‍ നമ്മിലുള്ളവരല്ല. അവര്‍ സത്യത്തില്‍ നമ്മുടേതായിരുന്നുവെങ്കില്‍ അവര്‍ നമ്മോടൊപ്പം വസിക്കുമായിരുന്നു. പക്ഷേ അവര്‍ പോയി. അവര്‍ നമ്മുടെ ആള്‍ക്കാര്‍ അല്ല എന്ന് ഇത് തെളിയിക്കുന്നു. </span></div>
<div class='p'>
<span class='v J12_20' data-id='J12_20'><span class='v-num v-20'>20&nbsp;</span>പരിശുദ്ധനായവന്‍ (ദൈവം അഥവാ ക്രിസ്തു) നിങ്ങള്‍ക്ക് തന്ന ദാനം നിങ്ങള്‍ക്കുണ്ട്. അതുകൊണ്ട് നിങ്ങള്‍ക്ക് എല്ലാവര്‍ക്കും സത്യം അറിയാം. </span>
<span class='v J12_21' data-id='J12_21'><span class='v-num v-21'>21&nbsp;</span>എന്തുകൊണ്ടാണ് ഞാന്‍ നിങ്ങള്‍ക്ക് എഴുതുന്നത്? നിങ്ങള്‍ക്ക് സത്യം അറിയാന്‍ പാടില്ലാത്തതുകൊണ്ടാണോ? അല്ല, നിങ്ങള്‍ക്ക് സത്യം അറിയാം എന്നുള്ളതുകൊണ്ടാണ് ഞാന്‍ എഴുതുന്നത്. കളവൊന്നും സത്യത്തില്‍ നിന്ന് വരുന്നില്ല എന്നും നിങ്ങള്‍ക്കറിയാം. </span></div>
<div class='p'>
<span class='v J12_22' data-id='J12_22'><span class='v-num v-22'>22&nbsp;</span>അതുകൊണ്ട് ആരാണ് നുണയന്‍? യേശു, ക്രിസ്തു അല്ല എന്നു പറയുന്ന വ്യക്തിയാണ്. യേശു, ക്രിസ്തു അല്ല എന്നു പറയുന്നവന്‍ ക്രിസ്തുവിന്‍റെ ശത്രുവാണ്. ആ വ്യക്തി പിതാവിലോ അവന്‍റെ പുത്രനിലോ വിശ്വസിക്കുന്നില്ല. </span>
<span class='v J12_23' data-id='J12_23'><span class='v-num v-23'>23&nbsp;</span>ഒരുവന്‍ പുത്രനില്‍ വിശ്വസിക്കുന്നില്ലെങ്കില്‍ അവനു പിതാവില്ല. പുത്രനെ സ്വീകരിക്കുന്നവന് പിതാവും ഉണ്ട്. </span></div>
<div class='p'>
<span class='v J12_24' data-id='J12_24'><span class='v-num v-24'>24&nbsp;</span>ആദിമുതല്‍ക്കേ നിങ്ങള്‍ കേട്ട ഉപദേശമാണ് പിന്തുടരുന്നതെന്ന് ഉറപ്പാക്കിക്കൊള്ളുക. നിങ്ങളതില്‍ തന്നെ തുടരുന്നു എങ്കില്‍ നിങ്ങള്‍ പുത്രനിലും പിതാവിലും നിലനില്‍ക്കും. </span>
<span class='v J12_25' data-id='J12_25'><span class='v-num v-25'>25&nbsp;</span>ഇതാണ് പുത്രന്‍ സ്വയമായിത്തന്നെ നമുക്കു വാഗ്ദാനം ചെയ്തിരിക്കുന്നത് - “നിത്യജീവന്‍.” </span></div>
<div class='p'>
<span class='v J12_26' data-id='J12_26'><span class='v-num v-26'>26&nbsp;</span>നിങ്ങളെ തെറ്റായ പാതയിലേക്കു നയിക്കാന്‍ ശ്രമിക്കുന്ന ആള്‍ക്കാരെപ്പറ്റിയാണ് ഞാനെഴുതുന്നത്. </span>
<span class='v J12_27' data-id='J12_27'><span class='v-num v-27'>27&nbsp;</span>എന്നാല്‍ ക്രിസ്തുവില്‍ നിന്നു ലഭിച്ച ദാനം നിങ്ങളില്‍ നിലനില്‍ക്കുന്നു. അതുകൊണ്ട് ഒരു അദ്ധ്യാപകനെ നിങ്ങള്‍ക്കാവശ്യമില്ല. നിങ്ങള്‍ക്കു ലഭിച്ച ദാനം നിങ്ങളെ എല്ലാം പഠിപ്പിക്കും. ഈ ദാനം സത്യമാണ്. ഭോഷ്ക്കല്ല. അതുകൊണ്ട് അവന്‍റെ ദാനം നമ്മെ പഠിപ്പിച്ചതുപോലെ ക്രിസ്തുവില്‍ തുടര്‍ന്നും ജീവിക്കുക. </span></div>
<div class='p'>
<span class='v J12_28' data-id='J12_28'><span class='v-num v-28'>28&nbsp;</span>അതെ, പ്രിയമക്കളേ, അവനില്‍ ജീവിക്കുക. ഇതു നമ്മള്‍ ചെയ്യുകയാണെങ്കില്‍ ക്രിസ്തുവിന്‍റെ തിരിച്ചുവരവില്‍ ആ ദിവസം ഭീതികൂടാതെ കഴിയാം. അവന്‍ വരുന്പോള്‍ നമുക്ക് നാണിച്ച് മറഞ്ഞിരിക്കേണ്ടതായി വരില്ല. </span>
<span class='v J12_29' data-id='J12_29'><span class='v-num v-29'>29&nbsp;</span>ക്രിസ്തു നീതിമാനാണെന്നു നിങ്ങള്‍ക്ക് അറിയാം. അതുകൊണ്ട് ന്യായം ചെയ്യുന്ന ഏവനും ദൈവപൈതലാണ്. </span></div></div>
</body></html>
