<!DOCTYPE html>
<html><head>
<link href='../../../build/mobile.css' rel='stylesheet' />
<link href='haiola.css' rel='stylesheet' /><meta charset='UTF-8' /><title> 2 ദിനവൃത്താന്തം:20</title></head><body dir="ltr">
<div class='chapter section R220 mal-wbtc MAL R2 Gentium' dir='ltr' data-id='R220' data-nextid='R221' data-previd='R219' lang='MAL'> 
<div class='s'>യെഹോശാഫാത്ത് യുദ്ധം നേരിടുന്നു </div>
<div class='c'>20</div>
<div class='p'>
<span class='v R220_1' data-id='R220_1'>
<span class='verse1 v-num v-1'>1&nbsp;</span>പില്‍ക്കാലത്ത് മോവാബ്യരും അമ്മോന്യരും ഏതാനും മെയൂന്യരും യെഹോശാഫാത്തിനോടു യുദ്ധത്തിനുവന്നു. </span>
<span class='v R220_2' data-id='R220_2'><span class='v-num v-2'>2&nbsp;</span>ചിലര്‍ വന്ന് യെഹോശാഫാത്തിനോടു പറഞ്ഞു, “എദോമില്‍നിന്നും അങ്ങയ്ക്കെതിരെ ഒരു വലിയ സൈന്യം വരുന്നുണ്ട്. ചാവുകടലിന്‍റെ മറുകരയില്‍ നിന്നാണവരുടെ വരവ്. ഇപ്പോള്‍ത്തന്നെ അവര്‍ എന്‍-ഗെദി എന്നും അറിയപ്പെടുന്ന ഹസാസോന്‍-താമാരില്‍ ഉണ്ട്!” </span>
<span class='v R220_3' data-id='R220_3'><span class='v-num v-3'>3&nbsp;</span>യെഹോശാഫാത്ത് ഭയന്നു. എന്താണു ചെയ്യേണ്ടതെന്ന് യഹോവയോടു ചോദിക്കാന്‍ അദ്ദേഹം തീരുമാനിച്ചു. യെഹൂദയിലുള്ള എല്ലാവര്‍ക്കും അദ്ദേഹം ഒരു ഉപവാസ സമയം പ്രഖ്യാപിച്ചു. </span>
<span class='v R220_4' data-id='R220_4'><span class='v-num v-4'>4&nbsp;</span>യഹോവയില്‍നിന്നും സഹായം തേടി യെഹൂദക്കാര്‍ ഒത്തുകൂടി. യെഹൂദയിലെ എല്ലാ പട്ടണങ്ങളില്‍ നിന്നും അവര്‍ യഹോവയുടെ സഹായം തേടി വന്നു. </span></div>
<div class='p'>
<span class='v R220_5' data-id='R220_5'><span class='v-num v-5'>5&nbsp;</span>യെഹോശാഫാത്ത് പുതിയ മുറ്റത്തിനുമുന്പില്‍ യഹോവയുടെ ആലയത്തിലായിരുന്നു. യെഹൂദയില്‍നിന്നും യെരൂശലേമില്‍നിന്നുമുള്ളവരുടെ യോഗത്തില്‍ അദ്ദേഹം എഴുന്നേറ്റു നിന്നു. </span>
<span class='v R220_6' data-id='R220_6'><span class='v-num v-6'>6&nbsp;</span>അദ്ദേഹം പറഞ്ഞു, “ഞങ്ങളുടെ പൂര്‍വ്വികന്മാരുടെ ദൈവമാകുന്ന യഹോവേ, അങ്ങ് സ്വര്‍ഗ്ഗത്തിലെ ദൈവമാകുന്നു! എല്ലാ രാജ്യങ്ങള്‍ക്കുംമേല്‍ അങ്ങു ഭരണം നടത്തുന്നു! അങ്ങയ്ക്കു കരുത്തും ശക്തിയുമുണ്ട്! ആര്‍ക്കും അങ്ങയ്ക്ക് എതിരുനില്‍ക്കാനാവില്ല! </span>
<span class='v R220_7' data-id='R220_7'><span class='v-num v-7'>7&nbsp;</span>നീയാകുന്നു ഞങ്ങളുടെ ദൈവം! ഈ ദേശത്തു വസിച്ചിരുന്നവരെ അങ്ങ് പുറത്താക്കി. അങ്ങയുടെ ജനതയായ യിസ്രായേലുകാര്‍ക്കു മുന്പില്‍വച്ചാണ് അങ്ങ് അതു ചെയ്തത്. ഈ ദേശം അങ്ങ് അബ്രാഹാമിന്‍റെ പിന്‍ഗാമികള്‍ക്ക് എന്നെന്നേക്കുമായി നല്‍കി. അബ്രാഹാം അങ്ങയുടെ സുഹൃത്തായിരുന്നു. </span>
<span class='v R220_8' data-id='R220_8'><span class='v-num v-8'>8&nbsp;</span>അബ്രാഹാമിന്‍റെ പിന്‍ഗാമികള്‍ ഇവിടെ വസിക്കുകയും അങ്ങയുടെ നാമത്തില്‍ ഒരു ആലയം പണിയുകയും ചെയ്തു. </span>
<span class='v R220_9' data-id='R220_9'><span class='v-num v-9'>9&nbsp;</span>അവര്‍ പറഞ്ഞു, ‘ഞങ്ങള്‍ക്ക് ദുരിതങ്ങളുണ്ടാകുന്പോള്‍-വാളും ശിക്ഷയും രോഗവും ക്ഷാമവും ഉണ്ടാകുന്പോള്‍ ഈ ആലയത്തിനു മുന്പിലും അങ്ങയുടെ മുന്പിലും ഞങ്ങള്‍ വന്നു നില്‍ക്കും. ഈ ആലയത്തിന്മേല്‍ അങ്ങയുടെ നാമമുണ്ട്. ഞങ്ങള്‍ ദുരിതത്തിലാവുന്പോള്‍ ഞങ്ങളങ്ങയോടു നിലവിളിക്കും. അപ്പോള്‍ അങ്ങ് അതു കേള്‍ക്കുകയും ഞങ്ങളെ രക്ഷിക്കുകയും ചെയ്യും.’ </span></div>
<div class='p'>
<span class='v R220_10' data-id='R220_10'><span class='v-num v-10'>10&nbsp;</span>“എന്നാല്‍ ഇപ്പോളിതാ അമ്മോന്യരും മോവാബ്യരും സേയീര്‍പര്‍വ്വതക്കാരും! യിസ്രായേല്‍ജനത ഈജിപ്തില്‍നിന്നും വന്നപ്പോള്‍ ഇവരെ ആക്രമിക്കാന്‍ അങ്ങ് യിസ്രായേല്‍ജനത അവരെ അക്രമിക്കാതെ തിരിഞ്ഞുപോയി. </span>
<span class='v R220_11' data-id='R220_11'><span class='v-num v-11'>11&nbsp;</span>എന്നാല്‍ അവരെ നശിപ്പിക്കാതെ പോന്നതിന് അവര്‍ ഞങ്ങള്‍ക്കു തരുന്ന പ്രതിഫലം കണ്ടാലും! ഞങ്ങളെ ഇവിടെനിന്നും ഓടിക്കാനാണ് അവരുടെ വരവ്. അങ്ങാണ് ഞങ്ങള്‍ക്ക് ഈ ദേശം തന്നത്. </span>
<span class='v R220_12' data-id='R220_12'><span class='v-num v-12'>12&nbsp;</span>ഞങ്ങളുടെ ദൈവമേ, അവരെ ശിക്ഷിച്ചാലും! ഞങ്ങള്‍ക്കെതിരെ വരുന്ന ഈ വലിയ പടയെ നേരിടാന്‍ ഞങ്ങള്‍ക്കു കരുത്തില്ല! എന്താണു ചെയ്യേണ്ടതെന്ന് ഞങ്ങള്‍ക്കറിയില്ല! അതിനാലാണ് ഞങ്ങള്‍ സഹായത്തിന് അങ്ങയെ നോക്കുന്നത്!” </span></div>
<div class='p'>
<span class='v R220_13' data-id='R220_13'><span class='v-num v-13'>13&nbsp;</span>യെഹൂദക്കാര്‍ മുഴുവന്‍ യെഹോവയ്ക്കു മുന്പില്‍ തങ്ങളുടെ പിഞ്ചുപൈതങ്ങള്‍, ഭാര്യമാര്‍, കുട്ടികള്‍ എന്നിവരെയും കൂട്ടി നിന്നു. </span></div>
<div class='p'>
<span class='v R220_14' data-id='R220_14'><span class='v-num v-14'>14&nbsp;</span>അനന്തരം യഹോവയുടെ ആത്മാവ് യഹസീയേലില്‍വന്നു. സെഖര്യാവിന്‍റെ പുത്രനായിരുന്നു യഹസീയേല്‍. ബെനായാവിന്‍റെ പുത്രനായിരുന്നു സെഖര്യാവ്. ബെനായാവ് യെയീയേലിന്‍റെ പുത്രനും. യെയീയേല്‍ മത്ഥന്യാവിന്‍റെ പുത്രന്‍. യഹസീയേല്‍ ഒരു ലേവ്യനും ആസാഫിന്‍റെ പിന്‍ഗാമിയുമായിരുന്നു. സമ്മേളനത്തിന്‍റെ മദ്ധ്യത്തില്‍, </span>
<span class='v R220_15' data-id='R220_15'><span class='v-num v-15'>15&nbsp;</span>യഹസിയേല്‍ പറഞ്ഞു, “യെഹോശാഫാത്ത് രാജാവേ, യെഹൂദക്കാരേ, യെരൂശലേംകാരേ, നിങ്ങള്‍ എന്നെ ശ്രവിച്ചാലും! യഹോവ നിങ്ങളോടിങ്ങനെ പറയുന്നു: ‘ഈ വലിയ സൈന്യത്തെച്ചൊല്ലി ഭയപ്പെടേണ്ട. എന്തെന്നാല്‍ യുദ്ധം നിങ്ങളുടെ യുദ്ധമല്ല. ഇതു ദൈവത്തിന്‍റ യുദ്ധമാകുന്നു! </span>
<span class='v R220_16' data-id='R220_16'><span class='v-num v-16'>16&nbsp;</span>നാളെ, അവരോടു യുദ്ധത്തിനു പോവുക. സീസ് ചുരത്തിലൂടെ അവര്‍ കയറിവരും. യെരൂവേല്‍ മരുഭൂമിയുടെ മറുകരയില്‍ താഴ്വരയുടെ അവസാനത്തില്‍വച്ച് നിങ്ങള്‍ അവരെ കണ്ടുമുട്ടും. </span>
<span class='v R220_17' data-id='R220_17'><span class='v-num v-17'>17&nbsp;</span>ഈ യുദ്ധത്തില്‍ നിങ്ങള്‍ പൊരുതേണ്ടതില്ല. നിങ്ങളുടെ സ്ഥാനങ്ങളില്‍ ഉറച്ചു നില്‍ക്കുക. യഹോവ നിങ്ങളെ രക്ഷിക്കുന്നത് നിങ്ങള്‍ കാണും. യെഹൂദയേ, യെരൂശലേമേ, ഭയപ്പെടേണ്ട! വിഷമിക്കരുത്! യഹോവ നിങ്ങളോടൊപ്പമുണ്ട്. അതിനാല്‍ നാളെ അവര്‍ക്കെതിരെ പുറപ്പെടുക.’” </span></div>
<div class='p'>
<span class='v R220_18' data-id='R220_18'><span class='v-num v-18'>18&nbsp;</span>യെഹോശാഫാത്ത് വീണ് നമസ്കരിച്ചു. യെഹൂദയിലെ മുഴുവന്‍ ജനതയും യെരൂശലേമില്‍ വസിക്കുന്നവരും യഹോവയ്ക്കു മുന്പില്‍ നമസ്കരിച്ചു. അവരെല്ലാം യഹോവയെ ആരാധിക്കുകയും ചെയ്തു. </span>
<span class='v R220_19' data-id='R220_19'><span class='v-num v-19'>19&nbsp;</span>യിസ്രായേലിന്‍റെ ദൈവമാകുന്ന യഹോവയെ സ്തുതിക്കാന്‍ കെഹാത്യകുടുംബത്തില്‍നിന്നുള്ള ലേവ്യരും കോരഹിന്‍റെ കുടുംബക്കാരും എഴുന്നേറ്റു നിന്നു. യഹോവയെ സ്തുതിക്കുന്പോള്‍ അവരുടെ ശബ്ദം വളരെ ഉച്ചത്തിലായിരുന്നു. </span></div>
<div class='p'>
<span class='v R220_20' data-id='R220_20'><span class='v-num v-20'>20&nbsp;</span>യെഹോശാഫാത്തിന്‍റെ സൈന്യം അതിരാവിലെ തന്നെ തെക്കോവായിലെ മരുഭൂമിയിലേക്കു പുറപ്പെട്ടു. അവര്‍ പുറപ്പെട്ടു തുടങ്ങിയപ്പോള്‍ യെഹോശാഫാത്ത് വന്നു പറഞ്ഞു, “യെഹൂദക്കാരും യെരൂശലേംകാരും എന്നെ ശ്രവിക്കുക. നിങ്ങളുടെ ദൈവമാകുന്ന യഹോവയില്‍ വിശ്വസിക്കുക. അപ്പോള്‍ നിങ്ങള്‍ക്കു കരുത്തുണ്ടാകും. യഹോവയുടെ പ്രവാചകരില്‍ വിശ്വസിക്കുക. നിങ്ങള്‍ വിജയം വരിക്കും!” </span></div>
<div class='p'>
<span class='v R220_21' data-id='R220_21'><span class='v-num v-21'>21&nbsp;</span>യെഹോശാഫാത്ത് ജനങ്ങളുടെ ഉപദേശം ശ്രദ്ധിച്ചു. അനന്തരം അയാള്‍ യഹോവയുടെ ഗായകരെ തെരഞ്ഞെടുത്തു. യഹോവയെ വാഴ്ത്തുന്നതിനാണ് ആ ഗായകര്‍ തെരഞ്ഞെടുക്കപ്പെട്ടത്. കാരണം അവന്‍ വിശുദ്ധനും അത്ഭുതപ്രഭാവനുമാകുന്നു. അവര്‍ സൈന്യത്തിനു മുന്പേനടന്ന് യഹോവയെ സ്തുതിച്ചു. ഈ ഗായകര്‍ ഇങ്ങനെ പാടി, “യഹോവയ്ക്കു നന്ദി പറയുവിന്‍ എന്തുകൊണ്ടെന്നാല്‍ അവന്‍റെ സ്നേഹം നിത്യമാകുന്നു!” </span></div>
<div class='p'>
<span class='v R220_22' data-id='R220_22'><span class='v-num v-22'>22&nbsp;</span>അവര്‍ പാടുവാനും യഹോവയെ സ്തുതിക്കുവാനും ആരംഭിച്ചപ്പോള്‍ യഹോവ, അമ്മോന്യര്‍ക്കും മോവാബ്യര്‍ക്കും സേയീര്‍പര്‍വ്വതക്കാര്‍ക്കും എതിരെ കെണിയൊരുക്കി. യെഹൂദയെ അക്രമിക്കാന്‍ വന്നവരായിരുന്നു അവര്‍. അവര്‍ പരാജയപ്പെട്ടു. </span>
<span class='v R220_23' data-id='R220_23'><span class='v-num v-23'>23&nbsp;</span>അമ്മോന്യരും മോവാബ്യരും സേയീര്‍ പര്‍വ്വതക്കാര്‍ക്കെതിരെ പോരാടാന്‍ തുടങ്ങി. അമ്മോന്യരും മോവാബ്യരും സേയീര്‍ പര്‍വ്വതക്കാരെ നശിപ്പിച്ചു. സേയീരുകാരെ കൊന്നതിനുശേഷം അവര്‍ പരസ്പരം കൊന്നു. </span></div>
<div class='p'>
<span class='v R220_24' data-id='R220_24'><span class='v-num v-24'>24&nbsp;</span>യെഹൂദക്കാര്‍ മരുഭൂമിയിലെ നിരീക്ഷണകേന്ദ്രത്തിലെത്തി. അവര്‍ ശത്രുവിന്‍റെ വലിയസൈന്യത്തെ നോക്കി. എന്നാല്‍ മൃതദേഹങ്ങള്‍ നിലത്തുകിടക്കുന്നതേ അവര്‍ കണ്ടുള്ളൂ. ഒരുത്തരും അവശേഷിച്ചിരുന്നില്ല. </span>
<span class='v R220_25' data-id='R220_25'><span class='v-num v-25'>25&nbsp;</span>യെഹോശാഫാത്തും സൈന്യവും മൃതദേഹങ്ങളില്‍നിന്നും വിലപിടിച്ച വസ്തുക്കള്‍ കവര്‍ന്നെടുക്കാന്‍ വന്നു. ധാരാളം മൃഗങ്ങളും സന്പത്തും വസ്ത്രങ്ങളും വിലപിടിച്ച വസ്തുക്കളും അവര്‍ കണ്ടു. യെഹോശാഫാത്തും സൈന്യവും അവയെല്ലാം കവര്‍ന്നെടുത്തു. യെഹോശാഫാത്തിനും സൈന്യത്തിനും എടുക്കാവുന്നതിലുമധികമുണ്ടായിരുന്നു ആ വസ്തുക്കള്‍. അവയുടെ ആധിക്യം മൂലം മൃതശരീരങ്ങളില്‍നിന്നും അവ; കവര്‍ന്നെടുക്കാന്‍ അവര്‍ക്ക് മൂന്നു ദിവസം വേണ്ടിവന്നു. </span>
<span class='v R220_26' data-id='R220_26'><span class='v-num v-26'>26&nbsp;</span>നാലാം ദിവസം യെഹോശാഫാത്തും അയാളുടെ സൈന്യവും ബെരാഖാ<span class='note'><span class='key'>*</span><span class='text'> ബെരാഖാ “അനുഗ്രഹം” എന്നോ “സ്തുതി”യെന്നോ അര്‍ത്ഥം.</span></span> താഴ്വരയില്‍ സന്ധിച്ചു. അവിടെവച്ച് അവര്‍ യഹോവയെ സ്തുതിച്ചു. അതിനാലാണ് ആ സ്ഥലം ഇന്നും “ബെരാഖാ താഴ്വര”എന്നറിയപ്പെടുന്നത്. </span></div>
<div class='p'>
<span class='v R220_27' data-id='R220_27'><span class='v-num v-27'>27&nbsp;</span>അനന്തരം യെഹോശാഫാത്ത് എല്ലാ യെഹൂദക്കാരെയും യെരൂശലേംകാരെയും തിരികെ യെരൂശലേമിലേക്കു നയിച്ചു. അവരുടെ ശത്രുക്കളെ നശിപ്പിച്ചുകൊണ്ട് യഹോവ അവര്‍ക്ക് സന്തോഷമുണ്ടാക്കി. </span>
<span class='v R220_28' data-id='R220_28'><span class='v-num v-28'>28&nbsp;</span>വീണകള്‍, കിന്നരങ്ങള്‍, കാഹളങ്ങള്‍ എന്നിവയുമായി അവര്‍ യെരൂശലേമില്‍ യഹോവയുടെ ആലയത്തിലേക്കു വന്നു. </span></div>
<div class='p'>
<span class='v R220_29' data-id='R220_29'><span class='v-num v-29'>29&nbsp;</span>യിസ്രായേലിന്‍റെ ശത്രുക്കള്‍ക്കെതിരെ യഹോവ നടത്തിയ യുദ്ധത്തെപ്പറ്റി കേട്ടതിനാല്‍ എല്ലാരാജ്യങ്ങളും യഹോവയെ ഭയന്നു. </span>
<span class='v R220_30' data-id='R220_30'><span class='v-num v-30'>30&nbsp;</span>അതിനാലാണ് യെഹോശാഫാത്തിന്‍റെ രാജ്യത്ത് സമാധാനമുണ്ടായത്. യെഹോശാഫാത്തിന് ദേശത്ത് എല്ലായിടവും ദൈവം സമാധാനം നല്‍കി. </span></div>
<div class='s'>യെഹോശാഫാത്തിന്‍റെ ഭരണാവസാനം </div>
<div class='p'>
<span class='v R220_31' data-id='R220_31'><span class='v-num v-31'>31&nbsp;</span>യെഹോശാഫാത്ത് യെഹൂദയിലായിരുന്നു ഭരിച്ചിരുന്നത്. ഭരണമാരംഭിക്കുന്പോള്‍ അദ്ദേഹത്തിന് മുപ്പത്തഞ്ചുവയസ്സായിരുന്നു. ഇരുപത്തഞ്ചു വര്‍ഷം അദ്ദേഹം ഭരണം നടത്തി. അസൂബാ എന്നായിരുന്നു അദ്ദേഹത്തിന് അമ്മയുടെ പേര്. ശില്‍ഹിയുടെ പുത്രിയായിരുന്നു അസൂബാ. </span>
<span class='v R220_32' data-id='R220_32'><span class='v-num v-32'>32&nbsp;</span>തന്‍റെ പിതാവായ ആസയെപ്പോലെ യെഹോശാഫാത്തും നേരായ വഴിയില്‍ ജീവിച്ചു. ആസയുടെ മാര്‍ഗ്ഗത്തില്‍നിന്നും യെഹോശാഫാത്ത് ഒട്ടും വ്യതിചലിച്ചില്ല. യഹോവയുടെ ദൃഷ്ടിയില്‍ നന്മയായതേ യെഹോശാഫാത്ത് ചെയ്തിട്ടുള്ളൂ. </span>
<span class='v R220_33' data-id='R220_33'><span class='v-num v-33'>33&nbsp;</span>എന്നാല്‍ ഉന്നതസ്ഥലങ്ങള്‍ മാറ്റപ്പെട്ടിരുന്നില്ല. ജനങ്ങളാകട്ടെ തങ്ങളുടെ പൂര്‍വ്വികരുടെ ദൈവത്തെ പിന്തുടരുന്നതിന് മനസ്സു പൂര്‍ണ്ണമായും അര്‍പ്പിച്ചിരുന്നുമില്ല. </span></div>
<div class='p'>
<span class='v R220_34' data-id='R220_34'><span class='v-num v-34'>34&nbsp;</span>ആരംഭംമുതല്‍ അവസാനംവരെ യെഹോശാഫാത്തിന്‍റെ എല്ലാ പ്രവൃത്തികളും ഹനാനിയുടെ പുത്രനായ യേഹൂവിന്‍റെ ഔദ്യോഗിക രേഖകളില്‍ എഴുതിയിട്ടുണ്ട്. അക്കാര്യങ്ങളെല്ലാം ‘യിസ്രായേല്‍ രാജാക്കന്മാരുടെ ചരിത്രം’ എന്ന ഗ്രന്ഥത്തില്‍ പകര്‍ത്തിയിട്ടുമുണ്ട്. </span></div>
<div class='p'>
<span class='v R220_35' data-id='R220_35'><span class='v-num v-35'>35&nbsp;</span>പിന്നീട്, യെഹൂദരാജാവായ യെഹോശാഫാത്ത് യിസ്രായേല്‍ രാജാവായ അഹസ്യാവുമായി ഒരു കരാറുണ്ടാക്കി. അഹസ്യാവ് ദുഷ്പ്രവൃത്തികള്‍ ചെയ്തു. </span>
<span class='v R220_36' data-id='R220_36'><span class='v-num v-36'>36&nbsp;</span>തര്‍ശീശിലേക്കു പോകുന്നതിന് കപ്പലുകളുണ്ടാക്കുന്നതിന് യെഹോശാഫാത്ത് അഹസ്യാവിനോടു ചേര്‍ന്നു. എസ്യോണ്‍ ഗേബെര്‍പട്ടണത്തിലാണ് അവര്‍ കപ്പലുകളുണ്ടാക്കിയത്. </span>
<span class='v R220_37' data-id='R220_37'><span class='v-num v-37'>37&nbsp;</span>അപ്പോള്‍ ഏലീയേസെര്‍ യെഹോശാഫാത്തിനെതിരെ പ്രവചിച്ചു. ദോദാവ എന്നായിരുന്നു ഏലീയേസെരിന്‍റെ പിതാവിന്‍റെ പേര്. മാരേശക്കാരനായിരുന്നു ഏലീയേസെര്‍ അയാള്‍ പറഞ്ഞു, “അഹസ്യാവിനോടു ചേര്‍ന്നതുകൊണ്ടാണ് യെഹോശാഫാത്തേ, യഹോവ നിന്‍റെ പ്രവൃത്തികളെ തകര്‍ക്കുന്നത്.”കപ്പലുകള്‍ തകര്‍ന്നതിനാല്‍ യെഹോശാഫാത്തിനും അഹസ്യാവിനും അവ തര്‍ശീശിലേക്കയയ്ക്കാന്‍ കഴിഞ്ഞില്ല. </span></div></div>
</body></html>
