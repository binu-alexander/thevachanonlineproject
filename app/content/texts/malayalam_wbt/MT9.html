<!DOCTYPE html>
<html><head>
<link href='../../../build/mobile.css' rel='stylesheet' />
<link href='haiola.css' rel='stylesheet' /><meta charset='UTF-8' /><title> മത്തായി എഴുതിയ സുവിശേഷം:9</title></head><body dir="ltr">
<div class='chapter section MT9 mal-wbtc MAL MT Gentium' dir='ltr' data-id='MT9' data-nextid='MT10' data-previd='MT8' lang='MAL'> 
<div class='s'>തളര്‍വാതരോഗിയെ യേശു സുഖപ്പെടുത്തുന്നു </div>
<div class='r'>(മര്‍ക്കൊ. 2:1-12; ലൂക്കൊ. 5:17-26) </div>
<div class='c'>9</div>
<div class='p'>
<span class='v MT9_1' data-id='MT9_1'>
<span class='verse1 v-num v-1'>1&nbsp;</span>യേശു വഞ്ചിയില്‍ കയറി മറുകരയിലുള്ള തന്‍റെ സ്വന്തം നഗരത്തിലേക്കു പോയി. </span>
<span class='v MT9_2' data-id='MT9_2'><span class='v-num v-2'>2&nbsp;</span>തളര്‍വാതം ബാധിച്ച ഒരാളെ ചിലര്‍ അവന്‍റെ മുന്പില്‍ കൊണ്ടുവന്നു. അയാള്‍ ഒരു കിടക്കയില്‍ കിടക്കുകയായിരുന്നു. അവരുടെ ഉറച്ച വിശ്വാസത്തെ യേശു മനസ്സിലാക്കി. അവന്‍ രോഗിയോടു പറഞ്ഞു, “യുവാവേ, സന്തോഷവാനായിരിക്കുക. നിന്‍റെ പാപങ്ങള്‍ പൊറുക്കപ്പെട്ടു.” </span></div>
<div class='p'>
<span class='v MT9_3' data-id='MT9_3'><span class='v-num v-3'>3&nbsp;</span>ശാസ്ത്രിമാരില്‍ ചിലര്‍ ഇതു കേട്ടു. അവര്‍ പരസ്പരം പറഞ്ഞു, “ഇയാള്‍ ദൈവത്തെപ്പോലെ സംസാരിക്കുന്നു. ദൈവദോഷമല്ലേ ഇത്.” </span></div>
<div class='p'>
<span class='v MT9_4' data-id='MT9_4'><span class='v-num v-4'>4&nbsp;</span>അവരുടെ ഉള്ളിലിരിപ്പ് യേശുവിനറിയാം. അതിനാലവന്‍ പറഞ്ഞു, “എന്തിനാണ് നിങ്ങളിങ്ങനെ ദുഷിച്ച കാര്യങ്ങളാലോചിക്കുന്നത്? </span>
<span class='v MT9_5 MT9_6' data-id='MT9_5'><span class='v-num v-5-6'>5-6&nbsp;</span>‘നിന്‍റെ പാപങ്ങള്‍ പൊറുക്കപ്പെട്ടിരിക്കുന്നു' എന്നു പറയുന്നതോ, ‘എഴുന്നേറ്റ് നടക്കുക' എന്നു പറയുന്നതോ എളുപ്പം? മനുഷ്യപുത്രന് ഭൂമിയില്‍ പാപങ്ങള്‍ പെറുക്കാനുള്ള അധികാരമുണ്ടെന്ന് ഞാന്‍ നിങ്ങള്‍ക്കു തെളിയിച്ചുതരാം.” എന്നിട്ട് യേശു രോഗിയോടു പറഞ്ഞു, “എഴുന്നേറ്റ് നിന്‍റെ കിടക്കയുമായി വീട്ടിലേക്കു പോകൂ.” </span></div>
<div class='p'>
<span class='v MT9_7' data-id='MT9_7'><span class='v-num v-7'>7&nbsp;</span>അയാള്‍ എഴുന്നേറ്റ് വീട്ടിലേക്കു പോയി. </span>
<span class='v MT9_8' data-id='MT9_8'><span class='v-num v-8'>8&nbsp;</span>ഇതു കണ്ടവരില്‍ ഭയം നിറഞ്ഞു. ഇങ്ങനെയുള്ള മനുഷ്യര്‍ക്ക് ഇപ്രകാരമുള്ള ശക്തി നല്‍കിയതിന് അവര്‍ ദൈവത്തെ സ്തുതിച്ചു. </span></div>
<div class='s'>യേശു മത്തായിയെ തിരഞ്ഞെടുക്കുന്നു </div>
<div class='r'>(മര്‍ക്കൊ. 2:13-17; ലൂക്കൊ. 5:27-32) </div>
<div class='p'>
<span class='v MT9_9' data-id='MT9_9'><span class='v-num v-9'>9&nbsp;</span>യേശു അവിടം വിട്ടു പോകുകയായിരുന്നപ്പോള്‍ മത്തായി എന്നു പേരുള്ള ആളെ കണ്ടു. മത്തായി ചുങ്കക്കാരുടെ കാര്യാലയത്തിലിരിക്കുകയായിരുന്നു. യേശു അവനോടു പറഞ്ഞു, “എന്നെ അനുഗമിക്കൂ.” അപ്പോള്‍ മത്തായി എഴുന്നേറ്റ് യേശുവിനെ പിന്തുടര്‍ന്നു. </span></div>
<div class='p'>
<span class='v MT9_10' data-id='MT9_10'><span class='v-num v-10'>10&nbsp;</span>യേശു മത്തായിയുടെ വീട്ടില്‍ ഭക്ഷണം കഴിക്കുകയായിരുന്നു. അനേകം ചുങ്കക്കാരും മറ്റു ദുഷിച്ച ആള്‍ക്കാരും യേശുവിനോടും ശിഷ്യന്മാരോടുമൊപ്പമിരുന്ന് ഭക്ഷണം കഴിച്ചു. </span>
<span class='v MT9_11' data-id='MT9_11'><span class='v-num v-11'>11&nbsp;</span>യേശു അവരോടൊത്തിരുന്ന് ആഹാരം കഴിക്കുന്നത് ഏതാനും പരീശന്മാര്‍ കണ്ടു. അവര്‍ യേശുവിന്‍റെ ശിഷ്യന്മാരോടു ചോദിച്ചു, “എന്താണു നിങ്ങളുടെ ഗുരു ഈ ചുങ്കപ്പിരിവുകാരുടെയും മറ്റു പാപികളുടെയും കൂടെയിരുന്നാഹാരം കഴിക്കുന്നത്.?” </span></div>
<div class='p'>
<span class='v MT9_12' data-id='MT9_12'><span class='v-num v-12'>12&nbsp;</span>പരീശന്മാര്‍ പറയുന്നത് യേശു കേട്ടു. അവന്‍ പരീശന്മാരോടു പറഞ്ഞു, “ആരോഗ്യമുള്ളവര്‍ക്ക് വൈദ്യനെ ആവശ്യമില്ല. രോഗികള്‍ക്കാണ് വൈദ്യനെ ആവശ്യമുള്ളത്. </span>
<span class='v MT9_13' data-id='MT9_13'><span class='v-num v-13'>13&nbsp;</span>ഞാന്‍ നിങ്ങളോടു ചില കാര്യങ്ങള്‍ പറയാം. അതിന്‍റെ അര്‍ത്ഥം പോയി പഠിക്കൂ. ‘എനിക്കു യാഗം കഴിക്കേണ്ട. ഞാന്‍ മനുഷ്യരുടെ ഇടയില്‍ ദയ കാംക്ഷിക്കുന്നു.’<span class='note'><span class='key'>✡</span><span class='text'> ഉദ്ധരണി ഹോശേ. 6:6.</span></span> നല്ലവരെ ക്ഷണിക്കാനല്ല ഞാന്‍ വന്നത്. പാപികളെ ക്ഷണിക്കാനാണ് ഞാന്‍ വന്നത്.” </span></div>
<div class='s'>യേശു മറ്റു യെഹൂദരെപ്പോലെയല്ല </div>
<div class='r'>(മര്‍ക്കൊ. 2:18-22; ലൂക്കൊ. 5:33-39) </div>
<div class='p'>
<span class='v MT9_14' data-id='MT9_14'><span class='v-num v-14'>14&nbsp;</span>അപ്പോള്‍ യോഹന്നാന്‍റെ ശിഷ്യന്മാര്‍ യേശുവിനടുത്തെത്തി. അവര്‍ യേശുവിനോടു ചോദിച്ചു, “ഞങ്ങളും പരീശന്മാരും പലപ്പോഴും ഉപവസിക്കാറുണ്ട്. പക്ഷേ നിന്‍റെ ശിഷ്യന്മാര്‍ എന്താണുപവസിക്കാത്തത്?” </span></div>
<div class='p'>
<span class='v MT9_15' data-id='MT9_15'><span class='v-num v-15'>15&nbsp;</span>യേശു മറുപടി പറഞ്ഞു, “വിവാഹവേളയില്‍ മണവാളന്‍ കൂടെയുള്ളപ്പോള്‍ അവന്‍റെ കൂട്ടുകാര്‍ ദുഃഖിക്കാറില്ല. പക്ഷേ മണവാളന്‍ അവരുടെ മദ്ധ്യത്തില്‍നിന്നകറ്റപ്പെടുന്ന സമയം വരും. അപ്പോള്‍ സുഹൃത്തുക്കള്‍ ദുഃഖിക്കും. ആ സമയം അവര്‍ ഉപവസിക്കും. </span></div>
<div class='p'>
<span class='v MT9_16' data-id='MT9_16'><span class='v-num v-16'>16&nbsp;</span>“ഒരാള്‍ പഴയ വസ്ത്രത്തിലെ ദ്വാരമടയ്ക്കാന്‍ പുതിയ വസ്ത്രത്തില്‍നിന്നും ഒരു കഷണം കീറിയെടുക്കാറില്ല. അഥവാ അയാളങ്ങനെ ചെയ്താല്‍ കൂട്ടിച്ചേര്‍ത്ത തുണി കീറുകയും ദ്വാരം വലുതാവുകയും ചെയ്യും. </span>
<span class='v MT9_17' data-id='MT9_17'><span class='v-num v-17'>17&nbsp;</span>അതുപോലെ പുതിയ വീഞ്ഞ് ആരും പഴയ വീഞ്ഞുസഞ്ചികളില്‍ ഒഴിച്ചുവെക്കാറില്ല. എന്തുകൊണ്ടെന്നാല്‍ സഞ്ചി പൊട്ടി വീഞ്ഞ് പുറത്തേക്കൊഴുകുകയും വീഞ്ഞുസഞ്ചി കീറിപ്പോകുകയും ചെയ്യും. എന്നാല്‍ പുതിയ വീഞ്ഞ് പുതിയ സഞ്ചികളിലൊഴിക്കാറുണ്ട്. അപ്പോള്‍ വീഞ്ഞും സഞ്ചിയും നന്നായിരിക്കും.” </span></div>
<div class='s'>മരിച്ച പെണ്‍കുട്ടിയെ ജീവിപ്പിക്കുന്നു, രോഗിണിയെ സുഖപ്പെടുത്തുന്നു </div>
<div class='r'>(മര്‍ക്കൊ. 5:21-43; ലൂക്കൊ. 8:40-56) </div>
<div class='p'>
<span class='v MT9_18' data-id='MT9_18'><span class='v-num v-18'>18&nbsp;</span>യേശു ഇതെല്ലാം പറഞ്ഞുകൊണ്ടിരിക്കവേ യെഹൂദപ്പളളിയിലെ ഒരു ഭരണക്കാരന്‍ അവനെ സമീപിച്ചു. അവന്‍ യേശുവിനു മുന്പില്‍ നമിച്ചിട്ട് അവനോടു പറഞ്ഞു, “എന്‍റെ മകള്‍ അല്പം മുന്പ് മരിച്ചു. പക്ഷേ അങ്ങു വന്ന് അവളുടെമേല്‍ കൈവച്ചാല്‍ അവള്‍ വീണ്ടും ജീവിക്കും” </span></div>
<div class='p'>
<span class='v MT9_19' data-id='MT9_19'><span class='v-num v-19'>19&nbsp;</span>യേശു എഴുന്നേറ്റ് അയാളുടെ കൂടെപ്പോയി. അവന്‍റെ ശിഷ്യന്മാരും അവനെ പിന്തുടര്‍ന്നു. </span></div>
<div class='p'>
<span class='v MT9_20' data-id='MT9_20'><span class='v-num v-20'>20&nbsp;</span>പന്ത്രണ്ടു വര്‍ഷമായി രക്തസ്രാവമുള്ള ഒരു സ്ത്രീയുണ്ടായിരുന്നു. അവള്‍ യേശുവിന്‍റെ പിന്നാലെയെത്തി അവന്‍റെ വസ്ത്രത്തിന്‍റെ കീഴ്ഭാഗം സ്പര്‍ശിച്ചു. </span>
<span class='v MT9_21' data-id='MT9_21'><span class='v-num v-21'>21&nbsp;</span>അവള്‍ക്കറിയാമായിരുന്നു, “എനിക്കവന്‍റെ വസ്ത്രത്തില്‍ തൊടാനായാല്‍ എന്‍റെ രോഗം സുഖപ്പെടും.” </span></div>
<div class='p'>
<span class='v MT9_22' data-id='MT9_22'><span class='v-num v-22'>22&nbsp;</span>യേശു തിരിഞ്ഞ് അവളെ നോക്കി. അവന്‍ പറഞ്ഞു, “അല്ലയോ പ്രിയപ്പെട്ട സ്ത്രീയേ നിന്‍റെ വിശ്വാസം നിന്നെ സുഖപ്പെടുത്തിയിരിക്കുന്നു. സന്തോഷിക്കുക.” ഉടന്‍ ആ സ്ത്രീ എഴുന്നേറ്റു നിന്നു. അപ്പോള്‍ അവള്‍ സുഖപ്പെട്ടു. </span></div>
<div class='p'>
<span class='v MT9_23' data-id='MT9_23'><span class='v-num v-23'>23&nbsp;</span>യേശു ഭരണക്കാരനോടൊത്ത് അയാളുടെ വീട്ടിലെത്തി അവിടെ ശവസംസ്കാരപ്പാട്ട് പാടുന്നവരെ കണ്ടു. ചിലര്‍ കുട്ടി മരിച്ചതില്‍ കരയുന്നുണ്ടായിരുന്നു. </span>
<span class='v MT9_24' data-id='MT9_24'><span class='v-num v-24'>24&nbsp;</span>യേശു പറഞ്ഞു, “മാറി നില്‍ക്കൂ, ഈ പെണ്‍കുട്ടി മരിച്ചിട്ടില്ല. അവള്‍ ഉറങ്ങുക മാത്രമാണ്.” എന്നാല്‍ ആളുകള്‍ യേശുവിനെ പരിഹസിച്ചു. </span>
<span class='v MT9_25' data-id='MT9_25'><span class='v-num v-25'>25&nbsp;</span>ആളുകളെ പുറത്തിറക്കിയ ശേഷം യേശു കുട്ടിയുടെ മുറിയില്‍ കയറി. അവന്‍ പെണ്‍കുട്ടിയുടെ കരം ഗ്രഹിച്ചു. ഉടന്‍ തന്നെ അവള്‍ എഴുന്നേല്‍ക്കുകയും ചെയ്തു. </span>
<span class='v MT9_26' data-id='MT9_26'><span class='v-num v-26'>26&nbsp;</span>ഈ വാര്‍ത്ത ആ പ്രദേശമാകെ വ്യാപിച്ചു. </span></div>
<div class='s'>കൂടുതല്‍ പേരെ സുഖപ്പെടുത്തുന്നു </div>
<div class='p'>
<span class='v MT9_27' data-id='MT9_27'><span class='v-num v-27'>27&nbsp;</span>യേശു അവിടം വിട്ടുപോകവേ രണ്ടു അന്ധന്മാര്‍ അവനെ അനുഗമിച്ചു. അവര്‍ ഉറക്കെ പറഞ്ഞു, “ദാവീദുപുത്രാ, ഞങ്ങളോടു കരുണ കാട്ടേണമേ,” </span></div>
<div class='p'>
<span class='v MT9_28' data-id='MT9_28'><span class='v-num v-28'>28&nbsp;</span>യേശു അകത്തേക്കു കയറിയപ്പോള്‍ അന്ധരും കൂടെക്കയറി. യേശു അവരോടു ചോദിച്ചു, “നിങ്ങള്‍ക്കു കാഴ്ച തിരിച്ചു തരാന്‍ എനിക്കു കഴിയുമെന്ന് നിങ്ങള്‍ വിശ്വസിക്കുന്നുവോ?” അവര്‍ മറുപടി പറഞ്ഞു, “അതേ കര്‍ത്താവേ, ഞങ്ങള്‍ വിശ്വസിക്കുന്നു.” </span></div>
<div class='p'>
<span class='v MT9_29' data-id='MT9_29'><span class='v-num v-29'>29&nbsp;</span>അപ്പോള്‍ യേശു അവരുടെ കണ്ണുകളില്‍ തൊട്ടുകൊണ്ടു പറഞ്ഞു, “നിങ്ങള്‍ക്കു കാഴ്ച തരാന്‍ എനിക്കു കഴിയുമെന്ന് നിങ്ങള്‍ വിശ്വസിക്കുന്നു. അങ്ങനെ സംഭവിക്കട്ടെ.” </span>
<span class='v MT9_30' data-id='MT9_30'><span class='v-num v-30'>30&nbsp;</span>അപ്പോള്‍ അവരുടെ കാഴ്ചശക്തി വീണ്ടുകിട്ടി. യേശു അവര്‍ക്കു ശക്തമായ മുന്നറിയിപ്പു നല്‍കി, അവന്‍ പറഞ്ഞു, “ഇതാരോടും പറയരുത്.” </span>
<span class='v MT9_31' data-id='MT9_31'><span class='v-num v-31'>31&nbsp;</span>പക്ഷേ അവര്‍ പുറത്തു പോയി യേശുവിനെപ്പറ്റിയുള്ള ഈ വാര്‍ത്ത ആ പ്രദേശമാകെ പരത്തി. </span></div>
<div class='p'>
<span class='v MT9_32' data-id='MT9_32'><span class='v-num v-32'>32&nbsp;</span>ആ രണ്ടുപേര്‍ പോകാനൊരുങ്ങുന്പോള്‍ ചിലര്‍ മറ്റൊരാളെ യേശുവിന്‍റെ അടുത്തു കൊണ്ടുവന്നിരുന്നു. ഭൂതം ബാധിച്ചിരുന്നതിനാല്‍ അയാള്‍ക്കു മിണ്ടാനാകുമായിരുന്നില്ല. </span>
<span class='v MT9_33' data-id='MT9_33'><span class='v-num v-33'>33&nbsp;</span>യേശു അയാളില്‍നിന്നും ഭൂതത്തെ ഇറക്കി വിട്ടു. അപ്പോള്‍ അയാള്‍ക്കു സംസാരിക്കാനായി. ആളുകള്‍ അന്തംവിട്ടുകൊണ്ടു പറഞ്ഞു, “ഇങ്ങനെയുള്ള സംഭവങ്ങളൊന്നും ഞങ്ങള്‍ യിസ്രായേലില്‍ ഒരിക്കലും കണ്ടിട്ടില്ല.” </span></div>
<div class='p'>
<span class='v MT9_34' data-id='MT9_34'><span class='v-num v-34'>34&nbsp;</span>എന്നാല്‍ പരീശര്‍ പറഞ്ഞു, “ഭൂതങ്ങളുടെ നേതാവു കൊടുത്ത ശക്തികൊണ്ടാണവനിതു ചെയ്യുന്നത്.” </span></div>
<div class='s'>ജനങ്ങളോട് അനുകന്പ തോന്നുന്നു </div>
<div class='p'>
<span class='v MT9_35' data-id='MT9_35'><span class='v-num v-35'>35&nbsp;</span>യേശു എല്ലാ നഗരങ്ങളിലൂടെയും ഗ്രാമങ്ങളിലൂടെയും ദൈവരാജ്യത്തപ്പറ്റിയുള്ള സുവിശേഷം പ്രചരിപ്പിക്കുകയും ചെയ്തു. എല്ലാ വിധത്തിലുള്ള അവശതകളും രോഗങ്ങളും അവന്‍ ഭേദമാക്കുകയും ചെയ്തു. </span>
<span class='v MT9_36' data-id='MT9_36'><span class='v-num v-36'>36&nbsp;</span>യേശുവിന് ജനക്കൂട്ടത്തെ കണ്ടപ്പോള്‍ അവരോട് അനുകന്പ തോന്നി. കാരണം, അവര്‍ വ്യാകുലരായും നിസ്സഹായരായും കാണപ്പെട്ടു. ഇടയനില്ലാത്ത ആട്ടിന്‍പറ്റത്തെപ്പോലെ അനാഥരായിരുന്നു അവര്‍. </span>
<span class='v MT9_37' data-id='MT9_37'><span class='v-num v-37'>37&nbsp;</span>യേശു ശിഷ്യന്മാരോടു പറഞ്ഞു, “വിളവ് ധാരാളം ഉണ്ട്. എന്നാല്‍ വിളവെടുക്കുന്നവരാകട്ടെ കുറവും. </span>
<span class='v MT9_38' data-id='MT9_38'><span class='v-num v-38'>38&nbsp;</span>വിളവ് ദൈവത്തിനവകാശപ്പെട്ടതാണ്. കൂടുതല്‍ പണിക്കാരെ അയച്ച് വിളവെടുപ്പില്‍ സഹായിക്കാന്‍ അവനോടു പ്രാര്‍ത്ഥിക്കുക.” </span></div></div>
</body></html>
