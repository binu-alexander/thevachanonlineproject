<!DOCTYPE html>
<html><head>
<link href='../../../build/mobile.css' rel='stylesheet' />
<link href='haiola.css' rel='stylesheet' /><meta charset='UTF-8' /><title> മത്തായി എഴുതിയ സുവിശേഷം:16</title></head><body dir="ltr">
<div class='chapter section MT16 mal-wbtc MAL MT Gentium' dir='ltr' data-id='MT16' data-nextid='MT17' data-previd='MT15' lang='MAL'> 
<div class='s'>യെഹൂദപ്രമാണിമാര്‍ യേശുവിനെ പരീക്ഷിക്കുന്നു </div>
<div class='r'>(മര്‍ക്കൊ. 8:11-13, ലൂക്കൊ. 12:54-56) </div>
<div class='c'>16</div>
<div class='p'>
<span class='v MT16_1' data-id='MT16_1'>
<span class='verse1 v-num v-1'>1&nbsp;</span>പരീശന്മാരും സദൂക്യരും യേശുവിനെ പരീക്ഷിക്കാനെത്തി. അതിനാലവര്‍ യേശുവിനോട് അവന്‍ ദൈവത്തില്‍ നിന്നുള്ളവനാണെന്നു തെളിയിക്കാന്‍ ഒരു അടയാളം കാട്ടാന്‍ പറഞ്ഞു. </span></div>
<div class='p'>
<span class='v MT16_2' data-id='MT16_2'><span class='v-num v-2'>2&nbsp;</span>യേശു മറുപടി പറഞ്ഞു, “സൂര്യനസ്തമിക്കുന്പോള്‍ നിങ്ങള്‍ക്കറിയാം കാലാവസ്ഥ എന്തായിരിക്കുമെന്ന്? ആകാശം ചുമന്നിരുന്നാല്‍ നല്ല കാലാവസ്ഥയാണെന്നു നിങ്ങള്‍ പറയും. </span>
<span class='v MT16_3' data-id='MT16_3'><span class='v-num v-3'>3&nbsp;</span>പ്രഭാതത്തില്‍ സൂര്യനുദിക്കുന്പോള്‍ ആകാശം ചുമന്നും കറുത്തും ഇരുന്നാല്‍ അന്നു മഴയുണ്ടാകുമെന്നു നിങ്ങള്‍ക്കറിയാം. ഇതു കാലാവസ്ഥയുടെ അടയാളങ്ങള്‍. അവ ആകാശത്തില്‍ കാണുന്പോള്‍ അതിന്‍റെ അര്‍ത്ഥം നിങ്ങളറിയും. അതുപോലെ, ഇപ്പോള്‍ സംഭവിക്കുന്നതൊക്കെയും നിങ്ങള്‍ കാണുന്നു. ഇവയും അടയാളങ്ങളാണ്. എന്നാല്‍ ഈ അടയാളങ്ങളുടെയര്‍ത്ഥം നിങ്ങള്‍ക്കറിയില്ല. </span>
<span class='v MT16_4' data-id='MT16_4'><span class='v-num v-4'>4&nbsp;</span>ദുഷ്ടരും പാപികളുമാണ് അടയാളം ആവശ്യപ്പെടുക. എന്നാല്‍ യോനയുടെ അടയാളമല്ലാതെ<span class='note'><span class='key'>*</span><span class='text'> യോനയുടെ അടയാളം ഒരു വലിയ മീനിന്‍റെ ഉള്ളില്‍ യോനാ മൂന്നു ദിവസം കഴിഞ്ഞത് യേശുക്രിസ്തു കല്ലറയില്‍ മൂന്നു ദിവസം കഴിഞ്ഞതുപോലെയാണ്. യോനയുടെ പുസ്തകം വായിക്കുക.</span></span> അവര്‍ക്ക് ഒന്നും നല്‍കപ്പെടില്ല.” പിന്നീട് യേശു അവരെ വിട്ട് അകലെ പോയി. </span></div>
<div class='s'>യെഹൂദപ്രമാണിമാരെ സൂക്ഷിക്കുക </div>
<div class='r'>(മര്‍ക്കൊ. 8:14-21) </div>
<div class='p'>
<span class='v MT16_5' data-id='MT16_5'><span class='v-num v-5'>5&nbsp;</span>യേശുവും ശിഷ്യന്മാരും മറുകരയിലെത്തി. ശിഷ്യന്മാര്‍ അപ്പമെടുക്കാന്‍ മറന്നു പോയിരുന്നു. </span>
<span class='v MT16_6' data-id='MT16_6'><span class='v-num v-6'>6&nbsp;</span>യേശു ശിഷ്യന്മാരോടു പറഞ്ഞു, “സൂക്ഷിക്കുക, സദൂക്യരുടെയും പരീശന്മാരുടെയും പുളിമാവിനെ സൂക്ഷിക്കുക.” </span></div>
<div class='p'>
<span class='v MT16_7' data-id='MT16_7'><span class='v-num v-7'>7&nbsp;</span>ശിഷ്യന്മാര്‍ ആ പറഞ്ഞതിന്‍റെ അര്‍ത്ഥം ആലോചിച്ചു. അവര്‍ അത്ഭുതപ്പെട്ടു, “നമ്മള്‍ അപ്പം കൊണ്ടുവരാത്തതു കൊണ്ടാണോ യേശു ഇതു പറഞ്ഞത്?” </span></div>
<div class='p'>
<span class='v MT16_8' data-id='MT16_8'><span class='v-num v-8'>8&nbsp;</span>ശിഷ്യന്മാരിതെപ്പറ്റിയാണു പറയുന്നതെന്നു യേശു അറിഞ്ഞു. അതിനാലവന്‍ അവരോടു ചോദിച്ചു, “അപ്പമില്ലാത്തതിനെപ്പറ്റി എന്താണു നിങ്ങള്‍ സംസാരിക്കുന്നത്? അല്പവിശ്വാസികളെ, </span>
<span class='v MT16_9' data-id='MT16_9'><span class='v-num v-9'>9&nbsp;</span>നിങ്ങള്‍ എന്തുകൊണ്ട് ഇതു മനസ്സിലാക്കുന്നില്ല? അയ്യായിരം പേരെ തീറ്റിയ അഞ്ചപ്പത്തിന്‍റെ കാര്യം നിങ്ങള്‍ ഓര്‍ക്കുന്നില്ലേ? എല്ലാവരും തിന്നിട്ടും അനേകം കുട്ട അപ്പം മിച്ചം വന്നതും ഓര്‍മ്മയില്ലേ? </span>
<span class='v MT16_10' data-id='MT16_10'><span class='v-num v-10'>10&nbsp;</span>നാലായിരം പേരെ തീറ്റിയ ഏഴ് അപ്പവും മറന്നോ? എല്ലാവരും തിന്നുകഴിഞ്ഞിട്ടും അനേകം കുട്ട അപ്പം മിച്ചം വന്നതും ഓര്‍മ്മയില്ലേ? </span>
<span class='v MT16_11' data-id='MT16_11'><span class='v-num v-11'>11&nbsp;</span>അതിനാല്‍ ഞാന്‍ അപ്പത്തെപ്പറ്റിയായിരുന്നില്ല സംസാരിച്ചത്. എന്താണു നിങ്ങള്‍ക്കതു മനസ്സിലാവാത്തത്. പരീശന്മാരുടെയും സദൂക്യരുടെയും പുളിമാവിനെതിരെയാണു ഞാന്‍ മുന്നറിയിപ്പു തന്നത്.” </span></div>
<div class='p'>
<span class='v MT16_12' data-id='MT16_12'><span class='v-num v-12'>12&nbsp;</span>അപ്പോള്‍ യേശു അര്‍ത്ഥമാക്കിയത് അവര്‍ക്കു മനസ്സിലായി. അപ്പത്തിന്‍റെ പുളിമാവിനെതിരെയല്ല അവന്‍ പറഞ്ഞത്. പരീശന്മാരുടെയും സദൂക്യരുടെയും പ്രബോധനത്തിനെതിരെയുള്ള കരുതല്‍ നടപടിയാണത്. </span></div>
<div class='s'>യേശു ക്രിസ്തുവാണെന്നു പത്രൊസ് </div>
<div class='r'>(മര്‍ക്കൊ. 8:27-30; ലൂക്കൊ. 9:18-21) </div>
<div class='p'>
<span class='v MT16_13' data-id='MT16_13'><span class='v-num v-13'>13&nbsp;</span>യേശു കൈസര്യ, ഫിലിപ്പിപ്രദേശങ്ങളിലേക്കു പോയി. അവന്‍ അവന്‍റെ ശിഷ്യന്മാരോടു ചോദിച്ചു, “ഞാനാണു മനുഷ്യപുത്രന്‍. ഞാന്‍ ആരെന്നാണ് ജനങ്ങള്‍ പറയുന്നത്?” </span></div>
<div class='p'>
<span class='v MT16_14' data-id='MT16_14'><span class='v-num v-14'>14&nbsp;</span>ശിഷ്യന്മാര്‍ മറുപടി പറഞ്ഞു, “ചിലര്‍ പറയുന്നു നീ സ്നാപകയോഹന്നാനാണെന്ന്. ചിലര്‍ പറയുന്നത് പ്രവാചകനായ ഏലീയാവാണെന്നാണ്. അല്ലെങ്കില്‍ പ്രവാചകരിലൊരാളായ യിരെമ്യാവ് ആണെന്നാണു വേറെ ചിലര്‍ പറയുന്നത്” </span></div>
<div class='p'>
<span class='v MT16_15' data-id='MT16_15'><span class='v-num v-15'>15&nbsp;</span>അപ്പോള്‍ യേശു അവരോടു ചോദിച്ചു, “ഞാനാരെന്നാണു നിങ്ങള്‍ കരുതുന്നത്?” </span></div>
<div class='p'>
<span class='v MT16_16' data-id='MT16_16'><span class='v-num v-16'>16&nbsp;</span>ശിമോന്‍ പത്രൊസ് പറഞ്ഞു, “നീ ക്രിസ്തുവാണ്. ജീവനുള്ള ദൈവത്തിന്‍റെ പുത്രന്‍.” </span></div>
<div class='p'>
<span class='v MT16_17' data-id='MT16_17'><span class='v-num v-17'>17&nbsp;</span>യേശു പറഞ്ഞു, “യോനായുടെ പുത്രനായ ശിമോനേ, നീ അനുഗ്രഹിക്കപ്പെട്ടിരിക്കുന്നു. നിന്നെ ഇതു പഠിപ്പിച്ചതു മനുഷ്യനല്ല. സ്വര്‍ഗ്ഗസ്ഥനായ എന്‍റെ പിതാവ് ഞാനാരെന്നു നിനക്കു കാണിച്ചു തന്നു. </span>
<span class='v MT16_18' data-id='MT16_18'><span class='v-num v-18'>18&nbsp;</span>അതിനാല്‍ ഞാന്‍ നിന്നോടു പറയുന്നു. നീ പത്രൊസ്<span class='note'><span class='key'>†</span><span class='text'> പത്രൊസ് അരാമിയ നാമമായ 'പാറ' എന്നര്‍ത്ഥമുള്ള 'കെഫാസ്' തന്നെ ഗ്രീക്കുനാമമായ 'പത്രൊസ്’</span></span> ആകുന്നു. ഈ പാറമേല്‍ ഞാനെന്‍റെ സഭയെ പണിയും. മരണത്തിന്‍റെ ശക്തി പോലും എന്‍റെ സഭയെ തോല്പിക്കില്ല. </span>
<span class='v MT16_19' data-id='MT16_19'><span class='v-num v-19'>19&nbsp;</span>ഞാന്‍ നിനക്കു സ്വര്‍ഗ്ഗരാജ്യത്തിന്‍റെ താക്കോലുകള്‍ തരാം. നീ ഈ ഭൂമിയില്‍ നടത്തുന്ന ന്യായവിധി ദൈവത്തിന്‍റെ വിധിയായിരിക്കും. നീ ഇവിടെ ക്ഷമിക്കുന്നതെല്ലാം ദൈവത്തിന്‍റെ ക്ഷമ ആയിരിക്കും.” </span></div>
<div class='p'>
<span class='v MT16_20' data-id='MT16_20'><span class='v-num v-20'>20&nbsp;</span>എന്നിട്ട് താന്‍ ക്രിസ്തുവാണെന്നത് മറ്റാരോടും പറയരുതെന്നവന്‍ ശിഷ്യന്മാരെ താക്കീതു ചെയ്തു. </span></div>
<div class='s'>തനിക്കു മരിക്കേണ്ടിവരുമെന്ന് യേശു പറയുന്നു </div>
<div class='r'>(മര്‍ക്കൊ. 8:31-9:1; ലൂക്കൊ. 9:22-27) </div>
<div class='p'>
<span class='v MT16_21' data-id='MT16_21'><span class='v-num v-21'>21&nbsp;</span>തനിക്കു യെരൂശലേമില്‍ പോകണമെന്ന് യേശു അപ്പോള്‍ മുതല്‍ ശിഷ്യന്മാര്‍ക്കു വ്യക്തമായി കാണിക്കാന്‍ തുടങ്ങി. യെഹൂദമൂപ്പന്മാര്‍ മുഖ്യപുരോഹിതര്‍, നിയമജ്ഞര്‍ എന്നിവരില്‍ നിന്നൊക്കെ തനിക്കുവളരെ സഹിക്കേണ്ടിവരുമെന്ന് യേശു പറഞ്ഞു, താന്‍ കൊല്ലപ്പെടുമെന്നും പിന്നീട് മൂന്നാം ദിവസം താന്‍ മരണത്തില്‍ നിന്നും ഉയിര്‍ത്തെഴുന്നേല്‍ക്കുമെന്നും അവന്‍ പറഞ്ഞു. </span></div>
<div class='p'>
<span class='v MT16_22' data-id='MT16_22'><span class='v-num v-22'>22&nbsp;</span>പത്രൊസ് യേശുവിനെ വശത്തേക്കു വിളിച്ചു ശകാരിച്ചു പറഞ്ഞു. “കര്‍ത്താവേ, അതില്‍ നിന്നെല്ലാം ദൈവം നിന്നെ രക്ഷിക്കും. നിനക്ക് ഇതൊന്നും സംഭവിക്കുകയില്ല.” </span></div>
<div class='p'>
<span class='v MT16_23' data-id='MT16_23'><span class='v-num v-23'>23&nbsp;</span>അപ്പോള്‍ യേശു പത്രൊസിനോടു പറഞ്ഞു, “കടന്നുപോകൂ സാത്താനേ, നീയെന്നെ സഹായിക്കുകയല്ല, നീ ദൈവത്തിന്‍റെ കാര്യങ്ങള്‍ ശ്രദ്ധിക്കുന്നേയില്ല. മനുഷ്യര്‍ ചിന്തിക്കുന്നതിനാണ് നീ പ്രാധാന്യം കല്പിക്കുന്നത്.” </span></div>
<div class='p'>
<span class='v MT16_24' data-id='MT16_24'><span class='v-num v-24'>24&nbsp;</span>അനന്തരം യേശു ശിഷ്യന്മാരോടു പറഞ്ഞു, “എന്നെ പിന്തുടരാനാഗ്രഹിക്കുന്ന ഏതൊരുവനും തന്നത്താന്‍ ത്യജിച്ചു തനിക്കു നല്‍കപ്പെട്ടിരിക്കുന്ന കുരിശുമെടുത്ത് അയാള്‍ എന്നെ അനുഗമിക്കണം. </span>
<span class='v MT16_25' data-id='MT16_25'><span class='v-num v-25'>25&nbsp;</span>സ്വന്തം ജീവനെ രക്ഷിക്കാന്‍ നോക്കുന്നവന് അതു നഷ്ടമാകും. എനിക്കായി സ്വന്തം ജീവന്‍ നല്‍കുന്നവന്‍ അതു രക്ഷിക്കും. </span>
<span class='v MT16_26' data-id='MT16_26'><span class='v-num v-26'>26&nbsp;</span>ആത്മാവു നഷ്ടപ്പെട്ടവനു ലോകം മുഴുവന്‍ കിട്ടിയിട്ടും ഫലമില്ല. ആത്മാവിനെ മടക്കിവാങ്ങാന്‍ ഒരു പകരവസ്തുവും കൊടുക്കുവാന്‍ അവനു കഴിയുകയില്ല. </span>
<span class='v MT16_27' data-id='MT16_27'><span class='v-num v-27'>27&nbsp;</span>മനുഷ്യപുത്രന്‍ തന്‍റെ പിതാവിന്‍റെ മുഴുവന്‍ തേജസ്സോടെയും അവന്‍റെ ദൂതന്മാരോടു കൂടിയും വീണ്ടും വരും. അന്നു മനുഷ്യപുത്രന്‍ ഓരോരുത്തര്‍ക്കും അവനവന്‍റെ പ്രവര്‍ത്തിക്കനുസരിച്ചുള്ള പ്രതിഫലം നല്‍കും. </span>
<span class='v MT16_28' data-id='MT16_28'><span class='v-num v-28'>28&nbsp;</span>ഞാന്‍ നിങ്ങളോടു സത്യമായി പറയുന്നു. ഇന്നിവിടെയുള്ള ചിലര്‍ മനുഷ്യപുത്രന്‍ തന്‍റെ രാജ്യവുമായി വീണ്ടും വരുന്നതു കണ്ടിട്ടേ മരിക്കൂ.” </span></div></div>
</body></html>
