<!DOCTYPE html>
<html><head>
<link href='../../../build/mobile.css' rel='stylesheet' />
<link href='haiola.css' rel='stylesheet' /><meta charset='UTF-8' /><title> എസ്ഥേര്‍:5</title></head><body dir="ltr">
<div class='chapter section ET5 mal-wbtc MAL ET Gentium' dir='ltr' data-id='ET5' data-nextid='ET6' data-previd='ET4' lang='MAL'> 
<div class='s'>എസ്ഥേര്‍ രാജാവിനോടു സംസാരിക്കുന്നു </div>
<div class='c'>5</div>
<div class='p'>
<span class='v ET5_1' data-id='ET5_1'>
<span class='verse1 v-num v-1'>1&nbsp;</span>അന്നുതൊട്ട് മൂന്നാംദിവസം രാജകീയ വസ്ത്രങ്ങളണിഞ്ഞുകൊണ്ട് എസ്ഥേര്‍ അരമനയുടെ മുന്നിലുള്ള അന്ത:പുരമുറ്റത്തു ചെന്നു നിന്നു. അപ്പോള്‍ രാജാവ് അരമനയുടെ വാതിലിനഭിമുഖമായി സിംഹാസനത്തില്‍ ഇരിക്കുകയായിരുന്നു. </span>
<span class='v ET5_2' data-id='ET5_2'><span class='v-num v-2'>2&nbsp;</span>എസ്ഥേര്‍രാജ്ഞി മുറ്റത്തുനില്‍ക്കുന്നതു കണ്ടപ്പോള്‍ രാജാവിന് അവളോടു പ്രീതി തോന്നുകയാല്‍ അവന്‍ കയ്യിലിരുന്ന പൊന്‍ചെങ്കോല്‍ അവളുടെ നേരെ നീട്ടി. അപ്പോള്‍ അവള്‍ അടുത്തുചെന്ന് ചെങ്കോലിന്‍റെ അറ്റം തൊട്ടു. </span></div>
<div class='p'>
<span class='v ET5_3' data-id='ET5_3'><span class='v-num v-3'>3&nbsp;</span>അപ്പോള്‍ രാജാവ് അവളോടു പറഞ്ഞു, അല്ലയോ എസ്ഥേര്‍രാജ്ഞീ, നീ ആഗ്രഹിക്കുന്നതെന്താണ്? അത് രാജ്യത്തിന്‍റെ പകുതിയായാല്‍പോലും ഞാന്‍ നിനക്കു തരുന്നുണ്ട്.” </span></div>
<div class='p'>
<span class='v ET5_4' data-id='ET5_4'><span class='v-num v-4'>4&nbsp;</span>അതിന് അവള്‍ ഇങ്ങനെ മറുപടി പറഞ്ഞു, “രാജാവിനുവേണ്ടി ഇന്നു ഞാന്‍ ഒരു വിരുന്ന് ഒരുക്കുന്നുണ്ട്. രാജാവിന് സൌകര്യമെങ്കില്‍ രാജാവും ഹാമാനും അതില്‍ ദയവായി പങ്കെടുക്കണം.” </span></div>
<div class='p'>
<span class='v ET5_5' data-id='ET5_5'><span class='v-num v-5'>5&nbsp;</span>അപ്പോള്‍ “എസ്ഥേരിന്‍റെ അപേക്ഷ സാധിച്ചുകൊടുക്കേണ്ടതിനായി ഹാമാനെ ഉടന്‍ കൊണ്ടുവരൂ”എന്ന് രാജാവു കല്പിച്ചു. </span></div>
<div class='p'>
<span class='v ET5_5' data-id='ET5_5'>അങ്ങനെ രാജാവും ഹാമാനും എസ്ഥേര്‍ ഒരുക്കിയ വിരുന്നില്‍ പങ്കെടുക്കാന്‍ ചെന്നു. </span>
<span class='v ET5_6' data-id='ET5_6'><span class='v-num v-6'>6&nbsp;</span>വീഞ്ഞു കുടിച്ചുകൊണ്ടിരിക്കുന്പോള്‍ രാജാവ് എസ്ഥേരിനോടു പറഞ്ഞു, “നിന്‍റെ അപേക്ഷ എന്തായിരുന്നാലും അത് ഞാന്‍ സാധിച്ചുതരും. നീ എന്തു ചോദിച്ചാലും, രാജ്യത്തിന്‍റെ പകുതിയായാല്‍ പോലും, നിനക്കു കിട്ടും.” </span></div>
<div class='p'>
<span class='v ET5_7' data-id='ET5_7'><span class='v-num v-7'>7&nbsp;</span>അതിന് എസ്ഥേര്‍ പറഞ്ഞു, “എന്‍റെ അപേക്ഷയും ആഗ്രഹവും ഇതാണ്. </span>
<span class='v ET5_8' data-id='ET5_8'><span class='v-num v-8'>8&nbsp;</span>രാജാവിന് എന്നില്‍ പ്രീതിയുണ്ടെങ്കില്‍, എന്‍റെ ആഗ്രഹം നിവൃത്തിച്ചുതരുവാന്‍ കൃപയുണ്ടെങ്കില്‍, ഞാന്‍ നാളെ ഒരുക്കുന്ന രണ്ടാമതൊരു വിരുന്നിന് രാജാവും ഹാമാനും വരുവാന്‍ ദയവുണ്ടാകണം. എന്‍റെ ആഗ്രഹം രാജാവിനെ അപ്പോള്‍ അറിയിക്കുവാന്‍ അനുവാദം ഉണ്ടാകണം.” </span></div>
<div class='s'>മൊര്‍ദ്ദെഖായിയോടു ഹാമാന്‍ കോപിക്കുന്നു </div>
<div class='p'>
<span class='v ET5_9' data-id='ET5_9'><span class='v-num v-9'>9&nbsp;</span>അന്ന് ഹാമാന്‍ കൊട്ടാരം വിട്ടത് സന്തോഷത്തോടെയും സംതൃപ്തിയോടെയുമായിരുന്നു. എന്നാല്‍ രാജാവിന്‍റെ വാതില്‍ക്കല്‍ തന്നെ കണ്ടിട്ടും ഓച്ഛാനിച്ചു നില്‍ക്കുകയോ ഭയം കൊണ്ടു വിറയ്ക്കുകയോ ചെയ്യാതിരുന്ന മൊര്‍ദ്ദെഖായിയെ കണ്ടപ്പോള്‍ അവനെതിരെ ഹാമാനില്‍ കോപം ആളിക്കത്തി. </span>
<span class='v ET5_10' data-id='ET5_10'><span class='v-num v-10'>10&nbsp;</span>എങ്കിലും അതു നിയന്ത്രിച്ചുകൊണ്ട് അവന്‍ വീട്ടിലേക്കു പോവുകയും തന്‍റെ സുഹൃത്തുക്കളെയും ഭാര്യ സേരെശിനെയും വിളിപ്പിക്കുകയും ചെയ്തു. </span>
<span class='v ET5_11' data-id='ET5_11'><span class='v-num v-11'>11&nbsp;</span>അവരോടു തന്‍റെ അളവറ്റ സന്പത്തിനെയും അനവധി പുത്രന്മാരെയും ബാക്കി എല്ലാ നേതാക്കളുടെയും മീതെ രാജാവ് തന്നെ നിയമിച്ചതിനെയുംപറ്റി അവന്‍ പൊങ്ങച്ചം പറഞ്ഞു. </span>
<span class='v ET5_12' data-id='ET5_12'><span class='v-num v-12'>12&nbsp;</span>പുറമെ “രാജാവിനുവേണ്ടി എസ്ഥേര്‍രാജ്ഞി ഒരുക്കിയ വിരുന്നിന് എന്നെയല്ലാതെ വേറൊരുത്തനെയും രാജ്ഞി ക്ഷണിച്ചിരുന്നില്ല. നാളത്തെ വിരുന്നിനും രാജാവിനോടൊപ്പം എന്നെ ക്ഷണിച്ചിട്ടുണ്ട്. </span>
<span class='v ET5_13' data-id='ET5_13'><span class='v-num v-13'>13&nbsp;</span>എങ്കിലും, യെഹൂദനായ മൊര്‍ദ്ദെഖായി രാജാവിന്‍റെ വാതില്‍ക്കല്‍ ഇരിക്കുന്നതു കാണേണ്ടിവരുന്നിടത്തോളം അതൊന്നും എന്നെ സന്തോഷിപ്പിക്കുന്നില്ല”എന്നും അവന്‍ പറഞ്ഞു. </span></div>
<div class='p'>
<span class='v ET5_14' data-id='ET5_14'><span class='v-num v-14'>14&nbsp;</span>അനന്തരം ഹാമാന്‍റെ ഭാര്യ സേരെശിനും അവന്‍റെ സുഹൃത്തുക്കള്‍ക്കും ഒരു ആശയമുണ്ടായി. അവര്‍ പറഞ്ഞു, “അവനെ തൂക്കുവാന്‍ എഴുപത്തഞ്ചടി ഉയരത്തില്‍ ഒരു കഴുമരം തീര്‍ക്കുവാന്‍ ചിലരോടു പറയുക. പ്രഭാതത്തില്‍ രാജാവിനോടപേക്ഷിച്ച് മൊര്‍ദ്ദെഖായിയെ തൂക്കിലേറ്റുക. എന്നിട്ടു രാജാവിന്‍റെകൂടെ സന്തോഷമായി വിരുന്നിനു പോവുക.” </span></div>
<div class='p'>
<span class='v ET5_14' data-id='ET5_14'>ഈ ആലോചന നന്നെന്ന് ഹാമാനു തോന്നുകയും അവന്‍ കഴുമരം നാട്ടിക്കുകയും ചെയ്തു. </span></div></div>
</body></html>
