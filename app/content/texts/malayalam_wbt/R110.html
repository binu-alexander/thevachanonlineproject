<!DOCTYPE html>
<html><head>
<link href='../../../build/mobile.css' rel='stylesheet' />
<link href='haiola.css' rel='stylesheet' /><meta charset='UTF-8' /><title> 1 ദിനവൃത്താന്തം:10</title></head><body dir="ltr">
<div class='chapter section R110 mal-wbtc MAL R1 Gentium' dir='ltr' data-id='R110' data-nextid='R111' data-previd='R19' lang='MAL'> 
<div class='s'>ശെൌല്‍രാജാവിന്‍റെ മരണം </div>
<div class='c'>10</div>
<div class='p'>
<span class='v R110_1' data-id='R110_1'>
<span class='verse1 v-num v-1'>1&nbsp;</span>ഫെലിസ്ത്യര്‍ യിസ്രായേലുകാര്‍ക്കെതിരെ യുദ്ധം ചെയ്തു. യിസ്രായേലുകാര്‍ ഫെലിസ്ത്യരില്‍നിന്നും ഓടിയകന്നു. ഗില്‍ബോവാ പര്‍വ്വതത്തില്‍ വച്ച് അനേകം യിസ്രായേലുകാര്‍ കൊല്ലപ്പെട്ടു. </span>
<span class='v R110_2' data-id='R110_2'><span class='v-num v-2'>2&nbsp;</span>ഫെലിസ്ത്യര്‍ തുടര്‍ന്നും ശെൌലിനെയും പുത്രന്മാരെയും ഓടിച്ചു. അവര്‍ അവരെ പിടികൂടി വധിച്ചു. ശെൌലിന്‍റെ പുത്രന്മാരായ യോനാഥാന്‍, അബീനാദാബ്, മല്‍ക്കീശൂവാ എന്നിവരെ ഫെലിസ്ത്യര്‍ വധിച്ചു. </span>
<span class='v R110_3' data-id='R110_3'><span class='v-num v-3'>3&nbsp;</span>യുദ്ധം ശെൌലിനു ചുറ്റും രൂക്ഷമായി. വില്ലാളികള്‍ ശെൌലിന്‍റെമേല്‍ അന്പെയ്ത് അയാളെ മുറിവേല്പിച്ചു. </span></div>
<div class='p'>
<span class='v R110_4' data-id='R110_4'><span class='v-num v-4'>4&nbsp;</span>അപ്പോള്‍ ശെൌല്‍ തന്‍റെ കവചവാഹകനോടു പറഞ്ഞു, “നിന്‍റെ വാളൂരിയെടുത്ത് എന്നെ കൊല്ലുക. അപ്പോള്‍ ആ വിദേശികള്‍ വന്ന് എന്നെ മുറിപ്പെടുത്താനോ പരിഹസിക്കാനോ ഇടയാകില്ല.” </span></div>
<div class='p'>
<span class='v R110_4' data-id='R110_4'>എന്നാല്‍ ശെൌലിന്‍റെ കവചവാഹകന് ഭയമായിരുന്നു. അയാള്‍ ശെൌലിനെ വധിക്കാന്‍ വിസമ്മതിച്ചു. അപ്പോള്‍ ശെൌല്‍ തന്‍റെ സ്വന്തം വാള്‍കൊണ്ട് സ്വയം മരിച്ചു. അയാള്‍ തന്‍റെ വാള്‍മുനയിലേക്കു വീണു മരിച്ചു. </span>
<span class='v R110_5' data-id='R110_5'><span class='v-num v-5'>5&nbsp;</span>ശെൌല്‍ മരിച്ചതായി കവചവാഹകന്‍ കണ്ടു. അപ്പോള്‍ അവനും തന്നെത്തന്നെ വധിച്ചു. അവന്‍ സ്വന്തം വാളിന്‍റെ മുനയിലേക്കു വീഴുകയും മരിക്കുകയും ചെയ്തു. </span>
<span class='v R110_6' data-id='R110_6'><span class='v-num v-6'>6&nbsp;</span>അങ്ങനെ ശെൌലും അയാളുടെ മൂന്നു പുത്രന്മാരും ഒരുമിച്ചു മരിച്ചു. </span>
<span class='v R110_7' data-id='R110_7'><span class='v-num v-7'>7&nbsp;</span>തങ്ങളുടെ സൈന്യം ഓടിപ്പോയതായി താഴ്വരയിലെ നിവാസികളെല്ലാം കണ്ടു. ശെൌലും അവന്‍റെ പുത്രന്മാരും മരിച്ചതായി അവര്‍ കണ്ടു. അതിനാല്‍ അവര്‍ തങ്ങളുടെ പട്ടണങ്ങള്‍ വിട്ട് ദൂരേക്കുപോയി. അപ്പോള്‍ യിസ്രായേലുകാര്‍ ഉപേക്ഷിച്ച പട്ടണങ്ങളില്‍ ഫെലിസ്ത്യര്‍ പ്രവേശിച്ചു. ഫെലിസ്ത്യര്‍ ആ പട്ടണങ്ങളില്‍ താമസമാക്കുകയും ചെയ്തു. </span></div>
<div class='p'>
<span class='v R110_8' data-id='R110_8'><span class='v-num v-8'>8&nbsp;</span>പിറ്റേന്ന് ഫെലിസ്ത്യര്‍ മൃതദേഹങ്ങളില്‍ നിന്നും വിലപ്പിടിപ്പുള്ള സാധനങ്ങളെടുക്കാന്‍ വന്നു. അവര്‍ ശെൌലിന്‍റെയും അയാളുടെ പുത്രന്മാരുടെയും ശരീരങ്ങള്‍ ഗില്‍ബോവാ പര്‍വ്വതത്തില്‍ കണ്ടു. </span>
<span class='v R110_9' data-id='R110_9'><span class='v-num v-9'>9&nbsp;</span>ശെൌലിന്‍റെ ശരീരത്തിലെ സാധനങ്ങള്‍ ഫെലിസ്ത്യര്‍ കവര്‍ന്നു. അവര്‍ ശെൌലിന്‍റെ തല വെട്ടിയെടുക്കുകയും കവചം അഴിച്ചെടുക്കുകയും ചെയ്തു. ആ വാര്‍ത്ത തങ്ങളുടെ വ്യാജദൈവങ്ങളയും ജനങ്ങളെയും അറിയിക്കാന്‍ രാജ്യമെന്പാടും ദൂതന്മാരെ അയച്ചു. </span>
<span class='v R110_10' data-id='R110_10'><span class='v-num v-10'>10&nbsp;</span>ഫെലിസ്ത്യര്‍ ശെൌലിന്‍റെ കവചം തങ്ങളുടെ വ്യാജദൈവങ്ങളുടെ ആലയത്തില്‍ വെച്ചു. അയാളുടെ ശിരസ്സ് അവര്‍ ദാഗോന്‍റെ ആലയത്തിലും വച്ചു. </span></div>
<div class='p'>
<span class='v R110_11' data-id='R110_11'><span class='v-num v-11'>11&nbsp;</span>ഫെലിസ്ത്യര്‍ ശെൌലിനോടു ചെയ്ത കാര്യങ്ങളെല്ലാം യാബേശ് ഗിലെയാദിലെ ജനങ്ങള്‍ കേട്ടു. </span>
<span class='v R110_12' data-id='R110_12'><span class='v-num v-12'>12&nbsp;</span>യാബേശ് ഗിലെയാദിലെ ധൈര്യവാന്മാരെല്ലാം ശെൌലിന്‍റെയും മക്കളുടെയും മൃതദേഹങ്ങള്‍ കൊണ്ടുവരാന്‍ പോയി. അവര്‍ അവരെ യാബേശ്-ഗിലെയാദിലേക്കു തിരികെ കൊണ്ടു വന്നു. ആ ധൈര്യശാലികള്‍ ശെൌലിന്‍റെയും പുത്രന്മാരടെയും അസ്ഥി യാബേശിലെ മരച്ചുവട്ടില്‍ സംസ്കരിക്കുകയും ഏഴു ദിവസം ഉപവസിക്കുകയും ചെയ്തു. </span></div>
<div class='p'>
<span class='v R110_13' data-id='R110_13'><span class='v-num v-13'>13&nbsp;</span>യഹോവയോടു വിശ്വസ്തനല്ലായിരുന്നതിനാലാണ് ശെൌല്‍ മരണമടഞ്ഞത്. ശെൌല്‍ യഹോവയുടെ വാക്ക് അനുസരിച്ചില്ല. ശെൌല്‍ യഹോവയോടാരായേണ്ടതിനു പകരം ഒരു വെളിച്ചപ്പാടത്തിയോടു ഉപദേശം തേടി. </span>
<span class='v R110_14' data-id='R110_14'><span class='v-num v-14'>14&nbsp;</span>അതിനാലാണ് യഹോവ ശെൌലിനെ വധിക്കുകയും യിശ്ശായിയുടെ പുത്രനായ ദാവീദിന് രാജ്യം നല്‍കുകയും ചെയ്തത്. </span></div></div>
</body></html>
