<!DOCTYPE html>
<html><head>
<link href='../../../build/mobile.css' rel='stylesheet' />
<link href='haiola.css' rel='stylesheet' /><meta charset='UTF-8' /><title> യോഹന്നാന്‍ എഴുതിയ രണ്ടാം ലേഖനം:1</title></head><body dir="ltr">
<div class='chapter section J21 mal-wbtc MAL J2 Gentium' dir='ltr' data-id='J21' data-nextid='J31' data-previd='J15' lang='MAL'>
<div class='mt'>യോഹന്നാന്‍ എഴുതിയ രണ്ടാം ലേഖനം </div> 
<div class='c'>1</div>
<div class='p'>
<span class='v J21_1' data-id='J21_1'>
<span class='verse1 v-num v-1'>1&nbsp;</span>തെരഞ്ഞെടുക്കപ്പെട്ട വനിതയ്ക്കും അവളുടെ മക്കള്‍ക്കും മൂപ്പന്‍ അഭിവാദ്യങ്ങള്‍ നേരുന്നു: </span></div>
<div class='p'>
<span class='v J21_1' data-id='J21_1'>നിങ്ങളെ എല്ലാവരെയും സത്യത്തില്‍ ഞാന്‍ സ്നേഹിക്കുന്നു. </span></div>
<div class='p'>
<span class='v J21_1' data-id='J21_1'>സത്യം അറിയാവുന്ന ഏവരും നിങ്ങളെ സ്നേഹിക്കുന്നു. </span>
<span class='v J21_2' data-id='J21_2'><span class='v-num v-2'>2&nbsp;</span>നമ്മളില്‍ ജീവിക്കുന്ന സത്യം കാരണം ആണ് ഞങ്ങള്‍ നിങ്ങളെ സ്നേഹിക്കുന്നത്. ഈ സത്യം എക്കാലവും നമ്മോടൊപ്പം ഉണ്ടാകും. </span></div>
<div class='p'>
<span class='v J21_3' data-id='J21_3'><span class='v-num v-3'>3&nbsp;</span>പിതാവായ ദൈവത്തില്‍ നിന്നും അവന്‍റെ പുത്രനായ യേശുക്രിസ്തുവില്‍ നിന്നും കൃപയും, കരുണയും, സമാധാനവും നമ്മോടൊത്തുണ്ടായിരിക്കും. ഈ അനുഗ്രഹങ്ങള്‍ സത്യത്തിലൂടെയും സ്നേഹത്തിലൂടെയും നാം സ്വീകരിക്കുന്നു. </span></div>
<div class='p'>
<span class='v J21_4' data-id='J21_4'><span class='v-num v-4'>4&nbsp;</span>നിന്‍റെ മക്കളില്‍ ചിലര്‍ പിതാവായ ദൈവത്തോട് കല്പിച്ചതുപോലെയുള്ള സത്യത്തിന്‍റെ പാത പിന്തുടരുന്നതില്‍ എനിക്ക് സന്തോഷമുണ്ട്. </span>
<span class='v J21_5' data-id='J21_5'><span class='v-num v-5'>5&nbsp;</span>ഇപ്പോള്‍, പ്രിയ വനിതേ, ഞാന്‍ നിന്നോടു അഭ്യര്‍ത്ഥിക്കുന്നു: നമ്മള്‍ എല്ലാവരും അന്യോന്യം സ്നേഹിക്കണം. ഇതൊരു പുതിയ കല്പനയല്ല. ആദിമുതലേ നമുക്കു ഉണ്ടായിരുന്ന അതേ കല്പനയാണ്. </span>
<span class='v J21_6' data-id='J21_6'><span class='v-num v-6'>6&nbsp;</span>സ്നേഹിക്കുക എന്നു പറഞ്ഞാല്‍, അവന്‍ നമ്മോട് കല്പിച്ചതുപോലെ നാം ജീവിക്കുക എന്നതാണ്. ദൈവകല്പന ഇതാണ്. സ്നേഹത്തില്‍ അധിഷ്ഠിതമായ ജീവിതം നിങ്ങള്‍ നയിക്കുക. ആദിമുതല്‍ നിങ്ങള്‍ കേട്ടതാണ് ഈ കല്പന. </span></div>
<div class='p'>
<span class='v J21_7' data-id='J21_7'><span class='v-num v-7'>7&nbsp;</span>കപട അദ്ധ്യാപകര്‍ ലോകത്തില്‍ ഇപ്പോള്‍ വളരെ ഉണ്ട്. ഈ കപടാദ്ധ്യാപകര്‍ യേശുക്രിസ്തു, മനുഷ്യനായി ഭൂമിയില്‍ വന്നു എന്ന സത്യം സമ്മതിക്കാന്‍ കൂട്ടാക്കുന്നില്ല. ഈ സത്യം അംഗീകരിക്കാത്തവന്‍ കപട അദ്ധ്യാപകനും ക്രിസ്തുവിന്‍റെ ശത്രുവുമാണ്. </span>
<span class='v J21_8' data-id='J21_8'><span class='v-num v-8'>8&nbsp;</span>ജാഗരൂകരാകുക നിങ്ങള്‍ ശ്രമിച്ചതിനുള്ള പ്രതിഫലം നഷ്ടപ്പെടുത്തരുത്. പൂര്‍ണ്ണപ്രതിഫലം സ്വീകരിക്കുന്നതിനായി ശ്രദ്ധാലുക്കളാകുക. </span></div>
<div class='p'>
<span class='v J21_9' data-id='J21_9'><span class='v-num v-9'>9&nbsp;</span>ക്രിസ്തുവിന്‍റെ ഉപദേശങ്ങള്‍ മാത്രമാണ് ഒരുവന്‍ തുടര്‍ച്ചയായി പിന്തുടരേണ്ടത്. ക്രിസ്തുവിന്‍റെ ഉപദേശം മാറ്റിമറിക്കുന്നവനില്‍ ദൈവം ഇല്ല. എന്നാല്‍ ക്രിസ്തുവിന്‍റെ ഉപദേശം പിന്തുടര്‍ന്നു കൊണ്ടേയിരിക്കുന്നവനു, പിതാവും, പുത്രനുമുണ്ട്. </span>
<span class='v J21_10' data-id='J21_10'><span class='v-num v-10'>10&nbsp;</span>ക്രിസ്തുവിന്‍റെ ഉപദേശം കൊണ്ടുവരാതെ ഒരുവന്‍ നിന്‍റെയടുത്തു വരികയാണെങ്കില്‍, നിന്‍റെ വീട്ടില്‍ അവന് സ്വാഗതമരുളരുത്, അവനെ നീ സ്വീകരിക്കയുമരുത്. </span>
<span class='v J21_11' data-id='J21_11'><span class='v-num v-11'>11&nbsp;</span>അവനെ സ്വീകരിക്കുമെങ്കില്‍ അവന്‍റെ ദുഷ്പ്രവൃത്തികളെ നീ സഹായിക്കുകയാണ്. </span></div>
<div class='p'>
<span class='v J21_12' data-id='J21_12'><span class='v-num v-12'>12&nbsp;</span>എനിക്കു നിങ്ങളോടു പറയാന്‍ ധാരാളം ഉണ്ട്. പക്ഷേ പേപ്പറും മഷിയും ഉപയോഗിക്കുവാന്‍ ഞാന്‍ ആഗ്രഹിക്കുന്നില്ല. അതിനു പകരം നിങ്ങളെ എല്ലാം സന്ദര്‍ശിക്കാമെന്നു ഞാന്‍ പ്രതീക്ഷിക്കുന്നു. അപ്പോള്‍ നമുക്ക് മുഖാമുഖം സംസാരിക്കാം. അതു നമ്മെ അധികം സന്തോഷം ഉള്ളവരാക്കും. </span>
<span class='v J21_13' data-id='J21_13'><span class='v-num v-13'>13&nbsp;</span>തെരഞ്ഞെടുക്കപ്പെട്ട നിങ്ങളുടെ സഹോദരിയും അവരുടെ മക്കളും സ്നേഹാന്വേഷണങ്ങളെ അറിയിക്കുന്നു. </span></div></div>
</body></html>
