<!DOCTYPE html>
<html><head>
<link href='../../../build/mobile.css' rel='stylesheet' />
<link href='haiola.css' rel='stylesheet' /><meta charset='UTF-8' /><title> മത്തായി എഴുതിയ സുവിശേഷം:7</title></head><body dir="ltr">
<div class='chapter section MT7 mal-wbtc MAL MT Gentium' dir='ltr' data-id='MT7' data-nextid='MT8' data-previd='MT6' lang='MAL'> 
<div class='s'>മറ്റുള്ളവരെ വിധിക്കുന്നതിനെപ്പറ്റി </div>
<div class='r'>(ലൂക്കൊ. 6:37-38, 41-42) </div>
<div class='c'>7</div>
<div class='p'>
<span class='v MT7_1' data-id='MT7_1'>
<span class='verse1 v-num v-1'>1&nbsp;</span>“നിങ്ങള്‍ മറ്റുള്ളവരെ വിധിക്കാതിരുന്നാല്‍ ദൈവം നിങ്ങളെയും വിധിക്കില്ല. </span>
<span class='v MT7_2' data-id='MT7_2'><span class='v-num v-2'>2&nbsp;</span>നിങ്ങള്‍ മറ്റുള്ളവരെ വിധിച്ചാല്‍ അതേപോലെ തന്നെ ദൈവം നിങ്ങളെയും വിധിക്കും. നിങ്ങള്‍ മറ്റുള്ളവര്‍ക്കു നല്‍കുന്ന മാപ്പ് നിങ്ങള്‍ക്കും ലഭിക്കും. </span></div>
<div class='p'>
<span class='v MT7_3' data-id='MT7_3'><span class='v-num v-3'>3&nbsp;</span>“നിങ്ങളുടെ കണ്ണില്‍ കിടക്കുന്ന കോല്‍ കാണാതെ നിങ്ങളുടെ സഹോദരന്‍റെ കണ്ണിലെ കരട് കാണുന്നതെന്ത്? </span>
<span class='v MT7_4' data-id='MT7_4'><span class='v-num v-4'>4&nbsp;</span>‘ഞാന്‍ നിന്‍റെ കണ്ണിലെ കരട് എടുക്കട്ടെ എന്ന് അയാളോടു ചോദിക്കുന്നതെന്തുകൊണ്ട്? ആദ്യം സ്വയം നോക്കുക. </span>
<span class='v MT7_5' data-id='MT7_5'><span class='v-num v-5'>5&nbsp;</span>നിങ്ങളുടെ സ്വന്തം കണ്ണിലെ ആ കോല്‍ എടുത്തുകളയുക. അപ്പോള്‍ നിനക്കു സഹോദരന്‍റെ കണ്ണില്‍നിന്ന് കരട് എടുത്തുകളയുവാന്‍ വ്യക്തമായി കാണാനാവും. </span></div>
<div class='p'>
<span class='v MT7_6' data-id='MT7_6'><span class='v-num v-6'>6&nbsp;</span>“വിശുദ്ധമായവ നായ്ക്കെറിഞ്ഞു കൊടുക്കരുത്. അവ തിരിഞ്ഞു നിങ്ങളെ ആക്രമിച്ചു തുണ്ടുതുണ്ടുകളാക്കും. നിങ്ങളുടെ മുത്തുകള്‍ പന്നികള്‍ക്കെറിഞ്ഞു കൊടുക്കരുത്. അവ അത് ചവിട്ടിമെതിക്കും. </span></div>
<div class='s'>ആവശ്യമുള്ളതു നിരന്തരം ചോദിക്കുക </div>
<div class='r'>(ലൂക്കൊ. 11:9-13) </div>
<div class='p'>
<span class='v MT7_7' data-id='MT7_7'><span class='v-num v-7'>7&nbsp;</span>“നിരന്തരം ചോദിക്കുക, ദൈവം നിങ്ങള്‍ക്കു തരും. നിരന്തരം അന്വേഷിക്കുക, നിങ്ങള്‍ കണ്ടെത്തും. നിരന്തരം മുട്ടുക, വാതില്‍ നിങ്ങള്‍ക്കായി തുറക്കപ്പെടും. </span>
<span class='v MT7_8' data-id='MT7_8'><span class='v-num v-8'>8&nbsp;</span>അതെ നിരന്തരം ചോദിക്കുന്നവന് കിട്ടും. ഒരുവന്‍ തുടര്‍ച്ചയായി അന്വേഷിച്ചാല്‍ അവന്‍ കണ്ടെത്തും. തുടര്‍ച്ചയായി മുട്ടുന്നവനു വാതില്‍ തുറക്കപ്പെടും. </span></div>
<div class='p'>
<span class='v MT7_9' data-id='MT7_9'><span class='v-num v-9'>9&nbsp;</span>“നിങ്ങളിലാര്‍ക്കെങ്കിലുമൊക്കെ പുത്രന്മാരുണ്ടല്ലോ. നിങ്ങളുടെ മകന്‍ അപ്പം ചോദിച്ചാല്‍ നിങ്ങള്‍ അവനു കല്ലു കൊടുക്കുമോ? ഇല്ല! </span>
<span class='v MT7_10' data-id='MT7_10'><span class='v-num v-10'>10&nbsp;</span>അഥവാ അവന്‍ ഒരു മീന്‍ ചോദിച്ചാല്‍ നിങ്ങളവനു പാന്പിനെ കൊടുക്കുമോ? ഇല്ല! </span>
<span class='v MT7_11' data-id='MT7_11'><span class='v-num v-11'>11&nbsp;</span>നിങ്ങള്‍ ദൈവത്തെപ്പോലെയല്ല; ദുഷ്ടരാണ്. എങ്കിലും നിങ്ങള്‍ക്കു പോലുമറിയാം സ്വന്തം കുഞ്ഞുങ്ങള്‍ക്കു നല്ലതേ കൊടുക്കാവൂ എന്ന്. അപ്പോള്‍ സ്വര്‍ഗ്ഗസ്ഥനായ നിങ്ങളുടെ പിതാവ് തന്നോട് ചോദിക്കുന്നവര്‍ക്ക് നല്ല ദാനങ്ങളെത്തന്നെ കൊടുക്കുമെന്നതിനു സംശയം വേണ്ട. </span></div>
<div class='s'>ഏറ്റവും പ്രധാന നിയമം </div>
<div class='p'>
<span class='v MT7_12' data-id='MT7_12'><span class='v-num v-12'>12&nbsp;</span>“മറ്റുള്ളവര്‍ നിങ്ങളോട് എങ്ങനെ പെരുമാറണമെന്ന് നിങ്ങള്‍ കരുതുന്നുവോ അതുപോലെ അവരോടും പെരുമാറുക. മോശെയുടെ ന്യായപ്രമാണത്തിന്‍റെയും പ്രവാചകരുടെ ഉപദേശങ്ങളുടെയും അര്‍ത്ഥമാണിത്. </span></div>
<div class='s'>സ്വര്‍ഗ്ഗത്തിലേക്കുള്ള വഴിയും നരകത്തിലേക്കുള്ള വഴിയും </div>
<div class='r'>(ലൂക്കൊ. 13:24) </div>
<div class='p'>
<span class='v MT7_13' data-id='MT7_13'><span class='v-num v-13'>13&nbsp;</span>“ഇടുങ്ങിയ വാതിലിലൂടെ പ്രവേശിക്കുക. കാരണം അതു സ്വര്‍ഗ്ഗത്തിലേക്കുള്ള വാതിലാണ്. നരകത്തിലേക്കുള്ള വാതില്‍ വീതിയേറിയതാണ്. അധികംപേരും ആ വഴി പോകുന്നു. </span>
<span class='v MT7_14' data-id='MT7_14'><span class='v-num v-14'>14&nbsp;</span>എന്നാല്‍ ജീവനിലേക്കുള്ള വഴി ഇടുങ്ങിയതാണ്. അതു വളരെ ദുര്‍ഗ്ഗമവുമാണ്. ചിലര്‍ മാത്രമേ അതു കണ്ടെത്തുന്നുള്ളൂ. </span></div>
<div class='s'>മറ്റുള്ളവരുടെ ചെയ്തികള്‍ ശ്രദ്ധിക്കുക </div>
<div class='r'>(ലൂക്കൊ. 6:43-44; 13:25-27) </div>
<div class='p'>
<span class='v MT7_15' data-id='MT7_15'><span class='v-num v-15'>15&nbsp;</span>“കള്ളപ്രവാചകന്മാരെ സൂക്ഷിക്കുക. അവര്‍ ആടിന്‍റെ വേഷത്തില്‍ നിങ്ങളെ സമീപിക്കും. എന്നാലവര്‍ യഥാര്‍ത്ഥത്തില്‍ ചെന്നായ്ക്കളെപ്പോലെ അപകടകാരികളാണ്. </span>
<span class='v MT7_16' data-id='MT7_16'><span class='v-num v-16'>16&nbsp;</span>അവരുടെ പ്രവര്‍ത്തികള്‍കൊണ്ട് നിങ്ങളവരെ മനസ്സിലാക്കും. ചീത്തയാളുകളൊരിക്കലും നന്മ ചെയ്യില്ല. മുള്‍പ്പടര്‍പ്പില്‍ മുന്തിരി ഉണ്ടാകാത്തതുപോലെ, ഞെരിഞ്ഞിലില്‍ നിന്ന് അത്തിപ്പഴമുണ്ടാകാറില്ല. </span>
<span class='v MT7_17' data-id='MT7_17'><span class='v-num v-17'>17&nbsp;</span>അതുപോലെ, നല്ല വൃക്ഷങ്ങള്‍ നല്ല ഫലം തരും. ചീത്ത വൃക്ഷങ്ങള്‍ ചീത്തഫലവും. </span>
<span class='v MT7_18' data-id='MT7_18'><span class='v-num v-18'>18&nbsp;</span>ഒരു നല്ല വൃക്ഷം ദുഷിച്ച ഫലമുണ്ടാക്കില്ല. ദുഷിച്ച വൃക്ഷം നല്ല ഫലവുമുണ്ടാക്കില്ല. </span>
<span class='v MT7_19' data-id='MT7_19'><span class='v-num v-19'>19&nbsp;</span>നല്ല ഫലമുണ്ടാക്കാത്ത വൃക്ഷങ്ങളെല്ലാം വെട്ടി തീയിലെറിയപ്പെടും. </span>
<span class='v MT7_20' data-id='MT7_20'><span class='v-num v-20'>20&nbsp;</span>അവരുണ്ടാക്കുന്ന ഫലങ്ങളെക്കൊണ്ട് നിങ്ങള്‍ ഈ കള്ളപ്രവാചകരെ മനസ്സിലാക്കും. </span></div>
<div class='p'>
<span class='v MT7_21' data-id='MT7_21'><span class='v-num v-21'>21&nbsp;</span>“ഞാനവരുടെ കര്‍ത്താവാണെന്നു പറയുന്നവരെല്ലാം സ്വര്‍ഗ്ഗരാജ്യത്തില്‍ പ്രവേശിക്കില്ല. സ്വര്‍ഗ്ഗസ്ഥനായ എന്‍റെ പിതാവിന്‍റെ ഇഷ്ടമനുസരിച്ചു ചെയ്യുന്നവര്‍ മാത്രമേ സ്വര്‍ഗ്ഗരാജ്യത്തില്‍ പ്രവേശിക്കൂ. </span>
<span class='v MT7_22' data-id='MT7_22'><span class='v-num v-22'>22&nbsp;</span>അവസാന ദിവസം പലരും എന്നോടു പറയും, ‘കര്‍ത്താവേ, ഞങ്ങള്‍ നിനക്കായി പ്രസംഗിച്ചില്ലേ? നിനക്കായി ഭൂതങ്ങളെ ഒഴിപ്പിക്കുകയും നിരവധി വീര്യപ്രവര്‍ത്തികള്‍ പ്രവര്‍ത്തിക്കുകയും ചെയ്തില്ലേ?’ </span>
<span class='v MT7_23' data-id='MT7_23'><span class='v-num v-23'>23&nbsp;</span>അപ്പോള്‍ അവരോടു വ്യക്തമായി പറയും. ‘എന്‍റെ സമീപത്തുനിന്ന് കടന്നുപോകൂ. നിങ്ങള്‍ അധര്‍മ്മം പ്രവര്‍ത്തിക്കുന്നവരാണ്. ഞാന്‍ നിങ്ങളെ ഒരിക്കലും അറിഞ്ഞിട്ടില്ല.’ </span></div>
<div class='s'>വിവേകശാലിയും വിഡ്ഢിയും </div>
<div class='r'>(ലൂക്കൊ. 6:47-49) </div>
<div class='p'>
<span class='v MT7_24' data-id='MT7_24'><span class='v-num v-24'>24&nbsp;</span>“ഞാന്‍ ഈ പറയുന്നതെല്ലാം കേള്‍ക്കുകയും അനുസരിക്കുകയും ചെയ്യുന്നവന്‍ ബുദ്ധിമാനെപ്പോലെയാണ്. അവന്‍ പാറയില്‍ തന്‍റെ വീടു പണിതു. </span>
<span class='v MT7_25' data-id='MT7_25'><span class='v-num v-25'>25&nbsp;</span>മഴയും വെള്ളപ്പൊക്കവുമുണ്ടായി. വീടിനുമേല്‍ കാറ്റടിച്ചു. പക്ഷേ ആ വീട് വീണില്ല. എന്തെന്നാല്‍ അതു പാറമേല്‍ പണിതിരിക്കുന്നു. </span></div>
<div class='p'>
<span class='v MT7_26' data-id='MT7_26'><span class='v-num v-26'>26&nbsp;</span>“എന്നാല്‍ ഞാന്‍ പറയുന്നതു കേട്ടിട്ടും അനുസരിക്കാത്തവര്‍ വിഡ്ഢിയെപ്പോലെയാണ്. അവന്‍ മണലില്‍ വീടു പണിതു. </span>
<span class='v MT7_27' data-id='MT7_27'><span class='v-num v-27'>27&nbsp;</span>മഴയും വെള്ളപ്പൊക്കവുമുണ്ടായപ്പോള്‍ കാറ്റടിച്ച് അവന്‍റെ വീട് വലിയ ശബ്ദത്തോടെ നിലത്തു വീണു.” </span></div>
<div class='p'>
<span class='v MT7_28' data-id='MT7_28'><span class='v-num v-28'>28&nbsp;</span>യേശു ഇതെല്ലാം പറഞ്ഞു കഴിഞ്ഞപ്പോള്‍ ജനങ്ങള്‍ അവന്‍റെ ഉപദേശത്തില്‍ അത്ഭുതപ്പെട്ടു. </span>
<span class='v MT7_29' data-id='MT7_29'><span class='v-num v-29'>29&nbsp;</span>യേശു പഠിപ്പിച്ചത് അവരുടെ ശാസ്ത്രിമാരെപ്പോലെയല്ല. യേശു പഠിപ്പിച്ചത് അധികാരമുള്ളവനെപ്പോലെയായിരുന്നു. </span></div></div>
</body></html>
