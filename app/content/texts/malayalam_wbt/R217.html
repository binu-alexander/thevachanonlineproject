<!DOCTYPE html>
<html><head>
<link href='../../../build/mobile.css' rel='stylesheet' />
<link href='haiola.css' rel='stylesheet' /><meta charset='UTF-8' /><title> 2 ദിനവൃത്താന്തം:17</title></head><body dir="ltr">
<div class='chapter section R217 mal-wbtc MAL R2 Gentium' dir='ltr' data-id='R217' data-nextid='R218' data-previd='R216' lang='MAL'> 
<div class='s'>യെഹോശാഫാത്ത് യെഹൂദയിലെ രാജാവ് </div>
<div class='c'>17</div>
<div class='p'>
<span class='v R217_1' data-id='R217_1'>
<span class='verse1 v-num v-1'>1&nbsp;</span>ആസയുടെ സ്ഥാനത്ത് യെഹൂദയില്‍ യെഹോശാഫാത്ത് പുതിയ രാജാവായി. ആസയുടെ പുത്രനായിരുന്നു അയാള്‍. യെഹോശാഫാത്ത് യെഹൂദയെ യിസ്രായേലിനെതിരെ യുദ്ധം ചെയ്യുവാന്‍ മതിയായ ശക്തിയാക്കി മാറ്റി. </span>
<span class='v R217_2' data-id='R217_2'><span class='v-num v-2'>2&nbsp;</span>യെഹൂദയിലെ പട്ടണങ്ങളില്‍ അയാള്‍ സൈനികസംഘങ്ങളെ വിന്യസിച്ച് അവിടങ്ങളെ ദുര്‍ഗ്ഗങ്ങളാക്കി. യെഹോശാഫാത്ത് തന്‍റെ പിതാവായ ആസാ പിടിച്ചെടുത്ത എഫ്രയീമിലെ പട്ടണങ്ങളിലും യെഹൂദയിലും കോട്ടകള്‍ നിര്‍മ്മിച്ചു. </span></div>
<div class='p'>
<span class='v R217_3' data-id='R217_3'><span class='v-num v-3'>3&nbsp;</span>ചെറുപ്പകാലത്ത് തന്‍റെ പൂര്‍വ്വികനായ ദാവീദു ചെയ്ത സദ്പ്രവൃത്തികള്‍ യെഹോശാഫാത്ത് ചെയ്തതിനാല്‍ യഹോവ യഹോശാഫാത്തിനോടൊപ്പമായിരുന്നു. ബാല്‍വിഗ്രഹങ്ങളെ യെഹോശാഫാത്ത് പിന്തുടര്‍ന്നില്ല. </span>
<span class='v R217_4' data-id='R217_4'><span class='v-num v-4'>4&nbsp;</span>തന്‍റെ പൂര്‍വ്വികര്‍ പിന്തുടര്‍ന്ന ദൈവത്തെ യെഹോശാഫാത്ത് തേടി. ദൈവത്തിന്‍റെ കല്പനകള്‍ അയാള്‍ അനുസരിച്ചു. യിസ്രായേലുകാരുടേതുപോലെയുള്ള ജീവിതമായിരുന്നില്ല അയാള്‍ നയിച്ചത്. </span>
<span class='v R217_5' data-id='R217_5'><span class='v-num v-5'>5&nbsp;</span>യഹോവ യെഹോശാഫാത്തിനെ യെഹൂദയ്ക്കുമേല്‍ കരുത്തനായൊരു രാജാവാക്കി. എല്ലാ യെഹൂദക്കാരും യെഹോശാഫാത്തിന് കാഴ്ചവസ്തുക്കള്‍ കൊണ്ടുവന്നു. അങ്ങനെ യെഹോശാഫാത്തിനു ധാരാളം സന്പത്തും ബഹുമതിയും ഉണ്ടായി. </span>
<span class='v R217_6' data-id='R217_6'><span class='v-num v-6'>6&nbsp;</span>യഹോവയുടെ വഴികളില്‍ യെഹോശാഫാത്തിന്‍റെ ഹൃദയം ആഹ്ളാദം കണ്ടെത്തി. യെഹൂദയിലെ ഉന്നതസ്ഥലങ്ങളും അശേരാതൂണുകളും യെഹോശാഫാത്ത് എടുത്തുമാറ്റി. </span></div>
<div class='p'>
<span class='v R217_7' data-id='R217_7'><span class='v-num v-7'>7&nbsp;</span>തന്‍റെ നേതാക്കളെ യെഹോശാഫാത്ത് യെഹൂദകയിലെ പട്ടണങ്ങളില്‍ പഠിപ്പിക്കുവാനായച്ചു. യെഹോശാഫാത്തിന്‍റെ മൂന്നാം വര്‍ഷത്തിലായിരുന്നു അത്. ബെന്‍-ഹയീല്‍, ഓബദ്യാവ്, സെഖര്യാവ്, നെഥനയേല്‍, മീഖാ എന്നിവരായിരുന്നു അത്. </span>
<span class='v R217_8' data-id='R217_8'><span class='v-num v-8'>8&nbsp;</span>ഈ നേതാക്കളോടൊപ്പം ലേവ്യരേയും യെഹോശാഫാത്ത് അയച്ചു. ശെമയ്യാവ്, നെഥന്യാവ്, സെബദ്യാവ്, അസായേല്‍, ശെമീരാമോത്ത്, യെഹോനാഥാന്‍, അദോനീയാവ്, തോബീയാവ് എന്നിവരായിരുന്നു ആ ലേവ്യര്‍. എലീശാമാ, യെഹോരാം എന്നീ പുരോഹിതരെയും യെഹോശാഫാത്ത് അയച്ചു. </span>
<span class='v R217_9' data-id='R217_9'><span class='v-num v-9'>9&nbsp;</span>ആ നേതാക്കളും ലേവ്യരും പുരോഹിതന്മാരും യെഹൂദക്കാരെ പഠിപ്പിച്ചു. ‘യഹോവയുടെ നിയമപുസ്തകം’ അവരുടെ കൈയിലുണ്ടായിരുന്നു. യെഹൂദയിലെ എല്ലാ പട്ടണങ്ങളിലൂടെയും പോയി അവര്‍ ജനങ്ങളെ പഠിപ്പിച്ചു. </span></div>
<div class='p'>
<span class='v R217_10' data-id='R217_10'><span class='v-num v-10'>10&nbsp;</span>യെഹൂദയുടെ അയല്‍രാഷ്ട്രങ്ങള്‍ യഹോവയെ ഭയന്നിരുന്നു. അതുകൊണ്ടാണ് അവര്‍ യെഹോശാഫാത്തിനെതിരെ ഒരു യുദ്ധം ആരംഭിക്കാത്തത്. </span>
<span class='v R217_11' data-id='R217_11'><span class='v-num v-11'>11&nbsp;</span>ഫെലിസ്ത്യരില്‍ ചിലര്‍ യെഹോശാഫാത്തിന് കാഴ്ചവസ്തുക്കള്‍ കൊണ്ടുവന്നു. യെഹോശാഫാത്ത് അതിശക്തനായ ഒരു രാജാവാണെന്നറിയാമായിരുന്നതിനാല്‍ അവര്‍ അദ്ദേഹത്തിന് വെള്ളിയും കൊണ്ടുകൊടുത്തു. ചില അരാബ്യര്‍ ആട്ടിന്‍പറ്റങ്ങളെ അദ്ദേഹത്തിനു കാഴ്ചവെച്ചു. ഏഴായിരത്തിയെഴുന്നൂറു കോലാടുകളെയും ഏഴായിരത്തിയെഴുന്നൂറ് ആണാടുകളെയും അവര്‍ കൊണ്ടുവന്നു. </span></div>
<div class='p'>
<span class='v R217_12' data-id='R217_12'><span class='v-num v-12'>12&nbsp;</span>യെഹോശാഫാത്ത് കൂടുതല്‍ കൂടുതല്‍ ശക്തനായി. അദ്ദേഹം യെഹൂദയില്‍ കോട്ടകളും കലവറപ്പട്ടണങ്ങളും നിര്‍മ്മിച്ചു. </span>
<span class='v R217_13' data-id='R217_13'><span class='v-num v-13'>13&nbsp;</span>ധാരാളം വിഭവങ്ങള്‍ അദ്ദേഹം ഈ കലവറപ്പട്ടണങ്ങളില്‍ സൂക്ഷിച്ചു. പരിശീലനം ലഭിച്ച ഭടന്മാരെ യെഹോശാഫാത്ത് യെരൂശലേമില്‍ സൂക്ഷിച്ചു. </span>
<span class='v R217_14' data-id='R217_14'><span class='v-num v-14'>14&nbsp;</span>ആ ഭടന്മാരുടെ പേര് ഗോത്രം തിരിച്ചുള്ള പട്ടികയായി സൂക്ഷിച്ചിരുന്നു. യെരൂശലേമിലുള്ള ആ ഭടന്മാരുടെ പട്ടിക: </span></div>
<div class='p'>
<span class='v R217_14' data-id='R217_14'>യെഹൂദയുടെ ഗോത്രത്തില്‍നിന്നും ഇവരായിരുന്നു ശതാധിപന്മാര്‍: മൂന്നുലക്ഷം ഭടന്മാരുടെ ശതാധിപനായ അദ്നാഹ്. </span>
<span class='v R217_15' data-id='R217_15'><span class='v-num v-15'>15&nbsp;</span>രണ്ടുലക്ഷത്തിയെണ്‍പതിനായിരം ഭടന്മാരുടെ ശതാധിപനായ യെഹോഹാനാന്‍. </span>
<span class='v R217_16' data-id='R217_16'><span class='v-num v-16'>16&nbsp;</span>രണ്ടുലക്ഷം ഭടന്മാരുടെ ശതാധിപനായ അമസ്യാവ്. യഹോവയുടെ ദാസനായി സ്വയം അര്‍പ്പിക്കുന്നതില്‍ അമസ്യാവ് സന്തോഷവാനായിരുന്നു. </span></div>
<div class='p'>
<span class='v R217_17' data-id='R217_17'><span class='v-num v-17'>17&nbsp;</span>ബെന്യാമീന്‍ഗോത്രത്തില്‍നിന്നും ഇവരായിരുന്നു ശതാധിപന്മാര്‍: അന്പുംവില്ലും പരിചകളും ഉപയോഗിച്ചിരുന്ന രണ്ടുലക്ഷം ഭടന്മാരുള്ള എല്യാദാ. എല്യാദാധൈര്യശാലിയായ ഒരു ഭടനായിരുന്നു. </span>
<span class='v R217_18' data-id='R217_18'><span class='v-num v-18'>18&nbsp;</span>യെഹോസാബൊദിന് യുദ്ധസന്നദ്ധരായ ഒരു ലക്ഷത്തിയെണ്‍പതിനായിരം ഭടന്മാരുണ്ടായിരുന്നു. </span>
<span class='v R217_19' data-id='R217_19'><span class='v-num v-19'>19&nbsp;</span>ആ ഭടന്മാരെല്ലാം യെഹോശാഫാത്തുരാജാവിനെ സേവിച്ചു. രാജാവിന് യെഹൂദാരാജ്യത്തെന്പാടുമുള്ള കോട്ടകളില്‍ മറ്റു ഭടന്മാരുമുണ്ടായിരുന്നു. </span></div></div>
</body></html>
