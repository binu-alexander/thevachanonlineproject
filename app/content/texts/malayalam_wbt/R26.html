<!DOCTYPE html>
<html><head>
<link href='../../../build/mobile.css' rel='stylesheet' />
<link href='haiola.css' rel='stylesheet' /><meta charset='UTF-8' /><title> 2 ദിനവൃത്താന്തം:6</title></head><body dir="ltr">
<div class='chapter section R26 mal-wbtc MAL R2 Gentium' dir='ltr' data-id='R26' data-nextid='R27' data-previd='R25' lang='MAL'> 
<div class='c'>6</div>
<div class='p'>
<span class='v R26_1' data-id='R26_1'>
<span class='verse1 v-num v-1'>1&nbsp;</span>അപ്പോള്‍ ശലോമോന്‍ പറഞ്ഞു, “താന്‍ ഇരുണ്ടമേഘത്തില്‍ വസിക്കുമെന്ന് യഹോവ പറഞ്ഞിരിക്കുന്നു. </span>
<span class='v R26_2' data-id='R26_2'><span class='v-num v-2'>2&nbsp;</span>യഹോവേ, അങ്ങയ്ക്കു വസിക്കാന്‍ ഞാനൊരാലയം പണിതിരിക്കുന്നു, നിനക്ക് എന്നെന്നേക്കും വസിക്കാനൊരിടം!” </span></div>
<div class='s'>ശലോമോന്‍റെ പ്രസംഗം </div>
<div class='p'>
<span class='v R26_3' data-id='R26_3'><span class='v-num v-3'>3&nbsp;</span>ശലോമോന്‍രാജാവ് തിരിഞ്ഞുനിന്ന് തനിക്കുമുന്പിലുള്ള മുഴുവന്‍ യിസ്രായേലുകാരെയും അനുഗ്രഹിച്ചു. </span>
<span class='v R26_4' data-id='R26_4'><span class='v-num v-4'>4&nbsp;</span>ശലോമോന്‍ പറഞ്ഞു, “യിസ്രായേലിന്‍റെ ദൈവമാകുന്ന യഹോവ വാഴ്ത്തപ്പെടട്ടെ! എന്‍റെ പിതാവായ ദാവീദിനോടു സംസാരിച്ചപ്പോള്‍ നല്‍കിയ വാഗ്ദാനം യഹോവ പാലിച്ചിരിക്കുന്നു. യഹോവ പറഞ്ഞത് ഇതാകുന്നു: </span>
<span class='v R26_5' data-id='R26_5'><span class='v-num v-5'>5&nbsp;</span>‘എന്‍റെ ജനതയെ ഈജിപ്തില്‍നിന്നും മോചിപ്പിച്ചതിനുശേഷം ഇന്നുവരെ എനിക്കു വസിക്കുന്നതിനൊരു വസതി പണിയുവാന്‍ ഒരു ഗോത്രക്കാരില്‍നിന്നും ഒരു നഗരവും തെരഞ്ഞെടുത്തില്ല. എന്‍റെ ജനതയായ യിസ്രായേലുകാരെ നയിക്കുന്നതിന് ഞാനൊരാളെയും തെരഞ്ഞെടുത്തില്ല. </span>
<span class='v R26_6' data-id='R26_6'><span class='v-num v-6'>6&nbsp;</span>എന്നാലിപ്പോള്‍ യെരൂശലേമിനെ ഞാന്‍ എന്‍റെ നാമത്തിനുള്ള സ്ഥലമായി തെരഞ്ഞെടുത്തിരിക്കുന്നു. എന്‍റെ ജനമായ യിസ്രായേലിനെ നയിക്കാന്‍ ദാവീദിനെയും ഞാന്‍ തെരഞ്ഞെടുത്തിരിക്കുന്നു.’ </span></div>
<div class='p'>
<span class='v R26_7' data-id='R26_7'><span class='v-num v-7'>7&nbsp;</span>“യിസ്രായേലിന്‍റെ ദൈവമാകുന്ന യഹോവയുടെ നാമത്തില്‍ ഒരു ആലയം പണിയുവാന്‍ എന്‍റെ പിതാവായ ദാവീദ് ആഗ്രഹിച്ചു. </span>
<span class='v R26_8' data-id='R26_8'><span class='v-num v-8'>8&nbsp;</span>എന്നാല്‍ യഹോവ എന്‍റെ പിതാവിനോടു പറഞ്ഞു, ‘ദാവീദേ, എന്‍റെ നാമത്തിലൊരു ആലയം പണിയണമെന്നു നിനക്കു തോന്നിയതു നന്നായി. </span>
<span class='v R26_9' data-id='R26_9'><span class='v-num v-9'>9&nbsp;</span>പക്ഷേ നിനക്ക് ആലയം പണിയാനാവില്ല. എന്നാല്‍ നിന്‍റെ പുത്രന്‍ എന്‍റെ നാമത്തില്‍ ആലയം പണിയും.’ </span>
<span class='v R26_10' data-id='R26_10'><span class='v-num v-10'>10&nbsp;</span>ഇപ്പോള്‍, യഹോവ താന്‍ ചെയ്യുമെന്ന് പ്രഖ്യാപിച്ചതു ചെയ്തിരിക്കുന്നു. എന്‍റെ പിതാവിന്‍റെ സ്ഥാനത്ത് ഞാനാണ് പുതിയ രാജാവ്. ദാവീദായിരുന്നു എന്‍റെ പിതാവ്. ഇപ്പോള്‍ ഞാനാകുന്നു യിസ്രായേല്‍രാജാവ്. യഹോവയുടെ വാഗ്ദാനവും അതായിരുന്നു. യിസ്രായേലിന്‍റെ ദൈവമാകുന്ന യഹോവയുടെ നാമത്തിന് ഞാന്‍ ആലയം പണിതിരിക്കുന്നു. </span>
<span class='v R26_11' data-id='R26_11'><span class='v-num v-11'>11&nbsp;</span>സാക്ഷ്യപെട്ടകം ഞാന്‍ ആലയത്തില്‍ വച്ചു. യഹോവയുടെ കരാര്‍ സാക്ഷ്യപെട്ടകത്തിലാണ് സൂക്ഷിച്ചിരിക്കുന്നത്. യിസ്രായേല്‍ജനതയുമായി യഹോവയുണ്ടാക്കിയതാണ് ആ കരാര്‍.” </span></div>
<div class='s'>ശലോമോന്‍റെ പ്രാര്‍ത്ഥന </div>
<div class='p'>
<span class='v R26_12' data-id='R26_12'><span class='v-num v-12'>12&nbsp;</span>ശലോമോന്‍ യഹോവയുടെ യാഗപീഠത്തിനുമുന്പില്‍ നിന്നു. അവിടെ കൂടിയിരുന്ന മുഴുവന്‍ യിസ്രായേലുകാരുടെയും മുന്പിലായിരുന്നു അദ്ദേഹം നിന്നത്. അനന്തരം ശലോമോന്‍ തന്‍റെ കൈകള്‍വിരിച്ചു. </span>
<span class='v R26_13' data-id='R26_13'><span class='v-num v-13'>13&nbsp;</span>ശലോമോന്‍ വെങ്കലംകൊണ്ട് അഞ്ചുമുഴം നീളവും അഞ്ചുമുഴം വീതിയും മൂന്നുമുഴം ഉയരവുമുള്ള ഒരു പീഠമുണ്ടാക്കി പുറമുറ്റത്തിന്‍റെ നടുവില്‍ വച്ചു. എന്നിട്ടദ്ദേഹം പീഠത്തിന്മേല്‍ കയറി അവിടെ കൂടിയിരുന്ന മുഴുവന്‍ യിസ്രായേലുകാരുടെയും മുന്പില്‍ മുട്ടുകുത്തി. ശലോമോന്‍ തന്‍റെ കൈകള്‍ ആകാശത്തേക്കുയര്‍ത്തി. </span>
<span class='v R26_14' data-id='R26_14'><span class='v-num v-14'>14&nbsp;</span>ശലോമോന്‍ പറഞ്ഞു: </span></div>
<div class='p'>
<span class='v R26_14' data-id='R26_14'>“യിസ്രായേലിന്‍റെ ദൈവമാകുന്ന യഹോവേ, അങ്ങയെപ്പോലൊരു ദൈവം സ്വര്‍ഗ്ഗത്തിലോ ഭൂമിയിലോ ഇല്ല. അങ്ങ് അങ്ങയുടെ സ്നേഹത്തിന്‍റെയും കാരുണ്യത്തിന്‍റെയും കരാര്‍ പാലിക്കുന്നു. പൂര്‍ണ്ണമനസ്സാലെ നിന്നെ അനുസരിക്കുകയും നേരായി ജീവിക്കുകയും ചെയ്യുന്ന നിന്‍റെ ദാസന്മാരോടു നീ വാഗ്ദാനം പാലിക്കുന്നു. </span>
<span class='v R26_15' data-id='R26_15'><span class='v-num v-15'>15&nbsp;</span>അങ്ങയുടെ ദാസനായ ദാവീദിനോടു നീ വാക്കു പാലിച്ചു. ദാവീദ് എന്‍റെ പിതാവായിരുന്നു. നീ നിന്‍റെ വായ്കൊണ്ടു വാഗ്ദാനം ചെയ്തു. ഇന്നു നീ നിന്‍റെ കൈകളാല്‍ ആ വാഗ്ദാനം നടപ്പാക്കി. </span>
<span class='v R26_16' data-id='R26_16'><span class='v-num v-16'>16&nbsp;</span>യിസ്രായേലിന്‍റെ ദൈവമാകുന്ന യഹോവേ, അങ്ങയുടെ ദാസനായ ദാവീദിനോടു ചെയ്ത വാഗ്ദാനം നിറവേറ്റിയാലും. അങ്ങയുടെ വാഗ്ദാനം ഇതായിരുന്നു: അങ്ങു പറഞ്ഞു, ‘ദാവീദേ, നിന്‍റെ കുടുംബത്തില്‍ നിന്നൊരുവന്‍ എന്‍റെ മുന്പില്‍ യിസ്രായേലിന്‍റെ സിംഹാസനത്തില്‍ ഇരിക്കാനില്ലാതാവുകയില്ല. നിന്‍റെ പുത്രന്മാര്‍ നേരായ കര്‍മ്മം ചെയ്താലേ അങ്ങനെ വരൂ. എന്‍റെ നിയമം നീ അനുസരിച്ചതുപോലെ അവരും എന്‍റെ നിയമം അനുസരിക്കണം.’ </span>
<span class='v R26_17' data-id='R26_17'><span class='v-num v-17'>17&nbsp;</span>യിസ്രായേലിന്‍റെ ദൈവമാകുന്ന യഹോവേ, അങ്ങയുടെ വാഗ്ദാനം നിറവേറ്റിയാലും. അങ്ങ് ഈ വാക്കുകള്‍ ദാവീദിനോടരുളയതാണല്ലോ. </span></div>
<div class='p'>
<span class='v R26_18' data-id='R26_18'><span class='v-num v-18'>18&nbsp;</span>“ദൈവമേ, അങ്ങ് യഥാര്‍ത്ഥത്തില്‍ ഭൂമിയില്‍ മനുഷ്യരോടൊപ്പം വസിക്കുന്നില്ലെന്നു ഞങ്ങള്‍ക്കറിയാം. സ്വര്‍ഗ്ഗത്തിനോ അത്യുന്നതസ്വര്‍ഗ്ഗത്തിനോ നിന്നെ ഉള്‍ക്കൊള്ളാനാവില്ല! ഞാന്‍ നിര്‍മ്മിച്ച ഈ ആലയത്തിനും നിന്നെ ഉള്‍ക്കൊള്ളാനാവില്ലെന്ന് ഞങ്ങള്‍ക്കറിയാം! </span>
<span class='v R26_19' data-id='R26_19'><span class='v-num v-19'>19&nbsp;</span>എന്നാല്‍ എന്‍റെ പ്രാര്‍ത്ഥനയ്ക്കും കാരുണ്യത്തിനു വേണ്ടിയുള്ള യാചനയ്ക്കും കാതോര്‍ത്താലും. എന്‍റെ ദൈവമാകുന്ന യഹോവേ, എന്‍റെ നിലവിളി കേള്‍ക്കേണമേ! എന്‍റെ പ്രാര്‍ത്ഥനയും കേട്ടാലും! ഞാനങ്ങയുടെ ദാസനാകുന്നു. </span>
<span class='v R26_20' data-id='R26_20'><span class='v-num v-20'>20&nbsp;</span>രാത്രിയും പകലും ഈ ആലയത്തിനുമേല്‍ അങ്ങയുടെ ദൃഷ്ടിയുണ്ടാകണമേ. നിന്‍റെ നാമം ഈ സ്ഥലത്തുസ്ഥാപിക്കുമെന്ന് നീ വാഗ്ദാനം ചെയ്തിരുന്നു. ഈ ആലയത്തിലേക്കു നോക്കി ഞാന്‍ നടത്തുന്ന പ്രാര്‍ത്ഥനകള്‍ അങ്ങു കേള്‍ക്കേണമേ. </span>
<span class='v R26_21' data-id='R26_21'><span class='v-num v-21'>21&nbsp;</span>എന്‍റെയും അങ്ങയുടെ യിസ്രായേല്‍ജനതയുടെയും പ്രാര്‍ത്ഥന കേള്‍ക്കേണമേ. ഈ ആലയത്തെ നോക്കി ഞങ്ങള്‍ നടത്തുന്ന പ്രാര്‍ത്ഥനകള്‍ കേള്‍ക്കേണമേ. അങ്ങയുടെ വാസസ്ഥലമായ സ്വര്‍ഗ്ഗത്തിലിരുന്നു കേള്‍ക്കേണമേ. ഞങ്ങളുടെ പ്രാര്‍ത്ഥന കേള്‍ക്കുന്പോള്‍ ഞങ്ങളോടു പൊറുക്കുകയും ചെയ്യേണമേ. </span></div>
<div class='p'>
<span class='v R26_22' data-id='R26_22'><span class='v-num v-22'>22&nbsp;</span>“ഒരാള്‍ മറ്റൊരാളോടു തെറ്റു ചെയ്തതായി ആരോപിക്കപ്പെട്ടേക്കാം. അങ്ങനെ ഉണ്ടായാല്‍ ആരോപിതനായവന്‍ തന്‍റെ നിരപരാധിത്വം തെളിയിക്കാന്‍ അങ്ങയുടെ നാമത്തില്‍ സത്യം ചെയ്യും. ആലയത്തില്‍ അങ്ങയുടെ യാഗപീഠത്തിനുമുന്പില്‍ അവന്‍ സത്യം ചെയ്യാന്‍ വരുന്പോള്‍ </span>
<span class='v R26_23' data-id='R26_23'><span class='v-num v-23'>23&nbsp;</span>അവന്‍റെ വാക്കുകള്‍ സ്വര്‍ഗ്ഗത്തില്‍ നിന്നു ചെവിക്കൊള്ളേണമേ. പ്രവര്‍ത്തിക്കുകയും അങ്ങയുടെ ദാസന്മാരോടു ന്യായവിധി നടത്തുകയും ചെയ്യേണമേ. കുറ്റക്കാരനെ ശിക്ഷിക്കുകയും അവന്‍ മറ്റെയാളോടു ചെയ്ത കാര്യങ്ങള്‍ അവനോടു നീയും ചെയ്യേണമേ. നീതിമാന്‍ നിഷ്കളങ്കനാണെന്ന് തെളിയിക്കേണമേ. </span></div>
<div class='p'>
<span class='v R26_24' data-id='R26_24'><span class='v-num v-24'>24&nbsp;</span>“അങ്ങയുടെ യിസ്രായേല്‍ജനത അങ്ങയ്ക്കെതിരെ പാപം ചെയ്താല്‍ ഒരു ശത്രു അവരെ തോല്പിച്ചെന്നുവരാം അതിനുശേഷം യിസ്രായേലുകാര്‍ ഈ ആലയത്തില്‍ വന്ന് അങ്ങയുടെ നാമത്തില്‍ പശ്ചാത്തപിക്കുകയും പ്രാര്‍ത്ഥിക്കുകയും യാചിക്കുകയും ചെയ്താല്‍, </span>
<span class='v R26_25' data-id='R26_25'><span class='v-num v-25'>25&nbsp;</span>അങ്ങ് സ്വര്‍ഗ്ഗത്തിലിരുന്ന് അവരെ ശ്രവിക്കുകയും യിസ്രായേല്‍ജനതയുടെ പാപം പൊറുക്കുകയും വേണമേ. അവര്‍ക്കും അവരുടെ പൂര്‍വ്വികന്മാര്‍ക്കുമായി അങ്ങു നല്‍കിയ ഭൂമിയിലേക്കു അവരെ തിരികെ കൊണ്ടുവരേണമേ. </span></div>
<div class='p'>
<span class='v R26_26' data-id='R26_26'><span class='v-num v-26'>26&nbsp;</span>“യിസ്രായേല്‍ജനത അങ്ങയ്ക്കെതിരെ പാപം ചെയ്തതുമൂലം മഴയില്ലാതാകുംവിധം ആകാശം അടഞ്ഞേക്കാം. അതിനുശേഷം യിസ്രായേല്‍ ജനത ഇതേക്കുറിച്ച് വ്യാകുലപ്പെട്ട് ഈ ആലയത്തെ നോക്കി പശ്ചാത്തപിക്കുകയും അങ്ങയുടെ നാമത്തില്‍ ഏറ്റുപറയുകയും അങ്ങ് അവരെ ശിക്ഷിക്കുന്നതിനാല്‍ തുടര്‍ന്നു പാപം ചെയ്യാതിരിക്കുകയും ചെയ്യുന്പോള്‍, </span>
<span class='v R26_27' data-id='R26_27'><span class='v-num v-27'>27&nbsp;</span>അങ്ങ് സ്വര്‍ഗ്ഗത്തിലിരുന്നു അവരെ ശ്രവിക്കുകയും അവരുടെ പാപങ്ങള്‍ പൊറുക്കുകയും ചെയ്യേണമേ. യിസ്രായേല്‍ജനത അങ്ങയുടെ ദാസന്മാരാകുന്നു. അപ്പോള്‍, ഒരു നല്ല ജീവിതം നയിക്കുവാനുള്ള ഉപദേശവും അവര്‍ക്ക് നല്‍കിയാലും. അങ്ങയുടെ ദേശത്തേക്കു മഴ പെയ്യിക്കുകയും വേണമേ. അങ്ങ് അങ്ങയുടെ ജനതയ്ക്കു നല്‍കിയ ദേശമാകുന്നു അത്. </span></div>
<div class='p'>
<span class='v R26_28' data-id='R26_28'><span class='v-num v-28'>28&nbsp;</span>“കടുത്ത ഒരു ക്ഷാമമോ ഭീകരരോഗങ്ങളോ വിളകള്‍ക്കു രോഗമോ മഞ്ഞുവീഴ്ചയോ വെട്ടുക്കിളികളോ കീടങ്ങളോ ദേശത്തെ ബാധിച്ചേക്കാം. യിസ്രായേല്‍ജനതയുടെ നഗരങ്ങളില്‍ അവരെ ശത്രുക്കള്‍ ആക്രമിക്കുകയോ യിസ്രായേലില്‍ ഭീകരരോഗങ്ങള്‍ പടരുകയോ ചെയ്യുന്പോള്‍ </span>
<span class='v R26_29' data-id='R26_29'><span class='v-num v-29'>29&nbsp;</span>യിസ്രായേല്‍ ജനതയിലാരെങ്കിലുമൊരാള്‍ - തന്‍റെതന്നെ വേദനയും പ്രയാസവും അറിഞ്ഞ് - തന്‍റെ കൈകള്‍ ആകാശത്തേക്കുയര്‍ത്തി, ഈ ആലയത്തിലേക്കു നോക്കി പ്രാര്‍ത്ഥിക്കുകയോ യാചിക്കുകയോ ചെയ്താല്‍ </span>
<span class='v R26_30' data-id='R26_30'><span class='v-num v-30'>30&nbsp;</span>അവരുടെ പ്രാര്‍ത്ഥനയും യാചനയും സ്വര്‍ഗ്ഗത്തിലിരുന്നു നീ ശ്രവിക്കേണമേ. അങ്ങയുടെ വാസസ്ഥലം സ്വര്‍ഗ്ഗമാകുന്നു. ശ്രവിക്കുകയും ക്ഷമിക്കുകയും ചെയ്യേണമേ. അങ്ങ് ഓരോരുത്തരുടെയും ഹൃദയം അറിയുന്നതിനാല്‍ ഓരോരുത്തര്‍ക്കും കിട്ടേണ്ടതു നല്‍കേണമേ. ഒരാളുടെ ഹൃദയമറിയുന്നതിന് നിനക്കേ കഴിയൂ. </span>
<span class='v R26_31' data-id='R26_31'><span class='v-num v-31'>31&nbsp;</span>അപ്പോള്‍ ജനങ്ങള്‍, നീ ഞങ്ങളുടെ പൂര്‍വ്വികര്‍ക്കു നല്‍കിയ ദേശത്തു ജീവിച്ചിരിക്കുന്നത്രയും കാലം നിന്നെ ഭയക്കുകയും അനുസരിക്കുകയും ചെയ്യും. </span></div>
<div class='p'>
<span class='v R26_32' data-id='R26_32'><span class='v-num v-32'>32&nbsp;</span>“വിദൂരദേശത്തുനിന്നും വന്ന, അങ്ങയുടെ ജനതയായ യിസ്രായേലുകാരില്‍പ്പെട്ടവനല്ലാത്ത ഒരു വിദേശി ഉണ്ടായിരിക്കാം. അങ്ങയുടെ മഹത്വമുള്ള നാമവും മഹത്തായ ശക്തിയെയും രാഷ്ട്രങ്ങളെ ശിക്ഷിക്കാനുള്ള കഴിവും കേട്ടറിഞ്ഞതുകൊണ്ടാണ് അവ വരുന്നത്. അയാള്‍ വന്ന് ഈ ആലയത്തിലേക്കു നോക്കി പ്രാര്‍ത്ഥിക്കുന്പോള്‍, </span>
<span class='v R26_33' data-id='R26_33'><span class='v-num v-33'>33&nbsp;</span>സ്വര്‍ഗ്ഗത്തിലിരുന്ന് ശ്രവിക്കേണമേ. സ്വര്‍ഗ്ഗമാണ് അങ്ങയുടെ വാസസ്ഥലം. വിദേശി അങ്ങയോടാവശ്യപ്പെടുന്നതു ചെയ്യേണമേ. അപ്പോള്‍ ഭൂമിയിലുള്ള ജനം മുഴുവന്‍, അങ്ങയുടെ യിസ്രായേല്‍ജനത അങ്ങയെ ആദരിക്കുന്പോലെ, അങ്ങയുടെ നാമം അറിയുകയും അങ്ങയെ ആദരിക്കുകയും ചെയ്യും. </span></div>
<div class='p'>
<span class='v R26_34' data-id='R26_34'><span class='v-num v-34'>34&nbsp;</span>“അങ്ങ് അങ്ങയുടെ ജനതയെ അവരുടെ ശത്രുക്കള്‍ക്കെതിരെ യുദ്ധം ചെയ്യാനയയ്ക്കുകയും അവര്‍ അങ്ങു തെരഞ്ഞെടുത്ത ഈ നഗരത്തിലേക്കും അങ്ങയുടെ നാമത്തിനായി ഞാന്‍ നിര്‍മ്മിച്ച ഈ ആലയത്തിലേക്കും നോക്കി അവര്‍ അങ്ങയോടു പ്രാര്‍ത്ഥിക്കുന്പോള്‍ </span>
<span class='v R26_35' data-id='R26_35'><span class='v-num v-35'>35&nbsp;</span>അവരുടെ പ്രാര്‍ത്ഥന സ്വര്‍ഗ്ഗത്തിലിരുന്ന് കേള്‍ക്കുകയും അവരുടെ യാചനകേട്ട് അവരെ സഹായിക്കുകയും ചെയ്യേണമേ. </span></div>
<div class='p'>
<span class='v R26_36' data-id='R26_36'><span class='v-num v-36'>36&nbsp;</span>“ജനങ്ങള്‍ അങ്ങയ്ക്കെതിരെ പാപം ചെയ്യുകയും - പാപം ചെയ്യാത്ത ഒരാള്‍പോലുമില്ല - അങ്ങ് അവരോടു കോപിക്കുകയും ചെയ്യും. അങ്ങ് അവരെ തോല്പിക്കാന്‍ ഒരു ശത്രുവിനെ അനുവദിക്കുകയും വിദൂരമോ അല്ലാത്തതോ ആയ സ്ഥലത്തേക്കവര്‍ ഓടിക്കപ്പെടുകയും ചെയ്യും. </span>
<span class='v R26_37' data-id='R26_37'><span class='v-num v-37'>37&nbsp;</span>പക്ഷേ അതിനുശേഷം അവര്‍ മാനസാന്തരപ്പെടുകയും തങ്ങള്‍ തടവുകാരാക്കപ്പെട്ട ദേശത്തു നിന്ന് അങ്ങയോടു യാചിക്കുകയും ചെയ്യും. അവര്‍ അങ്ങയോടു യാചിച്ചുകൊണ്ടു പറയും, ‘ഞങ്ങള്‍ പാപം ചെയ്തു. ഞങ്ങള്‍ തെറ്റു ചെയ്യുകയും ദുഷ്ടമായി പെരുമാറുകയും ചെയ്തു.’ </span>
<span class='v R26_38' data-id='R26_38'><span class='v-num v-38'>38&nbsp;</span>അനന്തരം അവര്‍ പൂര്‍ണ്ണമനസ്സോടെയും ആത്മാവോടെയും തങ്ങള്‍ തടവിലാക്കപ്പെട്ട രാജ്യത്ത് നിന്‍റെയടുത്തേക്കു വരും. നീ അവരുടെ പൂര്‍വ്വികര്‍ക്കു നല്‍കിയ ദേശത്തേക്കും നീ തെരഞ്ഞെടുത്ത നഗരത്തിലേക്കും നോക്കി അവര്‍ പ്രാര്‍ത്ഥിക്കുകയും ചെയ്യും. നിന്‍റെ നാമത്തിന് ഞാന്‍ നിര്‍മ്മിച്ച ആലയത്തിലേക്കു നോക്കിയും അവര്‍ പ്രാര്‍ത്ഥിക്കും. </span>
<span class='v R26_39' data-id='R26_39'><span class='v-num v-39'>39&nbsp;</span>അങ്ങനെയുണ്ടാവുന്പോള്‍ സ്വര്‍ഗ്ഗത്തില്‍നിന്ന് ശ്രവിക്കേണമേ. സ്വര്‍ഗ്ഗമാണ് അങ്ങയുടെ വാസസ്ഥാനം. അവരുടെ പ്രാര്‍ത്ഥനയും യാചനയും സ്വീകരിക്കുകയും അവരെ സഹായിക്കുകയും ചെയ്യേണമേ. അങ്ങയ്ക്കെതിരെ പാപം ചെയ്ത അങ്ങയുടെ ജനതയോടു പൊറുക്കേണമേ. </span>
<span class='v R26_40' data-id='R26_40'><span class='v-num v-40'>40&nbsp;</span>എന്‍റെ ദൈവമേ, ഞാനിപ്പോള്‍ അങ്ങയോടപേക്ഷിക്കുന്നത് അങ്ങയുടെ കണ്ണുകളും കാതുകളും തുറക്കേണമേ എന്നാകുന്നു. ഈ സ്ഥലത്തു ഞങ്ങള്‍ ചെയ്യുന്ന പ്രാര്‍ത്ഥനകള്‍ ശ്രദ്ധിക്കേണമേ. </span></div>
<div class='p'>
<span class='v R26_41' data-id='R26_41'><span class='v-num v-41'>41&nbsp;</span>“ദൈവമായ യഹോവേ, നീയിപ്പോള്‍ എഴുന്നേറ്റ് നിന്‍റെ വിശുദ്ധസ്ഥലത്തേക്ക്, നിന്‍റെ കരുത്തിനെ കാട്ടുന്ന സാക്ഷ്യപെട്ടകത്തിങ്കലേക്കു വരേണമേ. നിന്‍റെ പുരോഹിതന്മാര്‍ രക്ഷയുടെ വസ്ത്രമണിയട്ടെ. നിന്‍റെ യഥാര്‍ത്ഥ അനുയായികള്‍ ഈ നല്ല കാര്യങ്ങളെച്ചൊല്ലി ആഹ്ലാദിക്കട്ടെ. </span></div>
<div class='p'>
<span class='v R26_42' data-id='R26_42'><span class='v-num v-42'>42&nbsp;</span>ദൈവമായ യഹോവേ, അങ്ങയുടെ അഭിഷിക്തനായ രാജാവിനെ സ്വീകരിച്ചാലും. അങ്ങയുടെ വിശ്വസ്തദാസനായ ദാവീദിനെ ഓര്‍മ്മിച്ചാലും!” </span></div></div>
</body></html>
