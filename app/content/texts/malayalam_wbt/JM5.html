<!DOCTYPE html>
<html><head>
<link href='../../../build/mobile.css' rel='stylesheet' />
<link href='haiola.css' rel='stylesheet' /><meta charset='UTF-8' /><title> യാക്കോബ് എഴുതിയ ലേഖനം:5</title></head><body dir="ltr">
<div class='chapter section JM5 mal-wbtc MAL JM Gentium' dir='ltr' data-id='JM5' data-nextid='P11' data-previd='JM4' lang='MAL'> 
<div class='s'>സ്വാര്‍ത്ഥരായ സന്പന്നര്‍ ശിക്ഷിക്കപ്പെടും </div>
<div class='c'>5</div>
<div class='p'>
<span class='v JM5_1' data-id='JM5_1'>
<span class='verse1 v-num v-1'>1&nbsp;</span>സന്പന്നരേ, ശ്രദ്ധിക്കുക. കൂടുതല്‍ ക്ലേശങ്ങള്‍ നിങ്ങള്‍ക്കു വരുമെന്നതുകൊണ്ട് കരഞ്ഞു സങ്കടപ്പെടുവിന്‍. </span>
<span class='v JM5_2' data-id='JM5_2'><span class='v-num v-2'>2&nbsp;</span>നിങ്ങളുടെ ധനം ചീഞ്ഞു വിലകെട്ടതാകും. നിങ്ങളുടെ വസ്ത്രങ്ങള്‍ പുഴു തിന്നിരിക്കുന്നു. </span>
<span class='v JM5_3' data-id='JM5_3'><span class='v-num v-3'>3&nbsp;</span>നിങ്ങളുടെ സ്വര്‍ണ്ണവും വെള്ളിയും തുരുന്പിക്കുകയും അത് നിങ്ങള്‍ തെറ്റാണ് ചെയ്തത് എന്നുള്ളതിനു തെളിവുമാകും. ആ തുരുന്പ് അഗ്നിയെപ്പോലെ നിങ്ങളുടെ ശരീരത്തെ ഭക്ഷിക്കും. അവസാന നാളില്‍ നിങ്ങള്‍ നിങ്ങളുടെ നിധി രക്ഷിക്കും. </span>
<span class='v JM5_4' data-id='JM5_4'><span class='v-num v-4'>4&nbsp;</span>നിങ്ങളുടെ വയലുകളില്‍ പണി ചെയ്ത ജനങ്ങള്‍ക്ക് നീ കൂലി കൊടുത്തില്ല. അവര്‍ നിങ്ങള്‍ക്കെതിരെ നിലവിളിക്കുകയാണ്. അവര്‍ നിങ്ങളുടെ ധാന്യം കൊയ്തു. ഇപ്പോള്‍ സ്വര്‍ഗ്ഗീയ സൈന്യത്തിന്‍റെ കര്‍ത്താവ്,<span class='note'><span class='key'>*</span><span class='text'> സ്വര്‍ഗ്ഗീയസൈന്യത്തിന്‍റെ കര്‍ത്താവ് എല്ലാ സ്വര്‍ഗ്ഗീയ ശക്തികളുടെയും ഭരണാധിപന്‍ എന്നര്‍ത്ഥമുള്ള “സബോവാത്ത് കര്‍ത്താവ്.”</span></span> അവര്‍ ഉറക്കെ പറയുന്നതു കേട്ടിരിക്കുന്നു. </span></div>
<div class='p'>
<span class='v JM5_5' data-id='JM5_5'><span class='v-num v-5'>5&nbsp;</span>സന്പന്നത നിറഞ്ഞതായിരുന്നു ഭൂമിയിലെ നിങ്ങളുടെ ജീവിതം. നിങ്ങള്‍ക്കാവശ്യമുള്ളതെല്ലാം കണ്ട് നിങ്ങള്‍ സ്വയം സംതൃപ്തരായി. അറുക്കുവാനായി ഒരുക്കിനിര്‍ത്തിയിരിക്കുന്ന മൃഗത്തെപ്പോലെ നിങ്ങള്‍ നിങ്ങളെ മേദസ്സുള്ളവരാക്കി. </span>
<span class='v JM5_6' data-id='JM5_6'><span class='v-num v-6'>6&nbsp;</span>നിരപരാധികളെ നിങ്ങള്‍ കുറ്റവാളികളാക്കുകയും കൊല ചെയ്യുകയും ചെയ്തു. അവരാകട്ടെ നിങ്ങളെ എതിര്‍ത്തുമില്ല. </span></div>
<div class='s'>ക്ഷമയോടിരിക്കുക </div>
<div class='p'>
<span class='v JM5_7' data-id='JM5_7'><span class='v-num v-7'>7&nbsp;</span>പ്രിയ സഹോദരരേ, കര്‍ത്താവ് വരുന്ന സമയം വരെ ക്ഷമയോടിരിക്കുക. കൃഷിക്കാരന്‍ തന്‍റെ വിലപിടിച്ച വിളമണ്ണില്‍ നിന്നും കിളിര്‍ത്തുവരുന്നതിനും അതിന് ആദ്യത്തെയും അവസാനത്തെയും മഴ ലഭിക്കുന്നതിനുമായി ക്ഷമാപൂര്‍വ്വം കാത്തിരിക്കുന്നു. </span>
<span class='v JM5_8' data-id='JM5_8'><span class='v-num v-8'>8&nbsp;</span>അതുപോലെ നിങ്ങളും പ്രത്യാശ കൈവിടാതെ യേശുക്രിസ്തുവിന്‍റെ വരവിനായി ക്ഷമാപൂര്‍വ്വം കാത്തിരിക്കണം. കര്‍ത്താവ് ഉടന്‍ വരും. </span>
<span class='v JM5_9' data-id='JM5_9'><span class='v-num v-9'>9&nbsp;</span>നിങ്ങള്‍ പരസ്പരം പരാതിപ്പെടുന്നതു നിര്‍ത്തണം. അങ്ങനെ ചെയ്തില്ലെങ്കില്‍ നിങ്ങളും കുറ്റക്കാരാകും. ന്യായാധിപന്‍ വരുവാന്‍ തയ്യാറുമാണ്. </span></div>
<div class='p'>
<span class='v JM5_10' data-id='JM5_10'><span class='v-num v-10'>10&nbsp;</span>സഹോദരരേ, ക്ഷമാപൂര്‍വ്വം പ്രതികൂലങ്ങള്‍ സഹിച്ച് കര്‍ത്താവിനുവേണ്ടി സംസാരിച്ച പ്രവാചകരുടെ മാതൃക പിന്തുടരുക. പ്രയാസങ്ങളെ ക്ഷമാപൂര്‍വ്വം സ്വീകരിച്ചവന്‍ ഇന്നു സന്തുഷ്ടനാണെന്നു ഞങ്ങള്‍ കരുതുന്നു എന്നു മനസ്സിലാക്കുക. </span>
<span class='v JM5_11' data-id='JM5_11'><span class='v-num v-11'>11&nbsp;</span>ഇയ്യോബിന്‍റെ ക്ഷമയെക്കുറിച്ച് നിങ്ങള്‍ കേട്ടിട്ടുണ്ട്. എല്ലാ ദുരിതങ്ങള്‍ക്കും ശേഷം കര്‍ത്താവ് കൊണ്ടു വന്ന അന്തിമഫലം നിങ്ങള്‍ക്കറിയാം. ഇത് കര്‍ത്താവ് ദയാലുവും നിറയെ കരുണയുള്ളവനുമാണെന്ന് മുഖ്യമായും കാണിക്കുന്നു. </span></div>
<div class='s'>പറയുന്ന വാക്കുകള്‍ സൂക്ഷിക്കുക </div>
<div class='p'>
<span class='v JM5_12' data-id='JM5_12'><span class='v-num v-12'>12&nbsp;</span>സഹോദരരേ, വാഗ്ദാനം ചെയ്യുന്പോള്‍ ആണയിടരുത്. സ്വര്‍ഗ്ഗത്തെക്കൊണ്ടോ ഭൂമിയെക്കൊണ്ടോ ആണയിടരുത്. “അതെ,” എന്നര്‍ത്ഥമാക്കുന്പോള്‍ അതെ എന്നും “അല്ല” എന്നര്‍ത്ഥമാക്കുന്പോള്‍ അല്ല എന്നും പറയുക. ഇങ്ങനെ ചെയ്താല്‍ നിങ്ങള്‍ കുറ്റക്കാരാകില്ല. </span></div>
<div class='s'>പ്രാര്‍ത്ഥനയുടെ ശക്തി </div>
<div class='p'>
<span class='v JM5_13' data-id='JM5_13'><span class='v-num v-13'>13&nbsp;</span>നിങ്ങളില്‍ പ്രയാസപ്പെടുന്നവന്‍ പ്രാര്‍ത്ഥിക്കുകയും സന്തോഷവാന്‍ സ്തുതി പാടുകയും ചെയ്യട്ടെ. </span>
<span class='v JM5_14' data-id='JM5_14'><span class='v-num v-14'>14&nbsp;</span>നിങ്ങളില്‍ രോഗിയായവന്‍ സഭയിലെ മൂപ്പന്മാരെ വിളിക്കട്ടെ. അവര്‍ തൈലം പൂശി കര്‍ത്താവിന്‍റെ നാമത്തില്‍ അവനുവേണ്ടി പ്രാര്‍ത്ഥിക്കട്ടെ. </span>
<span class='v JM5_15' data-id='JM5_15'><span class='v-num v-15'>15&nbsp;</span>വിശ്വാസപൂര്‍വ്വമുള്ള പ്രാര്‍ത്ഥന രോഗിയെ സുഖമാക്കും. കര്‍ത്താവ് അവനെ സുഖപ്പെടുത്തും. അവന്‍ പാപിയെങ്കില്‍ അവന്‍റെ പാപവും കര്‍ത്താവ് ക്ഷമിക്കും. </span></div>
<div class='p'>
<span class='v JM5_16' data-id='JM5_16'><span class='v-num v-16'>16&nbsp;</span>പാപം പരസ്പരം ഏറ്റുപറയുവിന്‍, എന്നിട്ട് പ്രാര്‍ത്ഥിക്കുവിന്‍. ഇങ്ങനെ ചെയ്താല്‍ ദൈവം നിങ്ങളെ സുഖപ്പെടുത്തും. നീതിമാന്‍ ദൃഢമായി പ്രാര്‍ത്ഥിച്ചാല്‍ വലിയ കാര്യങ്ങള്‍ സംഭവിക്കും. </span>
<span class='v JM5_17' data-id='JM5_17'><span class='v-num v-17'>17&nbsp;</span>ഏലീയാവ് നമ്മെപ്പോലെ ഒരുവനായിരുന്നു. മഴ പെയ്യരുതെന്നു അവന്‍ പ്രാര്‍ത്ഥിച്ചപ്പോള്‍ മൂന്നര വര്‍ഷത്തേക്ക് മഴ പെയ്തില്ല. </span>
<span class='v JM5_18' data-id='JM5_18'><span class='v-num v-18'>18&nbsp;</span>പന്നീട്, ഏലീയാവ് മഴ പെയ്യണമെന്നു പ്രാര്‍ത്ഥിച്ചു. മേഘങ്ങള്‍ മഴ കൊണ്ടുവന്നു. ഭൂമി വിളകളെ തളിര്‍പ്പിച്ചു. </span></div>
<div class='s'>ആത്മരക്ഷ </div>
<div class='p'>
<span class='v JM5_19' data-id='JM5_19'><span class='v-num v-19'>19&nbsp;</span>സഹോദരരേ, നിങ്ങളിലൊരുവന്‍ സത്യത്തില്‍ നിന്നു വ്യതിചലിച്ച് അലഞ്ഞേക്കാം. സത്യത്തിലേക്കു തിരികെ വരുവാന്‍ ഒരുവന് അവനെ സഹായിക്കാം. </span>
<span class='v JM5_20' data-id='JM5_20'><span class='v-num v-20'>20&nbsp;</span>ഇതോര്‍ക്കുക, ഒരുവന്‍ തെറ്റായ വഴിയില്‍ നിന്നും ഒരു പാപിയെ തിരികെ കൊണ്ടുവരുന്പോള്‍ ആ പാപിയുടെ ആത്മാവിനെ മരണത്തില്‍ നിന്നു രക്ഷിക്കും. ഇങ്ങനെ ചെയ്യുന്പോള്‍ നിരവധിയായ പാപങ്ങള്‍ ക്ഷമിക്കപ്പെടും. </span></div></div>
</body></html>
