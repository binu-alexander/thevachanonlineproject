<!DOCTYPE html>
<html><head>
<link href='../../../build/mobile.css' rel='stylesheet' />
<link href='haiola.css' rel='stylesheet' /><meta charset='UTF-8' /><title> ലൂക്കൊസ്:8</title></head><body dir="ltr">
<div class='chapter section LK8 mal-wbtc MAL LK Gentium' dir='ltr' data-id='LK8' data-nextid='LK9' data-previd='LK7' lang='MAL'> 
<div class='s'>യേശുവിന്‍റെ സംഘം </div>
<div class='c'>8</div>
<div class='p'>
<span class='v LK8_1' data-id='LK8_1'>
<span class='verse1 v-num v-1'>1&nbsp;</span>അടുത്ത ദിവസം യേശു ഏതാനും നഗരങ്ങളിലൂടെയും ചെറിയ പട്ടണങ്ങളിലൂടെയും സഞ്ചരിച്ചു. യേശു ദൈവരാജ്യത്തെപ്പറ്റിയുള്ള സുവിശേഷം പ്രസംഗിച്ചു. പന്ത്രണ്ടു ശിഷ്യന്മാരും അദ്ദേഹത്തോടൊപ്പം ഉണ്ടായിരുന്നു. </span>
<span class='v LK8_2' data-id='LK8_2'><span class='v-num v-2'>2&nbsp;</span>ഏതാനും സ്ത്രീകളും അവനോടൊപ്പം ഉണ്ടായിരുന്നു. യേശു ആ സ്ത്രീകളെ അശുദ്ധാത്മാക്കളില്‍നിന്നും രോഗങ്ങളില്‍ നിന്നും രക്ഷിച്ചു. സ്ത്രീകളിലൊരുവള്‍ മറിയയായിരുന്നു. അവള്‍ മഗ്ദല എന്ന പട്ടണത്തില്‍ ഉള്ളവളാണ്. </span>
<span class='v LK8_3' data-id='LK8_3'><span class='v-num v-3'>3&nbsp;</span>അവളില്‍ നിന്ന് ഏഴു ഭൂതങ്ങള്‍ പുറത്തു പോയിരുന്നു. ഹെരോദാവിന്‍റെ കാര്യവിചാരകനായ കൂസയുടെ ഭാര്യയായ യോഹന്ന, ശൂശന്ന തുടങ്ങി അനേകംപേര്‍ അവനോടൊത്തുണ്ടായിരുന്നു. ഈ സ്ത്രീകള്‍ യേശുവിനെയും ശിഷ്യന്മാരെയും സ്വന്തം പണം നല്‍കി സഹായിച്ചിരുന്നു. </span></div>
<div class='s'>വിത്തു വിതയ്ക്കുന്നതിനെപ്പറ്റിയുള്ള ഒരു കഥ യേശു ഉപയോഗിക്കുന്നു </div>
<div class='r'>(മത്താ. 13:1-17; മര്‍ക്കൊ. 4:1-12) </div>
<div class='p'>
<span class='v LK8_4' data-id='LK8_4'><span class='v-num v-4'>4&nbsp;</span>എല്ലാ പട്ടണങ്ങളില്‍ നിന്നും യേശുവിന്‍റെ അടുത്തേക്ക് അനവധി ആളുകള്‍ വന്നു. യേശു അവരോട് ഈ ഉപമ പറഞ്ഞു: </span></div>
<div class='p'>
<span class='v LK8_5' data-id='LK8_5'><span class='v-num v-5'>5&nbsp;</span>“ഒരു കൃഷിക്കാരന്‍ വിത്തു വിതയ്ക്കാനായി പുറപ്പെട്ടു. അതില്‍ ചില വിത്തുകള്‍ വഴിയോരത്തു വീണു. ആളുകള്‍ അവയെ ചവിട്ടി നടന്നു. പക്ഷികള്‍ അതു മുഴുവന്‍ തിന്നു. </span>
<span class='v LK8_6' data-id='LK8_6'><span class='v-num v-6'>6&nbsp;</span>ചില വിത്തുകള്‍ പാറയില്‍ വീണു. അവ മുളച്ചുവളരാന്‍ തുടങ്ങിയെങ്കിലും വെള്ളം കിട്ടാതെ കരിഞ്ഞു. </span>
<span class='v LK8_7' data-id='LK8_7'><span class='v-num v-7'>7&nbsp;</span>ചിലവ മുള്‍ച്ചെടികള്‍ക്കിടയില്‍ വീണു. അവ വളരാന്‍ തുടങ്ങിയെങ്കിലും അവയോടൊപ്പം വളര്‍ന്ന മുള്‍ച്ചെടികള്‍ അവയുടെ വളര്‍ച്ച തടഞ്ഞു. </span>
<span class='v LK8_8' data-id='LK8_8'><span class='v-num v-8'>8&nbsp;</span>ചിലവ നല്ല കൃഷിയിടങ്ങളില്‍ തന്നെ വീണു. അവ വളര്‍ന്ന് നൂറു മേനി വിളവു നല്‍കി.” </span></div>
<div class='p'>
<span class='v LK8_8' data-id='LK8_8'>യേശു കഥ അവസാനിപ്പിച്ചു. അനന്തരം അവന്‍ പറഞ്ഞു, “കേള്‍ക്കണമെന്നുള്ളവര്‍ കേള്‍ക്കട്ടെ.” </span></div>
<div class='p'>
<span class='v LK8_9' data-id='LK8_9'><span class='v-num v-9'>9&nbsp;</span>യേശുവിന്‍റെ ശിഷ്യന്മാര്‍ അവനോടു ചോദിച്ചു, “എന്താണ്, ഈ കഥയുടെ അര്‍ത്ഥം?” </span></div>
<div class='p'>
<span class='v LK8_10' data-id='LK8_10'><span class='v-num v-10'>10&nbsp;</span>യേശു പറഞ്ഞു, “നിങ്ങള്‍ ദൈവരാജ്യത്തിന്‍റെ രഹസ്യങ്ങള്‍ അറിയാന്‍ തെരഞ്ഞെടുക്കപ്പെട്ടു. എന്നാല്‍ ഞാന്‍ സാരോപദേശകഥകളിലൂടെ മറ്റുള്ളവരെ പഠിപ്പിക്കുന്നു. എന്തെന്നാല്‍, </span></div>
<div class='b'>
<span class='v LK8_10' data-id='LK8_10'></span></div>
<div class='q'>
<span class='v LK8_10' data-id='LK8_10'>‘മറ്റുള്ളവര്‍ നോക്കിയാലും </span></div>
<div class='q2'>
<span class='v LK8_10' data-id='LK8_10'>കാണാതിരിക്കാനും; </span></div>
<div class='q'>
<span class='v LK8_10' data-id='LK8_10'>കേട്ടാലും മനസ്സിലാകാതിരിക്കാനും വേണ്ടി.’ <span class='rq'>യെശയ്യാവ് 6:9</span> </span></div>
<div class='s'>വിത്തിന്‍റെ കഥ യേശു വിശദീകരിക്കുന്നു </div>
<div class='r'>(മത്താ. 13:18-23; മര്‍ക്കൊ. 4:13-20) </div>
<div class='p'>
<span class='v LK8_11' data-id='LK8_11'><span class='v-num v-11'>11&nbsp;</span>“ആ കഥയുടെ അര്‍ത്ഥമിതാണ്: വിത്തുകള്‍ ദൈവവചനമാണ്. </span>
<span class='v LK8_12' data-id='LK8_12'><span class='v-num v-12'>12&nbsp;</span>വഴിയോരത്തു വീണ വിത്തുകള്‍ ദൈവവചനം കേട്ടവരെപ്പോലെയാണ്. പക്ഷേ പിശാചു വന്നു അവരുടെ മനസ്സില്‍ നിന്നും വചനങ്ങളെ എടുത്തു കളയുന്നു. അവര്‍ വചനങ്ങളില്‍ വിശ്വസിക്കാതിരിക്കുകയും തന്മൂലം രക്ഷിക്കപ്പെടാതിരിക്കുകയും ചെയ്യും. </span>
<span class='v LK8_13' data-id='LK8_13'><span class='v-num v-13'>13&nbsp;</span>പാറയില്‍ വീണ വിത്തുകളാകട്ടെ വചനങ്ങള്‍ കേട്ടു സസന്തോഷം സ്വീകരിക്കുന്നവരെപ്പോലെയാണ്. പക്ഷേ അവര്‍ക്ക് ആഴത്തില്‍ വേരുകളില്ല. അവര്‍ കുറച്ചുനേരത്തേക്കു വിശ്വസിക്കുന്നു. പക്ഷേ പ്രലോഭനങ്ങള്‍ വരികയായി. അപ്പോളവര്‍ വിശ്വാസമവസാനിപ്പിച്ച് ദൈവത്തെ ഉപേക്ഷിക്കും. </span></div>
<div class='p'>
<span class='v LK8_14' data-id='LK8_14'><span class='v-num v-14'>14&nbsp;</span>“മുള്‍ച്ചെടികള്‍ക്കിടയില്‍ വീണ വിത്തുകള്‍ എന്തെന്നോ? അവര്‍ ദൈവവചനത്തെ കേള്‍ക്കുന്നതോടൊപ്പം ആശങ്കകളാലും, സന്പത്തിനാലും, ജീവിതസുഖങ്ങളാലും വളര്‍ച്ച മുരടിച്ചവരാണ്. അതിനാലവര്‍ നല്ല ഫലത്തെ ഉണ്ടാക്കുന്നില്ല. </span>
<span class='v LK8_15' data-id='LK8_15'><span class='v-num v-15'>15&nbsp;</span>എന്നാല്‍ നല്ല കൃഷിഭൂമിയില്‍ വീണ വിത്തുകള്‍ നല്ലതും സത്യസന്ധവുമായ ഹൃദയത്തോടെ ദൈവവചനം സ്വീകരിക്കുന്നവരാണ്. അവര്‍ ദൈവവചനത്തെ അനുസരിക്കുകയും ക്ഷമാപൂര്‍വ്വം നല്ല ഫലത്തെ ഉളവാക്കുകയും ചെയ്യുന്നു. </span></div>
<div class='s'>നിങ്ങള്‍ക്കുള്ളത് ഉപയോഗിക്കുക </div>
<div class='r'>(മത്താ. 4:21-25) </div>
<div class='p'>
<span class='v LK8_16' data-id='LK8_16'><span class='v-num v-16'>16&nbsp;</span>“ആരും വിളക്കു കൊളുത്തിയിട്ട് അത് പാത്രം കൊണ്ട് മൂടുകയോ, കട്ടിലിനടിയില്‍ ഒളിച്ചു വയ്ക്കുകയോ ചെയ്യുന്നില്ല. പകരം വീട്ടില്‍ വരുന്നവര്‍ക്കു വെളിച്ചം കാണേണ്ടതിലേക്കായി വിളക്ക് ഒരു വിളക്കുകാലില്‍ വയ്ക്കുകയാണ് ചെയ്യുന്നത്. </span>
<span class='v LK8_17' data-id='LK8_17'><span class='v-num v-17'>17&nbsp;</span>ഒളിച്ചുവയ്ക്കുന്നതെന്തും പുറത്തു കാണാറാകും. എല്ലാ രഹസ്യവും വെളിപ്പെടുകയും പുറത്തറിയുകയും ചെയ്യും. </span>
<span class='v LK8_18' data-id='LK8_18'><span class='v-num v-18'>18&nbsp;</span>നിങ്ങള്‍ എങ്ങനെ ശ്രദ്ധിക്കുന്നു എന്നതിനാല്‍ ജാഗരൂകരാകുക. ഉള്ളവന് കൂടുതല്‍ നല്‍കപ്പെടും. ഇല്ലാത്തവനില്‍ നിന്ന് തനിക്കുണ്ടെന്നവന്‍ കരുതുന്നതും എടുക്കും.” </span></div>
<div class='s'>യേശുവിന്‍റെ ശിഷ്യന്മാരാണവന്‍റെ യഥാര്‍ത്ഥ കുടുംബക്കാര്‍ </div>
<div class='r'>(മത്താ. 12:46-50; മര്‍ക്കൊ. 3:31-35) </div>
<div class='p'>
<span class='v LK8_19' data-id='LK8_19'><span class='v-num v-19'>19&nbsp;</span>യേശുവിന്‍റെ അമ്മയും സഹോദരന്മാരും അവനെ കാണാനെത്തി. അവിടെ അനേകം പേരുണ്ടായിരുന്നതിനാല്‍ അമ്മയ്ക്കും സഹോദരന്മാര്‍ക്കും യേശുവിന്‍റെ അടുത്തെത്താന്‍ കഴിഞ്ഞില്ല. </span>
<span class='v LK8_20' data-id='LK8_20'><span class='v-num v-20'>20&nbsp;</span>ആരോ യേശുവിനോടു പറഞ്ഞു, “നിന്‍റെ അമ്മയും സഹോദരന്മാരും പുറത്തു നില്‍ക്കുന്നു. അവര്‍ നിന്നെക്കാണാന്‍ ആഗ്രഹിക്കുന്നു.” </span></div>
<div class='p'>
<span class='v LK8_21' data-id='LK8_21'><span class='v-num v-21'>21&nbsp;</span>യേശു അവരോടു പറഞ്ഞു, “എന്‍റെ അമ്മയും സഹോദരന്മാരും, ദൈവവചനം കേള്‍ക്കുകയും അനുസരിക്കുകയും ചെയ്യുന്നവരാരോ അവരാണ്.” </span></div>
<div class='s'>ശിഷ്യന്മാര്‍ യേശുവിന്‍റെ ശക്തി അറിയുന്നു </div>
<div class='r'>(മത്താ. 8:23-27; മര്‍ക്കൊ. 4:35-41) </div>
<div class='p'>
<span class='v LK8_22' data-id='LK8_22'><span class='v-num v-22'>22&nbsp;</span>ഒരു ദിവസം യേശുവും അവന്‍റെ ശിഷ്യന്മാരും ഒരു വള്ളത്തില്‍ കയറി. യേശു അവരോടു പറഞ്ഞു, “എന്നോടൊപ്പം തടാകം മുറിച്ചു കടക്കൂ.” അതിനാലവര്‍ തടാകം മുറിച്ചു കടക്കാന്‍ തുടങ്ങി. </span>
<span class='v LK8_23' data-id='LK8_23'><span class='v-num v-23'>23&nbsp;</span>അവര്‍ യാത്ര ചെയ്കേ യേശു ഉറങ്ങി. ഒരു കൊടുങ്കാറ്റടിച്ച് തടാകം ഇളകിമറിഞ്ഞു. വള്ളത്തില്‍ വെള്ളം നിറഞ്ഞു. അവരെല്ലാം അപകടത്തിലായി. </span>
<span class='v LK8_24' data-id='LK8_24'><span class='v-num v-24'>24&nbsp;</span>ശിഷ്യന്മാര്‍ യേശുവിനെ ഉണര്‍ത്തി. അവര്‍ പറഞ്ഞു, “ഗുരോ! ഗുരോ! ഞങ്ങള്‍ നശിക്കുന്നു.” </span></div>
<div class='p'>
<span class='v LK8_24' data-id='LK8_24'>യേശു ഉണര്‍ന്നെണീറ്റു, അവന്‍ കൊടുങ്കാറ്റിനും തിരമാലകള്‍ക്കും ആജ്ഞ നല്‍കി. കാറ്റു നിന്നു. തടാകം ശാന്തമായി. </span>
<span class='v LK8_25' data-id='LK8_25'><span class='v-num v-25'>25&nbsp;</span>യേശു ശിഷ്യന്മാരോടു ചോദിച്ചു, “നിങ്ങളുടെ വിശ്വാസമെവിടെ?” ശിഷ്യന്മാര്‍ ഭയപ്പെടുകയും വിസ്മയിക്കുകയും ചെയ്തു. </span></div>
<div class='p'>
<span class='v LK8_25' data-id='LK8_25'>അവര്‍ പരസ്പരം പറഞ്ഞു, “ഇവന്‍ എന്തൊരു മനുഷ്യന്‍? കാറ്റിനോടും ജലത്തോടും അവന്‍ കല്പിക്കുന്നു. അവ അനുസരിക്കുകയും ചെയ്യുന്നു.” </span></div>
<div class='s'>പിശാചു ബാധിച്ച ഒരാള്‍ </div>
<div class='r'>(മത്താ. 8:28-34; മര്‍ക്കൊ. 5:1-20) </div>
<div class='p'>
<span class='v LK8_26' data-id='LK8_26'><span class='v-num v-26'>26&nbsp;</span>യേശുവും അവന്‍റെ ശിഷ്യന്മാരും ഗലീലയില്‍ നിന്ന് തടാകം മുറിച്ചു കടന്ന് ഗെരസേന്യര്‍ വസിക്കുന്നിടത്തു ചെന്നു. </span>
<span class='v LK8_27' data-id='LK8_27'><span class='v-num v-27'>27&nbsp;</span>യേശു വള്ളത്തില്‍ നിന്ന് കരയ്ക്കിറങ്ങിയപ്പോള്‍ ആ നഗരത്തില്‍ നിന്നു വന്ന ഒരാള്‍ യേശുവിന്‍റെ അടുത്തു ചെന്നു. ആ മനുഷ്യനെ ഭൂതം ബാധിച്ചിരുന്നു. വളരെക്കാലമായി അയാള്‍ വസ്ത്രം ധരിച്ചിരുന്നില്ല. അയാള്‍ വീട്ടിലല്ല, മരിച്ച ആള്‍ക്കാരുടെ ശവകുടീരങ്ങളിലാണ് വസിച്ചിരുന്നത്. </span></div>
<div class='p'>
<span class='v LK8_28 LK8_29' data-id='LK8_28'><span class='v-num v-28-29'>28-29&nbsp;</span>ഭൂതം പലതവണ അവനെ ആക്രമിച്ചു കീഴടക്കി. കാലും കൈയും ചങ്ങല കൊണ്ടു ബന്ധിച്ച നിലയില്‍ അവന്‍ കാരാഗൃഹത്തിലടയ്ക്കപ്പെട്ടു. അവന്‍ പലപ്പോഴും ചങ്ങല തകര്‍ത്തുവെങ്കിലും അവനിലെ ഭൂതം ജനവാസമില്ലാത്ത സ്ഥലത്തേക്കു പോകാന്‍ അവനെ നിര്‍ബന്ധിച്ചു. അപ്പോള്‍ യേശു അശുദ്ധാത്മാവിനോട് ആ മനഷ്യനില്‍ നിന്നും പുറത്തേക്കു പോകാന്‍ ആജ്ഞാപിച്ചു. അയാള്‍ യേശുവിന്‍റെ മുന്‍പില്‍ വീണ് വലിയ ഉച്ചത്തില്‍ അലറി, “യേശുവേ, അത്യുന്നതനായ ദൈവപുത്രാ, നിനക്കെന്നെക്കൊണ്ടെന്താണു വേണ്ടത്. എന്നെ ശിക്ഷിക്കരുതേ എന്നു ഞാനപേക്ഷിക്കുന്നു.” </span></div>
<div class='p'>
<span class='v LK8_30' data-id='LK8_30'><span class='v-num v-30'>30&nbsp;</span>യേശു അവനോടു ചോദിച്ചു, “നിന്‍റെ പേരെന്താണ്?” </span></div>
<div class='p'>
<span class='v LK8_30' data-id='LK8_30'>അയാള്‍ മറുപടി പറഞ്ഞു, “ലെഗ്യോന്‍.” (അയാളെ അനേകം ഭൂതങ്ങള്‍ ബാധിച്ചിരുന്നു.) </span>
<span class='v LK8_31' data-id='LK8_31'><span class='v-num v-31'>31&nbsp;</span>പാതാളത്തിലേക്കു<span class='note'><span class='key'>*</span><span class='text'> പാതാളം “ശാശ്വതാന്ധകാരം” എന്നര്‍ത്ഥം. അന്തമില്ലാത്ത കുഴിയോ ഗര്‍ത്തമോ പോലെ എന്തോ ഒന്ന്.</span></span> പോകുവാന്‍ തങ്ങളോട് ആജ്ഞാപിക്കരുതേയെന്നവര്‍ യേശുവിനോടപേക്ഷിച്ചു. </span>
<span class='v LK8_32' data-id='LK8_32'><span class='v-num v-32'>32&nbsp;</span>അവിടെയൊരു മലഞ്ചെരുവില്‍ ഒരു വലിയ പന്നിക്കൂട്ടം മേയുന്നുണ്ടായിരുന്നു. അവയ്ക്കുള്ളിലേക്കു പ്രവേശിക്കുവാന്‍ അനുവദിക്കണമെന്ന് ഭൂതങ്ങള്‍ യേശുവിനോട് യാചിച്ചു. യേശു അനുവദിച്ചു. </span>
<span class='v LK8_33' data-id='LK8_33'><span class='v-num v-33'>33&nbsp;</span>അപ്പോള്‍ ഭൂതങ്ങള്‍ അയാളില്‍ നിന്നിറങ്ങി പന്നികളിലേക്ക് പ്രവേശിച്ചു. പന്നികള്‍ കുന്നിറങ്ങി താഴെ തടാകത്തില്‍ വീണു മുങ്ങിച്ചത്തു. </span></div>
<div class='p'>
<span class='v LK8_34' data-id='LK8_34'><span class='v-num v-34'>34&nbsp;</span>പന്നികളെ മേയിച്ചിരുന്നവര്‍ ഓടിപ്പോയി. അവര്‍ നഗരത്തിലും ഗ്രാമങ്ങളിലും ഇക്കാര്യം പറഞ്ഞു. </span>
<span class='v LK8_35' data-id='LK8_35'><span class='v-num v-35'>35&nbsp;</span>എന്താണു സംഭവിച്ചതെന്നു കാണുവാന്‍ ജനങ്ങള്‍ പുറത്തു വന്നു. അവന്‍ യേശുവിന്‍റെ അടുത്തു വന്നു. യേശുവിന്‍റെ കാല്‍ക്കല്‍ ഭൂതങ്ങളില്‍ നിന്നു വിമുക്തനായവന്‍ ഇരിക്കുന്നതവര്‍ കണ്ടു. അയാള്‍ വസ്ത്രങ്ങള്‍ ധരിച്ചിരുന്നു. അയാള്‍ പ്രശാന്തനായിരുന്നു. ജനങ്ങള്‍ ഭയചകിതരായി. </span>
<span class='v LK8_36' data-id='LK8_36'><span class='v-num v-36'>36&nbsp;</span>സംഭവങ്ങളെല്ലാം കണ്ടവര്‍ മറ്റുള്ളവരോട് യേശു അയാളെ എങ്ങനെ സുഖപ്പെടുത്തി എന്നതു വിശദീകരിച്ചു. </span>
<span class='v LK8_37' data-id='LK8_37'><span class='v-num v-37'>37&nbsp;</span>ഗെരസേന്യപ്രദേശത്തുള്ള എല്ലാവരും അവിടം വിട്ടുപോകാന്‍ യേശുവിനോടാവശ്യപ്പെട്ടു. എല്ലാവരും ഭയന്നിരുന്നു. </span></div>
<div class='p'>
<span class='v LK8_37' data-id='LK8_37'>അതിനാല്‍ യേശു വഞ്ചിയില്‍ കയറി ഗലീലയിലേക്കു മടങ്ങി. </span>
<span class='v LK8_38' data-id='LK8_38'><span class='v-num v-38'>38&nbsp;</span>ഭൂതങ്ങളില്‍ നിന്നു വിമുക്തനായവന്‍ തന്നെക്കൂടി കൊണ്ടുപോകുവാന്‍ അവനോടു യാചിച്ചു. </span>
<span class='v LK8_39' data-id='LK8_39'><span class='v-num v-39'>39&nbsp;</span>“വീട്ടിലേക്കു മടങ്ങുക. നിനക്കു ദൈവം ചെയ്തുതന്നതെല്ലാം എല്ലാവരോടും പറയുക” </span></div>
<div class='p'>
<span class='v LK8_39' data-id='LK8_39'>എന്നു പറഞ്ഞ് യേശു അയാളെ അയച്ചു. അയാള്‍ നഗരത്തിലാകെ സഞ്ചരിച്ച് യേശു അവനായി ചെയ്ത പ്രവൃത്തികള്‍ വിവരിച്ചു. </span></div>
<div class='s'>യേശു മരിച്ച ഒരു പെണ്‍കുട്ടിയെ ജീവിപ്പിക്കുകയും, ഒരു രോഗിണിയെ സുഖപ്പെടുത്തുകയും ചെയ്യുന്നു </div>
<div class='r'>(മത്താ. 9:18-26; മര്‍ക്കൊ. 5:21-43) </div>
<div class='p'>
<span class='v LK8_40' data-id='LK8_40'><span class='v-num v-40'>40&nbsp;</span>ഗലീലയില്‍ മടങ്ങിയെത്തിയ യേശുവിനെ ജനക്കൂട്ടം സ്വാഗതം ചെയ്തു. അവര്‍ ഓരോരുത്തരും അവനെ കാത്തിരിക്കുകയായിരുന്നു. </span>
<span class='v LK8_41' data-id='LK8_41'><span class='v-num v-41'>41&nbsp;</span>യായീറൊസ് എന്നു പേരായ ഒരുവന്‍ അവന്‍റെയടുത്തെത്തി. അയാളായിരുന്നു യെഹൂദപ്പള്ളിയിലെ പ്രമാണി. യായീറൊസ് യേശുവിന്‍റെ കാല്‍ക്കല്‍ വീണു തന്‍റെ വീട്ടിലേക്കു വരാന്‍ അപേക്ഷിച്ചു. </span>
<span class='v LK8_42' data-id='LK8_42'><span class='v-num v-42'>42&nbsp;</span>യായീറൊസിന് ഒരേ ഒരു മകളുണ്ടായിരുന്നു. പന്ത്രണ്ടു വയസ്സായ അവള്‍ മരിക്കാറായിരുന്നു. </span></div>
<div class='p'>
<span class='v LK8_42' data-id='LK8_42'>യേശു യായീറൊസിന്‍റെ വീട്ടിലേക്കു പോകവേ അവനു ചുറ്റും ആളുകള്‍ തിക്കിത്തിരക്കി സമ്മര്‍ദ്ദമേല്പിച്ചുകൊണ്ടിരുന്നു. </span>
<span class='v LK8_43' data-id='LK8_43'><span class='v-num v-43'>43&nbsp;</span>പന്ത്രണ്ടു വര്‍ഷമായി രക്തസ്രാവമുള്ള ഒരു സ്ത്രീ അവിടെ എത്തി. അവളുടെ പണം മുഴുവനും ചികിത്സയ്ക്കുവേണ്ടി ചെലവാക്കിയെങ്കിലും ഒരു വൈദ്യനും അവളുടെ രോഗം ഭേദമാക്കാനായില്ല. </span>
<span class='v LK8_44' data-id='LK8_44'><span class='v-num v-44'>44&nbsp;</span>അവള്‍ യേശുവിന്‍റെ പിന്നിലൂടെ വന്ന് അവന്‍റെ വസ്ത്രത്തിന്‍റെ തുന്പത്തു തൊട്ടു. ആ നിമിഷം അവളുടെ രക്തസ്രാവം നിലച്ചു. </span>
<span class='v LK8_45' data-id='LK8_45'><span class='v-num v-45'>45&nbsp;</span>അനന്തരം യേശു പറഞ്ഞു, “ആരാണെന്നെ തൊട്ടത്?” എല്ലാവരും തങ്ങളല്ല തൊട്ടതെന്നു പറഞ്ഞു. </span></div>
<div class='p'>
<span class='v LK8_45' data-id='LK8_45'>പത്രൊസ് പറഞ്ഞു, “ഗുരോ, ആള്‍ക്കാര്‍ നിനക്കു ചുറ്റും കൂടി തിക്കിത്തിരക്കുന്നു.” </span></div>
<div class='p'>
<span class='v LK8_46' data-id='LK8_46'><span class='v-num v-46'>46&nbsp;</span>പക്ഷേ യേശു പറഞ്ഞു, “ആരോ, ഒരാള്‍ എന്നെ തൊട്ടിട്ടുണ്ട്. കാരണം എന്നില്‍നിന്ന് ശക്തി പുറത്തേക്കു പോകുന്നത് ഞാനറിഞ്ഞു.” </span>
<span class='v LK8_47' data-id='LK8_47'><span class='v-num v-47'>47&nbsp;</span>ഒളിച്ചിരിക്കാനാവില്ലെന്നു ബോധ്യമായപ്പോള്‍ ആ സ്ത്രീ വിറച്ചുകൊണ്ട് മുന്പോട്ടു വന്നു. അവള്‍ യേശുവിനു മുന്പില്‍ വണങ്ങി. എല്ലാവരും ശ്രദ്ധിച്ചിരിക്കെ അവള്‍ താനെന്തുകൊണ്ട് യേശുവിനെ തൊട്ടു എന്നു വിശദീകരിച്ചു. അവനെ സ്പര്‍ശിച്ച മാത്രയില്‍ തന്നെ തന്‍റെ രോഗം ഭേദമായെന്ന് അവള്‍ പറഞ്ഞു, </span>
<span class='v LK8_48' data-id='LK8_48'><span class='v-num v-48'>48&nbsp;</span>യേശു അവളോടു പറഞ്ഞു, “മകളേ, നിന്‍റെ വിശ്വാസം നിന്നെ രക്ഷിച്ചു. സമാധാനത്തോടെ പോകൂ.” </span></div>
<div class='p'>
<span class='v LK8_49' data-id='LK8_49'><span class='v-num v-49'>49&nbsp;</span>അവന്‍ പഠിപ്പിച്ചുകൊണ്ടിരിക്കവേ, യെഹൂദപ്പള്ളി അധികാരിയുടെ വീട്ടില്‍ നിന്നൊരാള്‍ വന്നു പറഞ്ഞു, “നിന്‍റെ പുത്രി മരിച്ചുപോയി, ഗുരുവിനെ ഇനി ബുദ്ധിമുട്ടിക്കേണ്ട.” </span></div>
<div class='p'>
<span class='v LK8_50' data-id='LK8_50'><span class='v-num v-50'>50&nbsp;</span>യേശു അതു കേട്ടു. അവന്‍ യായീറൊസിനോടു പറഞ്ഞു, “ഭയപ്പെടേണ്ട, വിശ്വാസം മാത്രം മതി. നിന്‍റെ മകള്‍ സുഖപ്പെടും.” </span></div>
<div class='p'>
<span class='v LK8_51' data-id='LK8_51'><span class='v-num v-51'>51&nbsp;</span>യേശു ആ വീട്ടിലേക്കു പോയി. പത്രൊസ്, യോഹന്നാന്‍, യാക്കോബ് എന്നീ ശിഷ്യന്മാര്‍, കുട്ടിയുടെ അപ്പനമ്മമാര്‍ എന്നിവരൊഴികെ ആരെയും യേശുവിനോടൊപ്പം ഉള്ളില്‍ കടക്കാന്‍ അനുവദിച്ചില്ല. </span>
<span class='v LK8_52' data-id='LK8_52'><span class='v-num v-52'>52&nbsp;</span>എല്ലാവരും കുട്ടിയുടെ മരണത്തില്‍ ദുഃഖിച്ചു കരയുകയും വിലപിക്കുകയും ചെയ്തിരുന്നു. എന്നാല്‍ യേശു പറഞ്ഞു, “കരയാതിരിക്കൂ, അവള്‍ മരിച്ചിട്ടില്ല. അവള്‍ ഉറങ്ങുക മാത്രമാണ്.” </span></div>
<div class='p'>
<span class='v LK8_53' data-id='LK8_53'><span class='v-num v-53'>53&nbsp;</span>ജനങ്ങള്‍ യേശുവിനെ നോക്കി പരിഹസിച്ചു. എന്തെന്നാല്‍ കുട്ടി മരിച്ചുവെന്ന് അവര്‍ക്കുറപ്പായിരുന്നു. </span></div>
<div class='p'>
<span class='v LK8_54' data-id='LK8_54'><span class='v-num v-54'>54&nbsp;</span>എന്നാല്‍ യേശു അവളുടെ കൈയില്‍ പിടിച്ചു വിളിച്ചു, “കുഞ്ഞേ, എഴുന്നേല്‍ക്കൂ.” </span>
<span class='v LK8_55' data-id='LK8_55'><span class='v-num v-55'>55&nbsp;</span>അവളുടെ ആത്മാവ് തിരികെ വന്ന് അവളില്‍ പ്രവേശിക്കുകയും അവളുടന്‍ എഴുന്നേറ്റ് നില്‍ക്കുകയും ചെയ്തു. യേശു പറഞ്ഞു, “അവള്‍ക്കു തിന്നാനെന്തെങ്കിലും കൊടുക്കൂ.” </span>
<span class='v LK8_56' data-id='LK8_56'><span class='v-num v-56'>56&nbsp;</span>പെണ്‍കുട്ടിയുടെ അപ്പനമ്മമാര്‍ അത്ഭുതസ്തബ്ധരായി. നടന്നതെന്താണെന്ന് ആരോടും പറയരുതെന്ന് അവന്‍ അവരോട് നിര്‍ദ്ദേശിച്ചു. </span></div></div>
</body></html>
