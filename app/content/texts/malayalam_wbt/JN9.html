<!DOCTYPE html>
<html><head>
<link href='../../../build/mobile.css' rel='stylesheet' />
<link href='haiola.css' rel='stylesheet' /><meta charset='UTF-8' /><title> യോഹന്നാന്‍:9</title></head><body dir="ltr">
<div class='chapter section JN9 mal-wbtc MAL JN Gentium' dir='ltr' data-id='JN9' data-nextid='JN10' data-previd='JN8' lang='MAL'> 
<div class='s'>ജന്മനാ അന്ധനായ ഒരുവനെ സുഖപ്പെടുത്തുന്നു </div>
<div class='c'>9</div>
<div class='p'>
<span class='v JN9_1' data-id='JN9_1'>
<span class='verse1 v-num v-1'>1&nbsp;</span>നടന്നു പോകവേ യേശു ഒരന്ധനെ കണ്ടു. ജനിച്ചപ്പോള്‍ തന്നെ അയാള്‍ അന്ധനായിരുന്നു. </span>
<span class='v JN9_2' data-id='JN9_2'><span class='v-num v-2'>2&nbsp;</span>യേശുവിന്‍റെ ശിഷ്യന്മാര്‍ അവനോടു ചോദിച്ചു, “ഗുരോ, ഇയാള്‍ ജന്മനാ അന്ധനാണ്. എന്നാല്‍ ആരുടെ പാപമാണ് ഇവനെ അന്ധനാക്കിയത്. അയാളുടെ തന്നെ പാപങ്ങളോ മാതാപിതാക്കളുടെ പാപങ്ങളോ?” </span></div>
<div class='p'>
<span class='v JN9_3' data-id='JN9_3'><span class='v-num v-3'>3&nbsp;</span>യേശു മറുപടി പറഞ്ഞു, “അവന്‍റെയോ അവന്‍റെ മാതാപിതാക്കളുടെയോ പാപങ്ങളല്ല അവനെ അന്ധനാക്കിയത്. ഞാനവനെ സുഖപ്പെടുത്തുന്പോള്‍ ദൈവത്തിന്‍റെ ശക്തി ആളുകള്‍ക്കു കാണുന്നതിനാണവന്‍ അന്ധനായി ജനിച്ചത്. </span>
<span class='v JN9_4' data-id='JN9_4'><span class='v-num v-4'>4&nbsp;</span>പകല്‍ തീരുന്നതുവരേക്കും എന്നെ അയച്ചവന്‍റെ ജോലികള്‍ നാം തുടരണം. രാത്രിയില്‍ ആര്‍ക്കും ജോലി ചെയ്യാനുമാവില്ല. </span>
<span class='v JN9_5' data-id='JN9_5'><span class='v-num v-5'>5&nbsp;</span>ഈ ലോകത്തില്‍ ഞാനുണ്ടായിരിക്കുന്പോള്‍ ലോകത്തിന്‍റെ പ്രകാശം ഞാനാണ്.” </span></div>
<div class='p'>
<span class='v JN9_6' data-id='JN9_6'><span class='v-num v-6'>6&nbsp;</span>യേശു ഇതു പറഞ്ഞു കഴിഞ്ഞ് മണ്ണില്‍ തുപ്പി ചെളി കുഴച്ചെടുത്തു. അവന്‍ ആ ചെളി അന്ധന്‍റെ കണ്ണുകളില്‍ പുരട്ടി. </span>
<span class='v JN9_7' data-id='JN9_7'><span class='v-num v-7'>7&nbsp;</span>യേശു അയാളോടു പറഞ്ഞു, “നീ ചെന്ന് ശിലോഹാം (ഈ വാക്കിന്‍റെ അര്‍ത്ഥം 'അയയ്ക്കപ്പെട്ടവന്‍’ എന്നാണ്) കുളത്തില്‍ കഴുകുക.” അയാള്‍ കുളത്തിലേക്കു പോയി കഴുകി കാഴ്ചയോടെ മടങ്ങിവന്നു. </span></div>
<div class='p'>
<span class='v JN9_8' data-id='JN9_8'><span class='v-num v-8'>8&nbsp;</span>മുന്പ് അയാള്‍ ഇരുന്നു യാചിക്കുന്നത് ആളുകള്‍ കണ്ടിരുന്നു. അവരും അയാളുടെ അയല്‍ക്കാരും പറഞ്ഞു, “ഇതാ! എപ്പോഴും വഴിയോരത്തിരുന്നു യാചിച്ചവന്‍ തന്നെയോ ഇയാള്‍?” </span></div>
<div class='p'>
<span class='v JN9_9' data-id='JN9_9'><span class='v-num v-9'>9&nbsp;</span>ചിലര്‍ പറഞ്ഞു, “അതെ, അവന്‍ തന്നെ.” </span></div>
<div class='p'>
<span class='v JN9_9' data-id='JN9_9'>പക്ഷേ മറ്റു ചിലര്‍ പറഞ്ഞു, “അല്ല അവനല്ല ഇത്. അവനെപ്പോലെ കാണുന്ന വേറെ ഒരുവനാണ് ഇത്.” അതുകൊണ്ട് അയാള്‍ തന്നെ പറഞ്ഞു, “മുന്പ് അന്ധനായിരുന്നവന്‍ തന്നെയാണു ഞാന്‍.” </span></div>
<div class='p'>
<span class='v JN9_10' data-id='JN9_10'><span class='v-num v-10'>10&nbsp;</span>ആളുകള്‍ ചോദിച്ചു, “എന്തുണ്ടായി? നിനക്കെങ്ങനെ കാഴ്ച തിരിച്ചു കിട്ടി?” </span></div>
<div class='p'>
<span class='v JN9_11' data-id='JN9_11'><span class='v-num v-11'>11&nbsp;</span>അയാള്‍ മറുപടി പറഞ്ഞു, “യേശുവെന്നു വിളിക്കപ്പെടുന്നയാള്‍ അല്പം ചെളികുഴച്ചു. അവന്‍ അതെന്‍റെ കണ്ണുകളില്‍ പുരട്ടി. എന്നിട്ട് ശിലോഹാം കുളത്തില്‍ പോയി കഴുകാന്‍ എന്നോടു പറഞ്ഞു. അതിനാല്‍ ഞാന്‍ പോയി ശിലോഹാം കുളത്തില്‍ കഴുകി. അപ്പോഴെനിക്കു കാഴ്ചയും കിട്ടി.” </span></div>
<div class='p'>
<span class='v JN9_12' data-id='JN9_12'><span class='v-num v-12'>12&nbsp;</span>ആളുകള്‍ അവനോടു ചോദിച്ചു, “ആ മനുഷ്യന്‍ എവിടെയുണ്ട്?” </span></div>
<div class='p'>
<span class='v JN9_12' data-id='JN9_12'>അയാള്‍ പറഞ്ഞു, “എനിക്കറിയില്ല.” </span></div>
<div class='s'>യേശു സുഖപ്പെടുത്തിയവനെ യെഹൂദര്‍ ചോദ്യം ചെയ്യുന്നു </div>
<div class='p'>
<span class='v JN9_13' data-id='JN9_13'><span class='v-num v-13'>13&nbsp;</span>അനന്തരം അവര്‍ അയാളെ പരീശന്മാരുടെ അടുത്തേക്കു കൊണ്ടുവന്നു. അന്ധനായിരുന്നവനായിരുന്നു അയാള്‍. </span>
<span class='v JN9_14' data-id='JN9_14'><span class='v-num v-14'>14&nbsp;</span>യേശു ചെളി കുഴച്ച് അവന്‍റെ കണ്ണുകള്‍ക്ക് കാഴ്ച നല്‍കി. ശബ്ബത്തു ദിവസമാണ് യേശു ഇതു ചെയ്തത്. </span>
<span class='v JN9_15' data-id='JN9_15'><span class='v-num v-15'>15&nbsp;</span>അതുകൊണ്ട് പരീശന്മാര്‍ അവനോടു ചോദിച്ചു, “നിനക്കെങ്ങനെയാണ് കാഴ്ച കിട്ടിയത്?” </span></div>
<div class='p'>
<span class='v JN9_15' data-id='JN9_15'>അയാള്‍ മറുപടി പറഞ്ഞു, “അവന്‍ എന്‍റെ കണ്ണുകളില്‍ ചെളി പുരട്ടി. ഞാന്‍ കണ്ണു കഴുകി. എനിക്കു കാഴ്ചയും കിട്ടി.” </span></div>
<div class='p'>
<span class='v JN9_16' data-id='JN9_16'><span class='v-num v-16'>16&nbsp;</span>പരീശന്മാരില്‍ ചിലര്‍ പറഞ്ഞു, “ശബ്ബത്തിന്‍റെ ന്യായപ്രമാണങ്ങള്‍ അനുസരിക്കാത്തവന്‍ ദൈവത്തില്‍ നിന്നുള്ളവനല്ല.” </span></div>
<div class='p'>
<span class='v JN9_16' data-id='JN9_16'>മറ്റുള്ളവര്‍ പറഞ്ഞു, “പക്ഷേ പാപിയായ ഒരുവന് ഇത്തരം അത്ഭുത പ്രവര്‍ത്തികള്‍ കാട്ടാനാവില്ല.” യെഹൂദര്‍ പരസ്പരം അംഗീകരിച്ചില്ല. </span></div>
<div class='p'>
<span class='v JN9_17' data-id='JN9_17'><span class='v-num v-17'>17&nbsp;</span>യെഹൂദ നേതാക്കള്‍ അയാളോടു വീണ്ടും ചോദിച്ചു, “അയാള്‍ നിന്നെ സുഖപ്പെടുത്തി. കാഴ്ച തന്നു. അവനെപ്പറ്റി നിന്‍റെ അഭിപ്രായമെന്താണ്?” </span></div>
<div class='p'>
<span class='v JN9_17' data-id='JN9_17'>അയാള്‍ മറുപടി പറഞ്ഞു, “അവന്‍ ഒരു പ്രവാചകനാണ്.” </span></div>
<div class='p'>
<span class='v JN9_18' data-id='JN9_18'><span class='v-num v-18'>18&nbsp;</span>എന്നാല്‍ യെഹൂദര്‍ ഇതൊന്നും യഥാര്‍ത്ഥത്തില്‍ അയാള്‍ക്കു സംഭവിച്ച കാര്യങ്ങളാണെന്നു വിശ്വസിച്ചിരുന്നില്ല. അയാള്‍ അന്ധനും ഇപ്പോള്‍ സുഖപ്പെട്ടവനുമാണെന്ന് അവര്‍ വിശ്വസിച്ചിരുന്നില്ല. പക്ഷേ പിന്നീടവര്‍ അയാളുടെ അപ്പനമ്മമാരെ ആളയച്ചു വരുത്തി. </span>
<span class='v JN9_19' data-id='JN9_19'><span class='v-num v-19'>19&nbsp;</span>യെഹൂദര്‍ അപ്പനമ്മമാരോട് ചോദിച്ചു, “ഇവന്‍, നിങ്ങളുടെ മകനാണോ? അവന്‍ ജന്മനാ അന്ധനായിരുന്നെന്നു നിങ്ങള്‍ പറയുന്നോ? പിന്നെ ഇപ്പോഴെങ്ങനെ അവനു കാഴ്ച കിട്ടി?” </span></div>
<div class='p'>
<span class='v JN9_20' data-id='JN9_20'><span class='v-num v-20'>20&nbsp;</span>അവന്‍റെ അപ്പനമ്മമാര്‍ മറുപടി പറഞ്ഞു, “ഇവന്‍ ഞങ്ങളുടെ മകനാണെന്നും അവന്‍ ജന്മനാ അന്ധനായിരുന്നെന്നും ഞങ്ങള്‍ക്കറിയാം. </span>
<span class='v JN9_21' data-id='JN9_21'><span class='v-num v-21'>21&nbsp;</span>ഇവന് ഇപ്പോഴെങ്ങനെ കാഴ്ച കിട്ടിയെന്നതു മാത്രം ഞങ്ങള്‍ക്കറിയില്ല. ആരാണവന്‍റെ കണ്ണുകളെ സുഖപ്പെടുത്തിയതെന്നും ഞങ്ങള്‍ക്കറിയില്ല. അവനോടു തന്നെ ചോദിക്കുക. തന്നെപ്പറ്റിത്തന്നെ മറുപടി പറയാന്‍ മാത്രം പ്രായമൊക്കെ അവനായിട്ടുണ്ട്.” </span>
<span class='v JN9_22' data-id='JN9_22'><span class='v-num v-22'>22&nbsp;</span>അവര്‍ ഇങ്ങനെ പറയാന്‍ കാരണം അവര്‍ക്കു യെഹൂദനേതാക്കളെ ഭയമായിരുന്നു. യേശു ക്രിസ്തുവാണെന്നു പറയുന്ന ഓരോരുത്തരെയും തങ്ങള്‍ ശിക്ഷിക്കുമെന്ന് യെഹൂദനേതാക്കള്‍ നേരത്തേ തീരുമാനിച്ചിരുന്നു. അങ്ങനെ ചെയ്യുന്നവരെ നേതാക്കള്‍ യെഹൂദപ്പള്ളിയില്‍നിന്നും പുറത്താക്കും. </span>
<span class='v JN9_23' data-id='JN9_23'><span class='v-num v-23'>23&nbsp;</span>അതുകൊണ്ടാണ് അയാളുടെ മാതാപിതാക്കള്‍ “അവനു പ്രായമായി അവനോടു ചോദിക്കുക” എന്നു പറഞ്ഞത്. </span></div>
<div class='p'>
<span class='v JN9_24' data-id='JN9_24'><span class='v-num v-24'>24&nbsp;</span>അതിനാല്‍ യെഹൂദനേതാക്കള്‍ അന്ധനായിരുന്നവനെ വിളിച്ചു. വീണ്ടും വരാനവര്‍ പറഞ്ഞു. യെഹൂദനേതാക്കള്‍ പറഞ്ഞു, “സത്യം പറഞ്ഞ് നീ ദൈവത്തെ മഹത്വപ്പെടുത്തണം. ഈ മനുഷ്യന്‍ പാപിയാണെന്നു ഞങ്ങള്‍ക്കറിയാം.” </span></div>
<div class='p'>
<span class='v JN9_25' data-id='JN9_25'><span class='v-num v-25'>25&nbsp;</span>അയാള്‍ മറുപടി പറഞ്ഞു, “അയാള്‍ ഒരു പാപിയാണെങ്കില്‍ അത് എനിക്കറിയില്ല. പക്ഷേ ഒരു കാര്യം അറിയാം. ഞാന്‍ അന്ധനായിരുന്നു. ഇപ്പോഴെനിക്കു കാഴ്ച കിട്ടിയിരിക്കുന്നു.” </span></div>
<div class='p'>
<span class='v JN9_26' data-id='JN9_26'><span class='v-num v-26'>26&nbsp;</span>യെഹൂദനേതാക്കള്‍ ചോദിച്ചു, “അവന്‍ നിനക്കായി എന്താണു ചെയ്തത്? അവന്‍ എങ്ങനെ നിന്‍റെ കണ്ണുകളെ സുഖപ്പെടുത്തി?” </span></div>
<div class='p'>
<span class='v JN9_27' data-id='JN9_27'><span class='v-num v-27'>27&nbsp;</span>അയാള്‍ മറുപടി പറഞ്ഞു, “ഞാന്‍ നിങ്ങളോട് അതെല്ലാം പറഞ്ഞു കഴിഞ്ഞു. പക്ഷേ നിങ്ങളെന്നെ ശ്രദ്ധിച്ചില്ല. എന്തിനാണിതെല്ലാം ഇനിയും കേള്‍ക്കുന്നത്? നിങ്ങള്‍ക്കും അവന്‍റെ അനുയായികളാകണോ?” </span></div>
<div class='p'>
<span class='v JN9_28' data-id='JN9_28'><span class='v-num v-28'>28&nbsp;</span>അവര്‍ കോപാകുലരായി. അയാളെ ശകാരിച്ചുകൊണ്ടു പറഞ്ഞു, “നീ അവന്‍റെ ശിഷ്യനാണ്. ഞങ്ങള്‍ മോശെയുടെ അനുയായികളും. </span>
<span class='v JN9_29' data-id='JN9_29'><span class='v-num v-29'>29&nbsp;</span>ദൈവം മോശെയോട് സംസാരിച്ചുവെന്നു ഞങ്ങള്‍ക്കറിയാം. എന്നാല്‍ ഈ മനുഷ്യന്‍ എവിടെനിന്നാണു വരുന്നതെന്നു പോലും ഞങ്ങള്‍ക്കറിയില്ല.” </span></div>
<div class='p'>
<span class='v JN9_30' data-id='JN9_30'><span class='v-num v-30'>30&nbsp;</span>അയാള്‍ മറുപടി പറഞ്ഞു, “ഇതു വളരെ അത്ഭുതമായിരിക്കുന്നു. യേശു എവിടെനിന്നാണു വരുന്നതെന്നു നിങ്ങള്‍ക്കറിയില്ല. പക്ഷേ അവന്‍ എന്‍റെ കണ്ണുകളെ സുഖപ്പെടുത്തിയിരിക്കുന്നു. </span>
<span class='v JN9_31' data-id='JN9_31'><span class='v-num v-31'>31&nbsp;</span>ദൈവം പാപികളെ ശ്രദ്ധിക്കില്ലെന്നു നമുക്കെല്ലാമറിയാം. എന്നാല്‍ തന്നെ ആരാധിക്കുകയും അനുസരിക്കുകയും ചെയ്യുന്നവരെ ദൈവം ശ്രദ്ധിക്കും. </span>
<span class='v JN9_32' data-id='JN9_32'><span class='v-num v-32'>32&nbsp;</span>ജന്മനാ അന്ധനായൊരുവനെ ആദ്യമായാണൊരാള്‍ സുഖപ്പെടുത്തുന്നത്. </span>
<span class='v JN9_33' data-id='JN9_33'><span class='v-num v-33'>33&nbsp;</span>ഇയാള്‍ ദൈവത്തില്‍നിന്നും വന്നവനായിരിക്കും. അല്ലാത്തപക്ഷം ഇതുപോലൊന്നും ചെയ്യാന്‍ അവനാവില്ല.” </span></div>
<div class='p'>
<span class='v JN9_34' data-id='JN9_34'><span class='v-num v-34'>34&nbsp;</span>യെഹൂദനേതാക്കള്‍ മറുപടി പറഞ്ഞു, “നിന്നില്‍ പാപം നിറഞ്ഞിരിക്കുന്നു. ഞങ്ങളെ നീ പഠിപ്പിക്കാന്‍ നോക്കുന്നോ?” അവര്‍ അയാളെ അവിടെ നിന്നും ഓടിച്ചുവിട്ടു. </span></div>
<div class='s'>ആത്മീയ അന്ധത </div>
<div class='p'>
<span class='v JN9_35' data-id='JN9_35'><span class='v-num v-35'>35&nbsp;</span>അയാളെ യെഹൂദനേതാക്കള്‍ ഓടിച്ചുവിട്ട കാര്യം യേശു അറിഞ്ഞു. യേശു അയാളെ കണ്ടെത്തി ചോദിച്ചു, “നീ മനുഷ്യപുത്രനില്‍ വിശ്വസിക്കുന്നുവോ?” </span></div>
<div class='p'>
<span class='v JN9_36' data-id='JN9_36'><span class='v-num v-36'>36&nbsp;</span>അയാള്‍ ചോദിച്ചു, “പ്രഭോ, ആരാണു മനുഷ്യപുത്രന്‍? പറയൂ, എങ്കിലെനിക്കവനില്‍ വിശ്വസിക്കാമല്ലോ?” </span></div>
<div class='p'>
<span class='v JN9_37' data-id='JN9_37'><span class='v-num v-37'>37&nbsp;</span>യേശു അയാളോടു പറഞ്ഞു, “നീ നേരത്തേതന്നെ അവനെ കണ്ടിട്ടുണ്ട്. നിന്നോടിപ്പോള്‍ സംസാരിക്കുന്നവന്‍ തന്നെയാണവന്‍.” </span></div>
<div class='p'>
<span class='v JN9_38' data-id='JN9_38'><span class='v-num v-38'>38&nbsp;</span>അയാള്‍ പറഞ്ഞു, “ഞാന്‍ വിശ്വസിക്കുന്നു കര്‍ത്താവേ.” അനന്തരം അയാള്‍ മുട്ടുകുത്തി യേശുവിനെ നമസ്കരിച്ചു. </span></div>
<div class='p'>
<span class='v JN9_39' data-id='JN9_39'><span class='v-num v-39'>39&nbsp;</span>യേശു പറഞ്ഞു, “ഞാന്‍ ഈ ലോകത്ത് വന്നത് തീര്‍പ്പ് കല്പിക്കാനാണ്. അന്ധര്‍ക്കു കാഴ്ച നല്‍കാനും കാഴ്ചയുണ്ടെന്നു കരുതുന്നവരെ അന്ധരാക്കാനും.” </span></div>
<div class='p'>
<span class='v JN9_40' data-id='JN9_40'><span class='v-num v-40'>40&nbsp;</span>ഏതാനും പരീശന്മാര്‍ അവിടെ സന്നിഹിതരായിരുന്നു. അവര്‍ അതു കേട്ടു. അവര്‍ ചോദിച്ചു, “ഞങ്ങളും അന്ധരാണെന്നോ?” </span></div>
<div class='p'>
<span class='v JN9_41' data-id='JN9_41'><span class='v-num v-41'>41&nbsp;</span>യേശു പറഞ്ഞു, “നിങ്ങള്‍ അന്ധരായിരുന്നുവെങ്കില്‍ നിങ്ങള്‍ക്കു പാപം ഉണ്ടാകുമായിരുന്നില്ല. പക്ഷേ നിങ്ങള്‍ പറയുന്നു നിങ്ങള്‍ക്കു കാണാമെന്ന്. അതിനാല്‍ ഇപ്പോള്‍ നിങ്ങള്‍ പാപികളാണ്.” </span></div></div>
</body></html>
