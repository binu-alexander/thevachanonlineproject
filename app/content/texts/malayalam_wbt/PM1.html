<!DOCTYPE html>
<html><head>
<link href='../../../build/mobile.css' rel='stylesheet' />
<link href='haiola.css' rel='stylesheet' /><meta charset='UTF-8' /><title> :1</title></head><body dir="ltr">
<div class='chapter section PM1 mal-wbtc MAL PM Gentium' dir='ltr' data-id='PM1' data-nextid='HB1' data-previd='TT3' lang='MAL'> 
<div class='c'>1</div>
<div class='p'>
<span class='v PM1_1' data-id='PM1_1'>
<span class='verse1 v-num v-1'>1&nbsp;</span>ഞങ്ങളുടെ പ്രിയ സഹപ്രവര്‍ത്തകനായ ഫിലേമോന്നു നമ്മുടെ സഹോദരി അപ്പിയെക്കും സഹസേനാനിയായ അര്‍ക്കിപ്പൊസിനും നിങ്ങളുടെ വീട്ടില്‍ കൂടുന്ന സഭയ്ക്കും </span>
<span class='v PM1_2' data-id='PM1_2'><span class='v-num v-2'>2&nbsp;</span>ക്രിസ്തുയേശുവിന്‍റെ ഒരു തടവുകാരനായ പൌലൊസും നമ്മുടെ സഹോദരന്‍ തിമൊഥെയൊസും വന്ദനങ്ങള്‍ നേരുന്നു. </span></div>
<div class='p'>
<span class='v PM1_3' data-id='PM1_3'><span class='v-num v-3'>3&nbsp;</span>നമ്മുടെ പിതാവായ ദൈവത്തില്‍ നിന്നും കര്‍ത്താവായ യേശുക്രിസ്തുവില്‍ നിന്നും നിങ്ങള്‍ക്കു കൃപയും സമാധാനവും ഉണ്ടാകട്ടെ. </span></div>
<div class='s'>ഫിലേമോന്‍റെ സ്നേഹവും വിശ്വാസവും </div>
<div class='p'>
<span class='v PM1_4' data-id='PM1_4'><span class='v-num v-4'>4&nbsp;</span>ഞാനെപ്പോഴും നിന്നെ പ്രാര്‍ത്ഥനയില്‍ ഓര്‍ക്കുകയും നിനക്കായി ദൈവത്തോട് നന്ദി പറയുകയും ചെയ്യുന്നു. </span>
<span class='v PM1_5' data-id='PM1_5'><span class='v-num v-5'>5&nbsp;</span>കര്‍ത്താവായ യേശുവില്‍ നിനക്കുള്ള വിശ്വാസത്തെപ്പറ്റിയും ദൈവത്തിന്‍റെ സകല വിശുദ്ധജനങ്ങളോടുള്ള നിന്‍റെ സ്നേഹത്തെപ്പറ്റിയും ഞാന്‍ കേള്‍ക്കുന്നു. നിനക്കുള്ള ഈ വിശ്വാസത്തിനും സ്നേഹത്തിനും ഞാന്‍ ദൈവത്തിനു നന്ദി പറയുന്നു. </span>
<span class='v PM1_6' data-id='PM1_6'><span class='v-num v-6'>6&nbsp;</span>സകല വിശ്വാസികളുമായി നീ പങ്കിടുന്ന വിശ്വാസം നമുക്ക് ക്രിസ്തുവിലുള്ള എല്ലാ നന്മകളെയും മനസ്സിലാക്കുവാന്‍ കാരണമാകണമേ എന്നും ഞാന്‍ പ്രാര്‍ത്ഥിക്കുന്നു. </span>
<span class='v PM1_7' data-id='PM1_7'><span class='v-num v-7'>7&nbsp;</span>എന്‍റെ സഹോദരാ ദൈവജനത്തോടു നീ സ്നേഹം കാണിച്ചിരിക്കുന്നു. നീ അവര്‍ക്ക് സന്തോഷം നല്‍കിയിരിക്കുന്നു. ഇത് എനിക്ക് വലിയ സന്തോഷവും ആശ്വാസവും തന്നിരിക്കുന്നു. </span></div>
<div class='s'>ഒനേസിമൊസിനെ സഹോദരനായി സ്വീകരിക്കുന്നു </div>
<div class='p'>
<span class='v PM1_8' data-id='PM1_8'><span class='v-num v-8'>8&nbsp;</span>നീ ചിലതു ചെയ്യാനുണ്ട്. ക്രിസ്തുവിലുള്ള നിന്‍റെ സ്നേഹം കാരണം നീ അതു ചെയ്യണമെന്ന് ആജ്ഞാപിക്കുവാന്‍ എനിക്കു സ്വാതന്ത്ര്യം ഉണ്ട്. </span>
<span class='v PM1_9' data-id='PM1_9'><span class='v-num v-9'>9&nbsp;</span>പക്ഷേ ഞാന്‍ നിന്നോടു ആജ്ഞാപിക്കുന്നില്ല. അതു ചെയ്യുവാന്‍ നിന്നോടു ഞാന്‍ ആവശ്യപ്പെടുന്നേയുള്ളൂ. ഞാന്‍ പൌലൊസ് ആണ്. ഇപ്പോള്‍ ഞാനൊരു വൃദ്ധനും ക്രിസ്തുയേശുവിന്‍റെ തടവുകാരനുമാണ്. </span>
<span class='v PM1_10' data-id='PM1_10'><span class='v-num v-10'>10&nbsp;</span>എന്‍റെ പുത്രനായ ഒനേസിമൊസിനു വേണ്ടി ഞാന്‍ ചോദിക്കുകയാണ്. ഞാന്‍ തടവിലായിരുന്നപ്പോഴാണ് അവന്‍ എന്‍റെ പുത്രനായത്. </span>
<span class='v PM1_11' data-id='PM1_11'><span class='v-num v-11'>11&nbsp;</span>അവന്‍ നിനക്കു പണ്ട് കൊള്ളരുതാത്തവനായിരുന്നു. എന്നാല്‍ ഇപ്പോള്‍ അവന്‍ എനിക്കും നിനക്കും ഉപകാരിയായിത്തീര്‍ന്നു. </span></div>
<div class='p'>
<span class='v PM1_12' data-id='PM1_12'><span class='v-num v-12'>12&nbsp;</span>ഞാന്‍ അവനെ നിങ്ങളുടെ അടുത്തേക്ക് തിരികെ അയയ്ക്കുന്നു. എന്‍റെ സ്വന്തം ഹൃദയം ആണ് അവന്‍റെ ഒപ്പം ഞാന്‍ അയയ്ക്കുന്നത്. </span>
<span class='v PM1_13' data-id='PM1_13'><span class='v-num v-13'>13&nbsp;</span>സുവിശേഷത്തിനുവേണ്ടി ഞാന്‍ തടവിലായിരിക്കുന്ന ഈ സമയത്ത് എന്നെ സഹായിക്കുന്നതിനായി എന്‍റെ ഒപ്പം അവനെ നിര്‍ത്തുന്നതിന് ഞാന്‍ ആഗ്രഹിച്ചു. നിങ്ങള്‍ക്കു വേണ്ടി അവന്‍ എന്നെ സഹായിക്കും. </span>
<span class='v PM1_14' data-id='PM1_14'><span class='v-num v-14'>14&nbsp;</span>എന്നാല്‍ ആദ്യമേ നിങ്ങളോട് ചോദിക്കാതെ ഞാന്‍ ഒന്നും ചെയ്തില്ല. അപ്പോള്‍ നിങ്ങള്‍ എനിക്കായി ചെയ്യുന്ന നല്ലതിന്‍റെ പ്രേരകശക്തി എന്‍റെ നിര്‍ബന്ധത്താലല്ല പ്രത്യുത നിങ്ങളുടെ സ്വന്തം ആഗ്രഹത്താലാണ്. </span></div>
<div class='p'>
<span class='v PM1_15' data-id='PM1_15'><span class='v-num v-15'>15&nbsp;</span>എല്ലാക്കാലത്തേക്കുമായി ഒനേസിമൊസിനെ നിങ്ങള്‍ക്കു ലഭിക്കാനായിരിക്കാം കുറച്ചു നാള്‍ നിങ്ങളില്‍ നിന്നും വേര്‍പിരിച്ചത്. </span>
<span class='v PM1_16' data-id='PM1_16'><span class='v-num v-16'>16&nbsp;</span>ഒരു അടിമയായല്ല, അടിമയേക്കാളും മെച്ചമായി ഒരു പ്രിയ സഹോദരനായാണ് അവനെ നിങ്ങള്‍ക്കു ലഭിക്കുന്നത്. ഞാനവനെ വളരെ സ്നേഹിക്കുന്നു. പക്ഷേ നിങ്ങള്‍ അതിലേറെയും സ്നേഹിക്കുന്നു. കര്‍ത്താവില്‍ ഒരു സഹോദരനായും മനുഷ്യനായും നിങ്ങള്‍ അവനെ സ്നേഹിക്കും. </span></div>
<div class='p'>
<span class='v PM1_17' data-id='PM1_17'><span class='v-num v-17'>17&nbsp;</span>എന്നെ നിങ്ങളുടെ ഒരു സുഹൃത്തായി സ്വീകരിക്കുമെങ്കില്‍ ഒനേസിമൊസിനെ സ്വീകരിക്കുക. എന്നെ സ്വാഗതം ചെയ്യുന്നതുപോലെ അവനേയും സ്വാഗതം ചെയ്യുക. </span>
<span class='v PM1_18' data-id='PM1_18'><span class='v-num v-18'>18&nbsp;</span>ഒനേസിമൊസ് നിന്നോട് എന്തെങ്കിലും തെറ്റ് ചെയ്തു എങ്കില്‍ അഥവാ നിനക്കു എന്തെങ്കിലും തരാനുണ്ടെങ്കില്‍ അത് എന്‍റെ പേരില്‍ കണക്കിടുക. </span>
<span class='v PM1_19' data-id='PM1_19'><span class='v-num v-19'>19&nbsp;</span>ഞാന്‍, പൌലൊസ് സ്വന്തം കൈകൊണ്ടു തന്നെയാണ് ഇത് എഴുതുന്നത്. ഒനേസിമൊസ് തരാനുള്ളതെല്ലാം ഞാന്‍ തിരികെ തരാം. നിങ്ങളുടെ ജീവനുവേണ്ടി തന്നെ എന്നോടുള്ള കടപ്പാടിനെപ്പറ്റി ഒന്നും ഞാന്‍ പറയുകയില്ല, </span>
<span class='v PM1_20' data-id='PM1_20'><span class='v-num v-20'>20&nbsp;</span>അതുകൊണ്ട് എന്‍റെ സഹോദരാ, കര്‍ത്താവില്‍ എനിക്കു വേണ്ടി എന്തെങ്കിലും ചെയ്യുവാന്‍ ഞാന്‍ ആവശ്യപ്പെടുന്നു. എന്‍റെ ഹൃദയത്തെ ക്രിസ്തുവില്‍ ആശ്വസിപ്പിക്കുക. </span>
<span class='v PM1_21' data-id='PM1_21'><span class='v-num v-21'>21&nbsp;</span>ഞാനാവശ്യപ്പെടുന്നത് നീ ചെയ്യുമെന്ന് അറിഞ്ഞുകൊണ്ടാണ് ഇതെഴുതുന്നത്. ഞാനാവശ്യപ്പെടുന്നതില്‍ കൂടുതല്‍ നീ ചെയ്യുമെന്നും ഞാനറിയുന്നു. </span></div>
<div class='p'>
<span class='v PM1_22' data-id='PM1_22'><span class='v-num v-22'>22&nbsp;</span>കൂടാതെ, എനിക്കു താമസിക്കുവാനായി ദയവായി ഒരു മുറി ഒരുക്കുക. ദൈവം നിങ്ങളുടെ പ്രാര്‍ത്ഥന കേള്‍ക്കുമെന്നും നിങ്ങളുടെ അടുത്തു വരാന്‍ എനിക്കു സാധിക്കുമെന്നും ഞാന്‍ ആശിക്കുന്നു. </span></div>
<div class='s'>അവസാന അഭിവാദനം </div>
<div class='p'>
<span class='v PM1_23' data-id='PM1_23'><span class='v-num v-23'>23&nbsp;</span>ക്രിസ്തുയേശുവിനുവേണ്ടി എന്നോടു കൂടി തടവിലായിരിക്കുന്ന എപ്പഫ്രാസ് നിനക്കു വന്ദനം ചൊല്ലുന്നു. </span>
<span class='v PM1_24' data-id='PM1_24'><span class='v-num v-24'>24&nbsp;</span>എന്നോടൊപ്പമുള്ള ശുശ്രൂഷകരായ മര്‍ക്കൊസും അരിസ്തര്‍ക്കൊസും ദേമാസും ലൂക്കൊസും നിങ്ങളെ വന്ദിക്കുന്നു. </span></div>
<div class='p'>
<span class='v PM1_25' data-id='PM1_25'><span class='v-num v-25'>25&nbsp;</span>നമ്മുടെ കര്‍ത്താവായ ക്രിസ്തുവിന്‍റെ കൃപ നിങ്ങളുടെ ആത്മാവോടു കൂടെ ഇരിക്കുമാറാകട്ടെ. </span></div></div>
</body></html>
