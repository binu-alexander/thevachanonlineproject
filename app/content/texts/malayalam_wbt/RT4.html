<!DOCTYPE html>
<html><head>
<link href='../../../build/mobile.css' rel='stylesheet' />
<link href='haiola.css' rel='stylesheet' /><meta charset='UTF-8' /><title> രൂത്ത്:4</title></head><body dir="ltr">
<div class='chapter section RT4 mal-wbtc MAL RT Gentium' dir='ltr' data-id='RT4' data-nextid='S11' data-previd='RT3' lang='MAL'> 
<div class='s'>ബോവസും ബന്ധുവും </div>
<div class='c'>4</div>
<div class='p'>
<span class='v RT4_1' data-id='RT4_1'>
<span class='verse1 v-num v-1'>1&nbsp;</span>നഗരവാതില്‍ക്കല്‍ ജനം കൂടുന്നയിടത്തേക്കു ബോവസ് പോയി. ബോവസ് മുന്പു സൂചിപ്പിച്ച ഉറ്റബന്ധു കടന്നു പോകുന്നതു വരെ അയാള്‍ അവിടെ ഇരുന്നു. ബോവസ് അയാളോടു പറഞ്ഞു, “ഇവിടെ വന്ന് ഇരിക്കൂ സ്നേഹിതാ!” </span></div>
<div class='p'>
<span class='v RT4_2' data-id='RT4_2'><span class='v-num v-2'>2&nbsp;</span>ബോവസ് കുറെ സാക്ഷികളെയും വിളിച്ചു കൂട്ടി. ബോവസ് വിളിച്ചു കൂട്ടിയത് പട്ടണത്തിലെ മൂപ്പന്മാരില്‍ പത്തു പേരെ ആയിരുന്നു. അയാള്‍ അവരോടു പറഞ്ഞു, “ഇവിടെ ഇരിക്കൂ!”അവര്‍ അവിടെ ഇരുന്നു. </span></div>
<div class='p'>
<span class='v RT4_3' data-id='RT4_3'><span class='v-num v-3'>3&nbsp;</span>അപ്പോള്‍ ബോവസ് ഉറ്റബന്ധുവിനോടു പറഞ്ഞു, “നൊവൊമി മോവാബുദേശത്തു നിന്ന് മടങ്ങി വന്നിട്ടുണ്ട്. അവള്‍ നമ്മുടെ ബന്ധുവായ എലീമേലെക്കിന്‍റെ വക ഭൂമി വില്‍ക്കുകയാണ്. </span>
<span class='v RT4_4' data-id='RT4_4'><span class='v-num v-4'>4&nbsp;</span>ഇവിടുത്തെ ജനങ്ങളുടെയും എന്‍റെ ജനത്തിലെ മൂപ്പന്മാരുടെയും മുന്പില്‍ വച്ച് ഇതു നിന്നെ അറിയിക്കണമെന്ന് ഞാന്‍ തീരുമാനിച്ചു. നീ അത് വീണ്ടെടുക്കുന്നെങ്കില്‍ വീണ്ടെടുക്കുക! നീ വീണ്ടെടുക്കാന്‍ ഉദ്ദേശിക്കുന്നില്ലെങ്കില്‍ എന്നോടു പറയുക. എനിക്കറിയാം, നീ കഴിഞ്ഞാല്‍ ആ ഭൂമി വീണ്ടെടുക്കേണ്ട അടുത്തയാള്‍ ഞാനാണ്. നീ ആ ഭൂമി വിലയ്ക്കു വാങ്ങുന്നില്ലെങ്കില്‍ ഞാന്‍ വാങ്ങാം.” </span></div>
<div class='p'>
<span class='v RT4_5' data-id='RT4_5'><span class='v-num v-5'>5&nbsp;</span>ബോവസ് വീണ്ടും പറഞ്ഞു, “നൊവൊമിയില്‍നിന്ന് ആ ഭൂമി വാങ്ങുകയാണെങ്കില്‍ മരിച്ചവന്‍റെ ഭാര്യയായ രൂത്ത് എന്ന വിധവയായ മോവാബ്യസ്ത്രീയെ നിനക്കു ഭാര്യയായി ലഭിക്കും. രൂത്തിന് ഒരു കുട്ടിയുണ്ടാകുന്പോള്‍ ഭൂമി ആ കുട്ടിക്കു ലഭിക്കും. അങ്ങനെ ആ ഭൂമി മരിച്ചയാളുടെ കുടുംബത്തില്‍ തന്നെ നിലനില്‍ക്കും.” </span></div>
<div class='p'>
<span class='v RT4_6' data-id='RT4_6'><span class='v-num v-6'>6&nbsp;</span>ഉറ്റബന്ധു ഉത്തരം പറഞ്ഞു, “എനിക്ക് ആ സ്ഥലം വീണ്ടെടുക്കാനാവില്ല. സ്ഥലം എന്‍റേതാകുമായിരിക്കും. പക്ഷേ അത് വിലയ്ക്കു വാങ്ങാനെനിക്കാവില്ല. ഞാന്‍ അതു ചെയ്താല്‍ എനിക്ക് എന്‍റെ സ്വന്തം ഭൂമി നഷ്ടപ്പെടും. അതിനാല്‍ നീ ആ ഭൂമി വാങ്ങുക.” </span>
<span class='v RT4_7' data-id='RT4_7'><span class='v-num v-7'>7&nbsp;</span>(പഴയകാലത്ത് യിസ്രായേലില്‍ ഒരാചാരം ഉണ്ടായിരുന്നു. ആളുകള്‍ ഭൂമി വാങ്ങുകയോ വീണ്ടെടുക്കുകയോ ചെയ്യുന്പോള്‍, ഒരാള്‍ തന്‍റെ ചെരുപ്പ് ഊരി മറ്റേയാള്‍ക്ക് കൊടുക്കണം. ഇതായിരുന്നു അവരുടെ ക്രയവിക്രയത്തിനുള്ള തെളിവ്.) </span>
<span class='v RT4_8' data-id='RT4_8'><span class='v-num v-8'>8&nbsp;</span>അതുകൊണ്ട് ഉറ്റബന്ധു പറഞ്ഞു, “വസ്തു വിലയ്ക്കു വാങ്ങൂ.”അയാള്‍ തന്‍റെ ചെരുപ്പൂരി ബോവസിനു നല്‍കി. </span></div>
<div class='p'>
<span class='v RT4_9' data-id='RT4_9'><span class='v-num v-9'>9&nbsp;</span>അപ്പോള്‍ ബോവസ് അവിടെ കൂടിയിരുന്ന മൂപ്പന്മാരോടും മറ്റെല്ലാവരോടുമായി പറഞ്ഞു, “നൊവൊമിയുടെ കയ്യില്‍നിന്ന്, എലീമേലെക്ക്, കില്യോന്‍, മഹ്ലോന്‍ എന്നിവര്‍ക്കുള്ളതെല്ലാം ഞാന്‍ വാങ്ങാന്‍ പോകുന്നു എന്നതിന് നിങ്ങള്‍ സാക്ഷികളാകുന്നു. </span>
<span class='v RT4_10' data-id='RT4_10'><span class='v-num v-10'>10&nbsp;</span>രൂത്തിനെ ഭാര്യയായും ഞാന്‍ വാങ്ങുന്നു. മരിച്ചയാളുടെ സ്വത്ത് അയാളുടെ കുടുംബത്തില്‍ തന്നെ നിലനില്‍ക്കുന്നതിനുവേണ്ടിയാണ് ഞാന്‍ ഇങ്ങനെ ചെയ്യുന്നത്. ഈ ഇടപാടിലൂടെ മരിച്ചവന്‍റെ പേര് അയാളുടെ കുടുംബത്തില്‍ നിന്നും ദേശത്തില്‍നിന്നും അറ്റുപോകുകയില്ല. നിങ്ങളാണ് ഇതിനെല്ലാം സാക്ഷികള്‍.” </span></div>
<div class='p'>
<span class='v RT4_11' data-id='RT4_11'><span class='v-num v-11'>11&nbsp;</span>അങ്ങനെ നഗരവാതില്‍ക്കല്‍ ഉണ്ടായിരുന്ന എല്ലാ ജനങ്ങളും മൂപ്പന്മാരും അതിന് സാക്ഷികളായി. അവര്‍ പറഞ്ഞു, </span></div>
<div class='p'>
<span class='v RT4_11' data-id='RT4_11'>“യഹോവ നിന്‍റെ ഭവനത്തിലേക്കു വരുന്ന ഈ സ്ത്രീയെ, യിസ്രായേലിന്‍റെ ഭവനം നിര്‍മ്മിച്ച രാഹേലിനെയും ലേയയേയുംപോലെ ആക്കട്ടെ. നീ എഫ്രാത്തയില്‍ മേധാശക്തിയുള്ളവനും ബേത്ത്ലേഹെമില്‍ പ്രശസ്തനും ആയി ഭവിക്കട്ടെ! </span></div>
<div class='p'>
<span class='v RT4_12' data-id='RT4_12'><span class='v-num v-12'>12&nbsp;</span>താമാര്‍ യെഹൂദയുടെ പുത്രന്‍ ഫേരെസിന് ജന്മം നല്‍കി. അങ്ങനെ അവന്‍റെ കുടുംബം മഹത്തരമാകുകയും ചെയ്തു. അതുപോലെ തന്നെ രൂത്തിലൂടെ യഹോവ നിനക്കും അനേകം സന്താനങ്ങളെ നല്‍കട്ടെ. അങ്ങനെ നിന്‍റെ കുടുംബവും മഹത്തരമാകട്ടെ.” </span></div>
<div class='p'>
<span class='v RT4_13' data-id='RT4_13'><span class='v-num v-13'>13&nbsp;</span>അങ്ങനെ ബോവസ് രൂത്തിനെ വിവാഹം കഴിച്ചു. യഹോവ അവള്‍ക്കു ഗര്‍ഭം നല്‍കുകയും ഒരു പുത്രനെ കൊടുക്കുകയും ചെയ്തു. </span>
<span class='v RT4_14' data-id='RT4_14'><span class='v-num v-14'>14&nbsp;</span>അപ്പോള്‍ പട്ടണത്തിലെ സ്ത്രീകള്‍ നൊവൊമിയോടു പറഞ്ഞു, </span></div>
<div class='p'>
<span class='v RT4_14' data-id='RT4_14'>“നിനക്ക് ഈ കുഞ്ഞിനെ തന്ന യഹോവ വാഴ്ത്തപ്പെട്ടവനാകുന്നു. ഇവന്‍ യിസ്രായേലില്‍ പ്രസിദ്ധനാകും. </span></div>
<div class='p'>
<span class='v RT4_15' data-id='RT4_15'><span class='v-num v-15'>15&nbsp;</span>ഈ കുഞ്ഞ് നിനക്ക് വീണ്ടും ജീവിതം തരും! വാര്‍ദ്ധക്യത്തില്‍ നിന്നെ ശുശ്രൂഷിക്കും. നിന്‍റെ പുത്രഭാര്യയാണല്ലോ ഇവനെ പ്രസവിച്ചത്. അവള്‍ നിനക്കു വേണ്ടിയാണ് ഈ കുട്ടിയെ പ്രസവിച്ചത്. അവള്‍ നിന്നെ സ്നേഹിക്കുന്നു. ഏഴു പുത്രന്മാരെക്കാള്‍ ഇവള്‍ നിനക്ക് ഉത്തമയാണ്.” </span></div>
<div class='p'>
<span class='v RT4_16' data-id='RT4_16'><span class='v-num v-16'>16&nbsp;</span>നൊവൊമി കുഞ്ഞിനെ തന്‍റെ കരങ്ങളില്‍ എടുക്കുകയും അവന്‍റെ ഉത്തരവാദിത്വം ഏറ്റെടുക്കുകയും ചെയ്തു. </span>
<span class='v RT4_17' data-id='RT4_17'><span class='v-num v-17'>17&nbsp;</span>അയല്‍ക്കാര്‍ അവന് പേരിട്ടു. ആ സ്ത്രീകള്‍ പറഞ്ഞു, “ഈ കുഞ്ഞ് നൊവൊമിക്ക് വേണ്ടി പിറന്നതാണ്.”അയല്‍ക്കാരികള്‍ ഓബേദ് എന്ന് അവന് പേരിട്ടു. യിശ്ശായിയുടെ പിതാവായിരുന്നു ഓബേദ്. ദാവീദിന്‍റെ പിതാവായിരുന്നു യിശ്ശായി. </span></div>
<div class='s'>രൂത്തും ബോവസിന്‍റെ കുടുംബവും </div>
<div class='p'>
<span class='v RT4_18' data-id='RT4_18'><span class='v-num v-18'>18&nbsp;</span>ഫെരെസിന്‍റെ കുടുംബചരിത്രം ഇതാണ്: ഫെരെസ് ഹെസ്രോന്‍റെ പിതാവായിരുന്നു. </span></div>
<div class='p'>
<span class='v RT4_19' data-id='RT4_19'><span class='v-num v-19'>19&nbsp;</span>ഹെസ്രോന്‍ രാമിന്‍റെ പിതാവായിരുന്നു. രാം അമ്മീനാദാബിന്‍റെ പിതാവായിരുന്നു. </span></div>
<div class='p'>
<span class='v RT4_20' data-id='RT4_20'><span class='v-num v-20'>20&nbsp;</span>അമ്മീനാദാബ് നഹശോന്‍റെ പിതാവായിരുന്നു. നഹശോന്‍ സല്‍മോന്‍റെ പിതാവായിരുന്നു. </span></div>
<div class='p'>
<span class='v RT4_21' data-id='RT4_21'><span class='v-num v-21'>21&nbsp;</span>സല്‍മോന്‍ ബോവസിന്‍റെ പിതാവായിരുന്നു. ബോവസ് ഓബേദിന്‍റെ പിതാവായിരുന്നു. </span></div>
<div class='p'>
<span class='v RT4_22' data-id='RT4_22'><span class='v-num v-22'>22&nbsp;</span>ഓബേദ് യിശ്ശായിയുടെ പിതാവായിരുന്നു. യിശ്ശായി ദാവീദിന്‍റെ പിതാവായിരുന്നു. </span></div></div>
</body></html>
