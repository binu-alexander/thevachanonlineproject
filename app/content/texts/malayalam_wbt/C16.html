<!DOCTYPE html>
<html><head>
<link href='../../../build/mobile.css' rel='stylesheet' />
<link href='haiola.css' rel='stylesheet' /><meta charset='UTF-8' /><title> കൊരിന്ത്യര്‍ക്ക് എഴുതിയ ഒന്നാം ലേഖനം:6</title></head><body dir="ltr">
<div class='chapter section C16 mal-wbtc MAL C1 Gentium' dir='ltr' data-id='C16' data-nextid='C17' data-previd='C15' lang='MAL'> 
<div class='s'>ക്രിസ്ത്യാനികള്‍ക്കിടയിലുള്ള പ്രശ്നങ്ങളുടെ വിധി </div>
<div class='c'>6</div>
<div class='p'>
<span class='v C16_1' data-id='C16_1'>
<span class='verse1 v-num v-1'>1&nbsp;</span>നിങ്ങളുടെ കൂട്ടത്തില്‍ നിന്നൊരാള്‍ക്ക് മറ്റൊരാള്‍ക്കെതിരായി എന്തെങ്കിലും കാര്യമുണ്ടെങ്കില്‍ നിങ്ങളെന്തിനാണു നിയമകോടതിയിലേക്കു പോകുന്നത്? ദൈവത്തിനു മുന്പില്‍ നീതീകരിക്കപ്പെട്ടവരല്ല അവര്‍. പിന്നെന്തിനാണ്, ആരാണ് നീതിമാനെന്നു നിശ്ചയിക്കാന്‍ നിങ്ങള്‍ അവരെ അനുവദിക്കുന്നത്? നിങ്ങള്‍ ലജ്ജിക്കുക. എന്തുകൊണ്ടാണു നിങ്ങള്‍ ഇതിനായി ദൈവത്തിന്‍റെ ആളുകളെ സമീപിക്കാത്തത്? </span>
<span class='v C16_2' data-id='C16_2'><span class='v-num v-2'>2&nbsp;</span>ദൈവത്തിന്‍റെ ആളുകള്‍ ഈ ലോകത്തെ ആകെ വിധിക്കുമെന്ന് തീര്‍ച്ചയായും നിങ്ങള്‍ക്കറിയാം. അതുകൊണ്ട് നിങ്ങള്‍ ഈ ലോകത്തെ വിധിച്ചാല്‍, ഇതു പോലുള്ള ചെറിയ കാര്യങ്ങളില്‍ വിധിയ്ക്കാന്‍ നിങ്ങള്‍ തീര്‍ച്ചയായും പ്രാപ്തരാണ്. </span>
<span class='v C16_3' data-id='C16_3'><span class='v-num v-3'>3&nbsp;</span>ഭാവിയില്‍ നമ്മള്‍ ദൂതന്മാരെ വിധിക്കുമെന്ന് നിങ്ങള്‍ക്കറിയാം. അതുകൊണ്ട് ലെൌകീകമായ ഇത്തരം വിധികള്‍ നടത്താനും നമുക്കാവുമെന്നു തീര്‍ച്ച. </span>
<span class='v C16_4' data-id='C16_4'><span class='v-num v-4'>4&nbsp;</span>അതിനാല്‍ നിങ്ങള്‍ക്കുള്ള തര്‍ക്കങ്ങളുമായി എന്തിന് സഭയിലില്ലാത്തവരുടെ അടുത്തേക്കു പോകുന്നു? സഭയെ സംബന്ധിച്ചിടത്തോളം അവര്‍ ആരുമല്ല. </span>
<span class='v C16_5' data-id='C16_5'><span class='v-num v-5'>5&nbsp;</span>നിങ്ങളെ നാണിപ്പിക്കാനാണു ഞാനിതു പറയുന്നത്. രണ്ടു സഹോദരന്മാര്‍ക്കിടയിലുള്ള തര്‍ക്കം പരിഹരിക്കുന്നതിന് മതിയായ വിജ്ഞരായ ചിലര്‍ നിങ്ങള്‍ക്കിടയില്‍ തീര്‍ച്ചയായും ഉണ്ട്. </span>
<span class='v C16_6' data-id='C16_6'><span class='v-num v-6'>6&nbsp;</span>എന്നാല്‍ ഇപ്പോള്‍ ഒരു സഹോദരന്‍ മറ്റൊരു സഹോദരനെതിരെ കോടതിയിലേക്കു പോകുന്നു. അവിശ്വാസികളെ നിങ്ങള്‍ വിധി പറയാന്‍ നിയോഗിക്കുന്നു. </span></div>
<div class='p'>
<span class='v C16_7' data-id='C16_7'><span class='v-num v-7'>7&nbsp;</span>മറ്റുള്ളവര്‍ക്കെതിരെ നിങ്ങള്‍ കൊടുക്കുന്ന അന്യായങ്ങളോരോന്നും നിങ്ങള്‍ പരാജയപ്പെട്ടുവെന്നതിന് തെളിവാണ്. മറ്റുള്ളവരെ നിങ്ങള്‍ക്കെതിരായി എന്തെങ്കിലും തെറ്റു ചെയ്യാന്‍ അനുവദിക്കുകയാണ് നിങ്ങളെ സംബന്ധിച്ചിടത്തോളം നന്ന്. ആരെങ്കിലും നിങ്ങളെ വഞ്ചിക്കാന്‍ അനുവദിക്കുകയാണ് നന്ന്. </span>
<span class='v C16_8' data-id='C16_8'><span class='v-num v-8'>8&nbsp;</span>പക്ഷേ നിങ്ങള്‍ തന്നെ തെറ്റു ചെയ്യുകയും വഞ്ചിക്കുകയും ചെയ്യുന്നു! അതും ക്രിസ്തുവിലുള്ള സ്വന്തം സഹോദരങ്ങളോട്. </span></div>
<div class='p'>
<span class='v C16_9 C16_10' data-id='C16_9'><span class='v-num v-9-10'>9-10&nbsp;</span>തെറ്റു ചെയ്യുന്നവര്‍ക്കു ദൈവരാജ്യത്തില്‍ സ്ഥാനമില്ലെന്നു തീര്‍ച്ചയായും നിങ്ങള്‍ക്കറിയാം. വിഡ്ഢികളാക്കപ്പെടരുത്. ഇനി പറയുന്നവര്‍ക്കു ദൈവരാജ്യത്തില്‍ സ്ഥാനം ലഭിക്കില്ല: ലൈംഗികപാപം ചെയ്യുന്നവര്‍, വിഗ്രഹാരാധകര്‍, വ്യഭിചരിക്കുന്നവര്‍, സ്വവര്‍ഗ്ഗരതിക്കാര്‍, മറ്റുള്ളവരെ ലൈംഗികപാപത്തിന് ഉപയോഗിക്കുന്നവര്‍, മോഷ്ടാക്കള്‍, സ്വാര്‍ത്ഥര്‍, മദ്യപാനികള്‍, മറ്റുള്ളവരെ ദുഷിക്കുന്നവര്‍, വഞ്ചകര്‍. </span>
<span class='v C16_11' data-id='C16_11'><span class='v-num v-11'>11&nbsp;</span>മുന്‍കാലത്ത് നിങ്ങളില്‍ ചിലരും അങ്ങനെയായിരുന്നു. പക്ഷേ നിങ്ങള്‍ കഴുകപ്പെട്ടു, നിങ്ങള്‍ വിശുദ്ധരാക്കപ്പെട്ടു, കര്‍ത്താവായ യേശുക്രിസ്തുവിന്‍റെയും നമ്മുടെ ദൈവത്തിന്‍റെ ആത്മാവിന്‍റെയും നാമത്തില്‍ നിങ്ങള്‍ ദൈവത്തിനു മുന്പില്‍ നീതീകരിക്കപ്പെട്ടു. </span></div>
<div class='s'>ദൈവമഹത്വത്തിന് നിങ്ങളുടെ ശരീരം ഉപയോഗിക്കുക </div>
<div class='p'>
<span class='v C16_12' data-id='C16_12'><span class='v-num v-12'>12&nbsp;</span>“എല്ലാക്കാര്യങ്ങളും എനിക്കായി അനുവദിച്ചിരിക്കുന്നു.” പക്ഷേ എല്ലാം നന്നല്ല. “എല്ലാം എനിക്കായി അനുവദിച്ചിരിക്കുന്നു.” പക്ഷേ ഞാനൊന്നിനെയും എന്‍റെ യജമാനനാകാന്‍ അനുവദിക്കില്ല. </span>
<span class='v C16_13' data-id='C16_13'><span class='v-num v-13'>13&nbsp;</span>“ആഹാരം വയറിനും വയറ് ആഹാരത്തിനും ആണ്.” അതെ. പക്ഷേ ദൈവം അവ രണ്ടിനെയും നശിപ്പിക്കും. ശരീരം ലൈംഗികപാപത്തിനുള്ളതല്ല. ശരീരം കര്‍ത്താവിനുള്ളതാണ്, കര്‍ത്താവ് ശരീരത്തിനും, </span>
<span class='v C16_14' data-id='C16_14'><span class='v-num v-14'>14&nbsp;</span>തന്‍റെ ശക്തികൊണ്ട് ദൈവം കര്‍ത്താവായ യേശുവിനെ ഉയിര്‍ത്തെഴുന്നേല്പിച്ചു. ദൈവം നമ്മളേയും ഉയിര്‍ത്തെഴുന്നേല്പിക്കും. </span>
<span class='v C16_15' data-id='C16_15'><span class='v-num v-15'>15&nbsp;</span>നിങ്ങളുടെ ശരീരങ്ങള്‍ ക്രിസ്തുവിന്‍റെ തന്നെ ഭാഗങ്ങളാണെന്നു നിങ്ങള്‍ക്കറിയാം. അതിനാല്‍ ഞാനൊരിക്കലും ക്രിസ്തുവിന്‍റെ ഭാഗങ്ങളെടുത്ത് ഒരു വേശ്യയുമായി അവയെ കൂട്ടിച്ചേര്‍ക്കരുത്. </span>
<span class='v C16_16' data-id='C16_16'><span class='v-num v-16'>16&nbsp;</span>തിരുവെഴുത്തുകളില്‍ ഇങ്ങനെ എഴുതിയിരിക്കുന്നു, “രണ്ടുപേര്‍ ഒന്നായിത്തീരും.<span class='note'><span class='key'>*</span><span class='text'> “രണ്ടുപേര്‍ … ഒന്നായിത്തീരും” ഉദ്ധരണി ഉല്പ. 2:24; മത്താ. 19:5.</span></span> അതിനാല്‍ ഒരു വേശ്യയുമായി ചേര്‍ന്ന് ലൈംഗികപാപം ചെയ്യുന്നവന്‍ ശരീരത്തില്‍ അവളുമായി ഒന്നാകുകയാണ്. </span>
<span class='v C16_17' data-id='C16_17'><span class='v-num v-17'>17&nbsp;</span>പക്ഷേ കര്‍ത്താവുമായി ചേരുന്ന ഒരുവന്‍ ആത്മാവിലും അവനില്‍ ഒന്നായിത്തീരും. </span></div>
<div class='p'>
<span class='v C16_18' data-id='C16_18'><span class='v-num v-18'>18&nbsp;</span>അതിനാല്‍ ലൈംഗികപാപത്തില്‍ നിന്നും അകന്നു പോവുക. ഒരാള്‍ ചെയ്യുന്ന മറ്റ് ഓരോ പാപവും അവന്‍റെ ശരീരത്തിന് വെളിയിലാണ്. എന്നാല്‍ ലൈംഗികപാപം ചെയ്യുന്നവന്‍ തന്‍റെ തന്നെ ശരീരത്തിന് എതിരായി പാപം ചെയ്യുന്നു. </span>
<span class='v C16_19' data-id='C16_19'><span class='v-num v-19'>19&nbsp;</span>നിങ്ങളുടെ ശരീരം പരിശുദ്ധാത്മാവിന്‍റെ ആ ലയമാണെന്നു നിങ്ങളറിയുക. പരിശുദ്ധാത്മാവ് നിങ്ങള്‍ക്കുള്ളിലാണ്. ദൈവത്തില്‍ നിന്ന് നിങ്ങള്‍ പരിശുദ്ധാത്മാവിനെ സ്വീകരിച്ചു. നിങ്ങള്‍ നിങ്ങളുടെ തന്നെ സ്വന്തമല്ല. </span>
<span class='v C16_20' data-id='C16_20'><span class='v-num v-20'>20&nbsp;</span>നിങ്ങളെ ദൈവം ഒരു വിലയ്ക്കു വാങ്ങി. അതിനാല്‍ നിങ്ങളുടെ ശരീരംകൊണ്ട് ദൈവത്തെ ബഹുമാനിക്കുക. </span></div></div>
</body></html>
