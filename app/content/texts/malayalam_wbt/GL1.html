<!DOCTYPE html>
<html><head>
<link href='../../../build/mobile.css' rel='stylesheet' />
<link href='haiola.css' rel='stylesheet' /><meta charset='UTF-8' /><title> ഗലാത്യര്‍ക്ക്:1</title></head><body dir="ltr">
<div class='chapter section GL1 mal-wbtc MAL GL Gentium' dir='ltr' data-id='GL1' data-nextid='GL2' data-previd='C213' lang='MAL'>
<div class='mt'>ഗലാത്യര്‍ക്ക് </div>
<div class='mt2'>എഴുതിയ ലേഖനം </div> 
<div class='s'>ഗലാത്യര്‍ക്കുള്ള ലേഖനം </div>
<div class='c'>1</div>
<div class='p'>
<span class='v GL1_1' data-id='GL1_1'>
<span class='verse1 v-num v-1'>1&nbsp;</span>അപ്പൊസ്തലനായ പൌലൊസില്‍ നിന്നുള്ളത്. അപ്പൊസ്തലനാകാന്‍, ഞാന്‍ മനുഷ്യരാല്‍ തിരഞ്ഞെടുക്കപ്പെട്ടവനല്ല. മനുഷ്യരില്‍ നിന്നും അയയ്ക്കപ്പെട്ടവനുമല്ല. യേശുക്രിസ്തുവും പിതാവായ ദൈവവുമാണ് എന്നെ അപ്പൊസ്തലനാക്കിയെടുത്തത്. ദൈവം ഒരുവനാണ് യേശുവിനെ മരണത്തില്‍ നിന്നും ഉയിര്‍പ്പിച്ചത്. </span>
<span class='v GL1_2' data-id='GL1_2'><span class='v-num v-2'>2&nbsp;</span>ക്രിസ്തുവില്‍ എന്നോടൊപ്പമുള്ള എല്ലാ സഹോദരങ്ങളില്‍ നിന്നും ആശംസകള്‍. ഗലാത്യയിലെ സഭകള്‍ക്കുളളതാണ് ഇത്. </span></div>
<div class='p'>
<span class='v GL1_3' data-id='GL1_3'><span class='v-num v-3'>3&nbsp;</span>പിതാവായ ദൈവവും കര്‍ത്താവായ യേശുക്രിസ്തുവും നിങ്ങള്‍ക്ക് കൃപയും സമാധാനവും നല്‍കട്ടെ എന്നു ഞാന്‍ പ്രാര്‍ത്ഥിക്കുന്നു. </span>
<span class='v GL1_4' data-id='GL1_4'><span class='v-num v-4'>4&nbsp;</span>നമ്മുടെ പാപങ്ങള്‍ക്കായി യേശു അവനെത്തന്നെ കൊടുത്തു. നാം ജീവിക്കുന്ന ദുഷ്ടലോകത്തില്‍ നിന്നും മുക്തരാക്കാനാണ് യേശു ഇതു ചെയ്തത്. അതായിരുന്നു പിതാവായ ദൈവത്തിന്‍റെ അഭീഷ്ടം. </span>
<span class='v GL1_5' data-id='GL1_5'><span class='v-num v-5'>5&nbsp;</span>മഹത്വം എന്നെന്നേക്കും ദൈവത്തിനുള്ളതാകട്ടെ. ആമേന്‍. </span></div>
<div class='s'>ഒരു സത്യസുവിശേഷമേ ഉള്ളൂ </div>
<div class='p'>
<span class='v GL1_6' data-id='GL1_6'><span class='v-num v-6'>6&nbsp;</span>അല്പ കാലത്തിനു മുന്പ് തന്നെ പിന്തുടരുവാന്‍ ദൈവം നിങ്ങളെ വിളിച്ചു. ക്രിസ്തുവിലൂടെ ആഗതമാകുന്ന അവന്‍റെ കൃപയിലാണ് അവന്‍ നിങ്ങളെ വിളിച്ചത്. എന്നാല്‍ ഇന്നു ഞാന്‍ നിങ്ങളെപ്പറ്റി അത്ഭുതാധീനനാണ്! നിങ്ങള്‍ നേരത്തെതന്നെ പിന്തിരിയുകയും വ്യത്യസ്ത സുവിശേഷത്തില്‍ വിശ്വസിക്കുകയും ചെയ്യുന്നു. </span>
<span class='v GL1_7' data-id='GL1_7'><span class='v-num v-7'>7&nbsp;</span>യഥാര്‍ത്ഥത്തില്‍ മറ്റൊരു സത്യസുവിശേഷമില്ല. എന്നാല്‍ ചിലര്‍ നിങ്ങളെ ആകെ ചിന്താക്കുഴപ്പത്തിലാക്കുകയാണ്. അവര്‍ ക്രിസ്തുവിന്‍റെ സുവിശേഷത്തിനു മാറ്റം വരുത്തുവാന്‍ ആഗ്രഹിക്കുന്നു. </span>
<span class='v GL1_8' data-id='GL1_8'><span class='v-num v-8'>8&nbsp;</span>ഞങ്ങള്‍ നിങ്ങളോടു സത്യസുവിശേഷം പറഞ്ഞു. അതിനാല്‍ ഞങ്ങള്‍ തന്നെയോ, സ്വര്‍ഗ്ഗത്തില്‍ നിന്നൊരു ദൂതനോ നിങ്ങളോടു മറ്റൊരു സുവിശേഷം പറഞ്ഞാല്‍ അവന്‍ ശപിക്കപ്പെടും. </span>
<span class='v GL1_9' data-id='GL1_9'><span class='v-num v-9'>9&nbsp;</span>ഞാനിതു നേരത്തെ പറഞ്ഞിട്ടുണ്ട്. ഇപ്പോള്‍ വീണ്ടും പറയുന്നു. നിങ്ങള്‍ നേരത്തെതന്നെ സുവിശേഷം സ്വീകരിച്ചിരുന്നു. രക്ഷ പ്രാപിക്കാനുള്ള മറ്റൊരു മാര്‍ഗ്ഗം ഒരുവന്‍ പറയുന്നുവെങ്കില്‍ അവന്‍ ശപിക്കപ്പെടും. </span></div>
<div class='p'>
<span class='v GL1_10' data-id='GL1_10'><span class='v-num v-10'>10&nbsp;</span>എന്നെ സ്വീകരിക്കുവാന്‍ ജനങ്ങളെ ഒരുക്കുകയാണ് ഞാനെന്നാണോ നിങ്ങള്‍ ഇപ്പോഴും വിചാരിക്കുന്നത്. അല്ല; ‘ദൈവം’ ഒരുവനെ മാത്രമാണ് ഞാന്‍ പ്രീതിപ്പെടുത്താന്‍ ശ്രമിക്കുന്നത്. ഞാന്‍ മനുഷ്യരെ പ്രീതിപ്പെടുത്താന്‍ ശ്രമിക്കുകയാണോ? ഞാന്‍ മനുഷ്യരെ പ്രീതിപ്പെടുത്താന്‍ ആഗ്രഹിച്ചുവെങ്കില്‍ ഞാന്‍ യേശുക്രിസ്തുവിന്‍റെ ദാസന്‍ ആകുന്നില്ല. </span></div>
<div class='s'>പൌലൊസിന്‍റെ അധികാരം ദൈവദത്തം </div>
<div class='p'>
<span class='v GL1_11' data-id='GL1_11'><span class='v-num v-11'>11&nbsp;</span>സഹോദരരേ, ഞാന്‍ നിങ്ങളെ ഉപദേശിച്ച സുവിശേഷം മനുഷ്യകല്പിതം അല്ല എന്നു നിങ്ങള്‍ അറിയണമെന്നു ഞാനാഗ്രഹിക്കുന്നു. </span>
<span class='v GL1_12' data-id='GL1_12'><span class='v-num v-12'>12&nbsp;</span>എനിക്കു മനുഷ്യരില്‍ നിന്നല്ല സുവിശേഷം ലഭിച്ചത്. മനുഷ്യരാരും എന്നെ സുവിശേഷം പഠിപ്പിച്ചില്ല. യേശുക്രിസ്തു എനിക്കതു നല്‍കി. ഞാന്‍ ജനങ്ങളോടു പറയേണ്ട സുവിശേഷം അവന്‍ എന്നെ കാണിച്ചു. </span></div>
<div class='p'>
<span class='v GL1_13' data-id='GL1_13'><span class='v-num v-13'>13&nbsp;</span>എന്‍റെ പൂര്‍വ്വജീവിതത്തെക്കുറിച്ചു നിങ്ങള്‍ കേട്ടിട്ടുണ്ട്. ഞാന്‍ യെഹൂദ മതത്തിലായിരുന്നു. ദൈവത്തിന്‍റെ സഭയെ ഞാന്‍ വളരെയേറെ പീഢിപ്പിച്ചു. ഞാന്‍ സഭയെ ഇല്ലായ്മ ചെയ്യാന്‍ ശ്രമിച്ചു. </span>
<span class='v GL1_14' data-id='GL1_14'><span class='v-num v-14'>14&nbsp;</span>ഞാന്‍ യെഹൂദ മതത്തിലെ ഒരു നേതാവായിക്കൊണ്ടിരിക്കുകയായിരുന്നു. ഞാന്‍ എന്‍റെ പ്രായത്തിലുള്ള മറ്റനേകം യെഹൂദരേക്കാള്‍ മെച്ചമായി പ്രവര്‍ത്തിച്ചു. നമ്മുടെ പൂര്‍വ്വികരുടെ പരന്പരാഗതമായ ചട്ടങ്ങള്‍ പിന്തുടരാന്‍ ഞാന്‍ മറ്റാരെക്കാളും ശ്രമിച്ചു. </span></div>
<div class='p'>
<span class='v GL1_15' data-id='GL1_15'><span class='v-num v-15'>15&nbsp;</span>എന്നാല്‍ ഞാന്‍ ജനിക്കുന്നതിനു മുന്പേ ദൈവത്തിനു എന്നെക്കുറിച്ചു പ്രത്യേകമായ പദ്ധതിയുണ്ടായിരുന്നു. അതിനാല്‍ ദൈവം തന്‍റെ കരുണയാല്‍ എന്നെ വിളിച്ചു. </span>
<span class='v GL1_16' data-id='GL1_16'><span class='v-num v-16'>16&nbsp;</span>തന്‍റെ പുത്രനെക്കുറിച്ചുള്ള സുവിശേഷം ഞാന്‍ ജാതികളുടെ ഇടയില്‍ പ്രസംഗിക്കുവാന്‍ ദൈവം ആശിച്ചു. അതിനാല്‍ ദൈവം തന്‍റെ മകനെക്കുറിച്ച് എന്നെ പഠിപ്പിച്ചു. ദൈവം എന്നെ വിളിച്ചപ്പോള്‍ എനിക്ക് ഒരു മനുഷ്യനില്‍ നിന്നും സഹായമോ ഉപദേശമോ ലഭിച്ചില്ല. </span>
<span class='v GL1_17' data-id='GL1_17'><span class='v-num v-17'>17&nbsp;</span>യെരൂശലേമിലുള്ള അപ്പൊസ്തലരെ കാണുവാന്‍ ഞാന്‍ പോയില്ല. ഞാന്‍ അപ്പൊസ്തലനാകും മുന്‍പേ അവര്‍ അപ്പൊസ്തലന്മാരായിരുന്നു. എന്നാല്‍ പകരമായി ഞാന്‍ അറേബ്യയിലേക്കു പോയി. പിന്നീട് ഞാന്‍ ദമസ്കൊസിലേക്ക് മടങ്ങി. </span></div>
<div class='p'>
<span class='v GL1_18' data-id='GL1_18'><span class='v-num v-18'>18&nbsp;</span>മൂന്നു വര്‍ഷങ്ങള്‍ക്കു ശേഷം ഞാന്‍ യെരൂശലേമിലേക്കു പോയി. ഞാന്‍ പത്രൊസിനെ കാണാന്‍ ആഗ്രഹിച്ചു. ഞാന്‍ പത്രൊസിനൊപ്പം പതിനഞ്ചു ദിവസം താമസിച്ചു. </span>
<span class='v GL1_19' data-id='GL1_19'><span class='v-num v-19'>19&nbsp;</span>യേശുവിന്‍റെ സഹോദരനായ യാക്കോബിനെ ഒഴിച്ച് മറ്റൊരു അപ്പൊസ്തലനെയും ഞാന്‍ കണ്ടില്ല. </span>
<span class='v GL1_20' data-id='GL1_20'><span class='v-num v-20'>20&nbsp;</span>ഞാന്‍ എഴുതുന്ന ഈ കാര്യങ്ങള്‍ പൊളിയല്ലെന്ന് ദൈവത്തിനറിയാം. </span>
<span class='v GL1_21' data-id='GL1_21'><span class='v-num v-21'>21&nbsp;</span>പിന്നീട് സുറിയ, കിലിക്യാ ഭാഗങ്ങളിലേക്കു പോയി. </span></div>
<div class='p'>
<span class='v GL1_22' data-id='GL1_22'><span class='v-num v-22'>22&nbsp;</span>യെഹൂദ്യയിലെ ക്രൈസ്തവ സഭകള്‍ എന്നെ നേരത്തെ കണ്ടിട്ടില്ല. </span>
<span class='v GL1_23' data-id='GL1_23'><span class='v-num v-23'>23&nbsp;</span>അവര്‍ എന്നെക്കുറിച്ച് ഇത് കേട്ടിട്ടേയുള്ളൂ: “ഈ മനുഷ്യന്‍ നമ്മളെ പീഢിപ്പിക്കുന്നവനാണ്. എന്നാല്‍ ഒരിക്കല്‍ ഇവന്‍ നശിപ്പിക്കുവാന്‍ ആഗ്രഹിച്ച അതേ വിശ്വാസം തന്നെ ഇപ്പോള്‍ ജനങ്ങളോടു പറയുന്നു.” </span>
<span class='v GL1_24' data-id='GL1_24'><span class='v-num v-24'>24&nbsp;</span>ഈ വിശ്വാസികള്‍ എന്നെപ്രതി ദൈവത്തെ പുകഴ്ത്തി. </span></div></div>
</body></html>
