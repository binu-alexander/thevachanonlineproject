<!DOCTYPE html>
<html><head>
<link href='../../../build/mobile.css' rel='stylesheet' />
<link href='haiola.css' rel='stylesheet' /><meta charset='UTF-8' /><title> യോഹന്നാന്‍:20</title></head><body dir="ltr">
<div class='chapter section JN20 mal-wbtc MAL JN Gentium' dir='ltr' data-id='JN20' data-nextid='JN21' data-previd='JN19' lang='MAL'> 
<div class='s'>യേശുവിന്‍റെ കല്ലറ ശൂന്യം </div>
<div class='r'>(മത്താ. 28:1-10; മര്‍ക്കൊ. 16:1-8; ലൂക്കൊ. 24:1-12) </div>
<div class='c'>20</div>
<div class='p'>
<span class='v JN20_1' data-id='JN20_1'>
<span class='verse1 v-num v-1'>1&nbsp;</span>ആഴ്ചയിലെ ആദ്യത്തെ ദിവസം പുലര്‍ച്ചെ മഗ്ദലക്കാരി മറിയ യേശുവിന്‍റെ കല്ലറയിലേക്കു പോയി. അപ്പോള്‍ ഇരുട്ടായിരുന്നു. വാതില്‍ക്കല്‍ അടച്ചിരുന്ന വലിയ കല്ല് തള്ളിമാറ്റപ്പെട്ടിരുന്നു. </span>
<span class='v JN20_2' data-id='JN20_2'><span class='v-num v-2'>2&nbsp;</span>അതുകണ്ട് മറിയ ശിമോന്‍ പത്രൊസിന്‍റെയും മറ്റേ ശിഷ്യന്‍റേയും (യേശു വളരെ സ്നേഹിച്ചിരുന്നവന്‍.) അടുത്തേക്ക് ഓടി. മറിയ പറഞ്ഞു, “അവര്‍ കര്‍ത്താവിനെ കല്ലറയില്‍ നിന്നും കൊണ്ടുപോയി. എവിടെയാണവനെ വെച്ചതെന്നറിഞ്ഞു കൂടാ.” </span></div>
<div class='p'>
<span class='v JN20_3' data-id='JN20_3'><span class='v-num v-3'>3&nbsp;</span>അതുകൊണ്ട് പത്രൊസും മറ്റേ ശിഷ്യനും കല്ലറയിലേക്കു പുറപ്പെട്ടു. </span>
<span class='v JN20_4' data-id='JN20_4'><span class='v-num v-4'>4&nbsp;</span>ഇരുവരും ഓടുകയായിരുന്നുവെങ്കിലും മറ്റേ ശിഷ്യന്‍ പത്രൊസിനെക്കാള്‍ വേഗത്തില്‍ ഓടി. </span>
<span class='v JN20_5' data-id='JN20_5'><span class='v-num v-5'>5&nbsp;</span>അതിനാല്‍ അയാള്‍ ആദ്യം കല്ലറയിലെത്തി. അയാള്‍ കുനിഞ്ഞ് അകത്തേക്കു നോക്കി. നേര്‍മ്മയുള്ള തുണിക്കഷണങ്ങളവിടെ ചിതറിക്കിടക്കുന്നതു കണ്ടെങ്കിലും അയാള്‍ അകത്തേക്കു കയറിയില്ല. </span></div>
<div class='p'>
<span class='v JN20_6' data-id='JN20_6'><span class='v-num v-6'>6&nbsp;</span>അപ്പോള്‍ ശിമോന്‍ പത്രൊസ് അയാള്‍ക്കു പിന്നിലെത്തി. പത്രൊസ് കല്ലറയ്ക്കുള്ളിലേക്കു കടന്നു. അവിടെ നേര്‍മ്മയുള്ള തുണിക്കഷണങ്ങള്‍ ചിതറിക്കിടക്കുന്നത് അയാള്‍ കണ്ടു. </span>
<span class='v JN20_7' data-id='JN20_7'><span class='v-num v-7'>7&nbsp;</span>യേശുവിന്‍റെ തലയില്‍ കെട്ടിയിരുന്ന തുണിയും അയാള്‍ കണ്ടു. അതാകട്ടെ ചുരുട്ടി മറ്റൊരിടത്തിരിക്കുന്നതാണ് കണ്ടത്. </span>
<span class='v JN20_8' data-id='JN20_8'><span class='v-num v-8'>8&nbsp;</span>അപ്പോള്‍ മറ്റേ ശിഷ്യനും അകത്തു കടന്നു. അയാളായിരുന്നു കല്ലറയ്ക്കടുത്ത് ആദ്യം വന്നത്. സംഭവിച്ചതൊക്കെ കണ്ട് അയാള്‍ വിശ്വസിച്ചു. </span>
<span class='v JN20_9' data-id='JN20_9'><span class='v-num v-9'>9&nbsp;</span>(യേശു ഉയിര്‍ത്തെഴുന്നേല്‍ക്കണമെന്നു തിരുവെഴുത്തുകളില്‍ എഴുതിയിരിക്കുന്നത് അവര്‍ ഒരിക്കലും മനസ്സിലാക്കിയിരുന്നില്ല.) </span></div>
<div class='s'>യേശു മഗ്ദല മറിയയ്ക്കു പ്രത്യക്ഷപ്പെടുന്നു </div>
<div class='r'>(മര്‍ക്കൊ. 16:9-11) </div>
<div class='p'>
<span class='v JN20_10' data-id='JN20_10'><span class='v-num v-10'>10&nbsp;</span>അനന്തരം ശിഷ്യന്മാര്‍ ഇരുവരും തങ്ങളുടെ വീടുകളിലേയ്ക്കു മടങ്ങി. </span>
<span class='v JN20_11' data-id='JN20_11'><span class='v-num v-11'>11&nbsp;</span>പക്ഷേ മറിയ കല്ലറയ്ക്കു വെളിയില്‍ കരഞ്ഞുകൊണ്ടു നിന്നു. കരയുന്നതിനിടയില്‍ അവള്‍ കുനിഞ്ഞ് അകത്തേക്കു നോക്കി. </span>
<span class='v JN20_12' data-id='JN20_12'><span class='v-num v-12'>12&nbsp;</span>വെള്ള വസ്ത്രം ധരിച്ച രണ്ടു ദൂതന്മാരെ അവള്‍ അവിടെ കണ്ടു. യേശുവിന്‍റെ ശരീരം ഇരുന്നിടത്ത് അവരിരുന്നിരുന്നു. ഒരു ദൂതന്‍ യേശുവിന്‍റെ പാദം ഇരുന്നിടത്തും ഇരുന്നു. </span></div>
<div class='p'>
<span class='v JN20_13' data-id='JN20_13'><span class='v-num v-13'>13&nbsp;</span>ദൂതന്മാര്‍ മറിയയോടു ചോദിച്ചു, “സ്ത്രീയേ നീയെന്തിനാണു കരയുന്നത്?” </span></div>
<div class='p'>
<span class='v JN20_13' data-id='JN20_13'>മറിയ മറുപടി പറഞ്ഞു, “ചിലര്‍ എന്‍റെ കര്‍ത്താവിന്‍റെ ശരീരം എടുത്തു കൊണ്ടുപോയി. അവരവനെ എവിടെ വെച്ചു എന്നെനിക്കറിയില്ല.” </span>
<span class='v JN20_14' data-id='JN20_14'><span class='v-num v-14'>14&nbsp;</span>മറിയ അതു പറഞ്ഞു തീര്‍ന്നപ്പോള്‍ യേശു മുന്പില്‍ നില്‍ക്കുന്നത് അവള്‍ കണ്ടു. എന്നാല്‍ അത് യേശുവാണെന്ന് അവള്‍ക്ക് അറിയുമായിരുന്നില്ല. </span></div>
<div class='p'>
<span class='v JN20_15' data-id='JN20_15'><span class='v-num v-15'>15&nbsp;</span>യേശു അവളോടു ചോദിച്ചു, “സ്ത്രീയേ, എന്തിനാണ് നീ കരയുന്നത്? ആരെയാണ് നീ തേടുന്നത്?” </span></div>
<div class='p'>
<span class='v JN20_15' data-id='JN20_15'>ഇതു തോട്ടക്കാരനാണെന്നു മറിയ കരുതി. എന്നിട്ടവള്‍ ചോദിച്ചു, “നിങ്ങള്‍ അവനെ കൊണ്ടുപോയിട്ടുണ്ടെങ്കില്‍ പറയൂ നിങ്ങള്‍ എവിടെയാണ് അവനെ വെച്ചിട്ടുള്ളത്, അപ്പോള്‍ എനിക്ക് അവിടെപ്പോയി അവനെ എടുക്കാം.” </span></div>
<div class='p'>
<span class='v JN20_16' data-id='JN20_16'><span class='v-num v-16'>16&nbsp;</span>യേശു അവളെ വിളിച്ചു, “മറിയേ,” </span></div>
<div class='p'>
<span class='v JN20_16' data-id='JN20_16'>മറിയ യേശുവിനു നേര്‍ക്കു തിരിഞ്ഞു യെഹൂദഭാഷയില്‍ പറഞ്ഞു, <span class='tl'>“റബ്ബോനി!”</span> (“ഗുരു” എന്ന് അര്‍ത്ഥം) </span></div>
<div class='p'>
<span class='v JN20_17' data-id='JN20_17'><span class='v-num v-17'>17&nbsp;</span>അപ്പോള്‍ യേശു അവളോടു പറഞ്ഞു, “എന്നെ പിടിച്ചു നിര്‍ത്തരുത്. ഞാനിതുവരെ പിതാവിന്‍റെ അടുക്കലേക്കു പോയില്ല. നീ എന്‍റെ സഹോദരന്‍ന്മാരുടെ അടുത്തുചെന്ന് ഇങ്ങനെ പറയുക: ‘ഞാന്‍ എന്‍റെ പിതാവിന്‍റെയും നിങ്ങളുടെ പിതാവിന്‍റെയും അടുത്തേയ്ക്കു പോകുന്നു. ഞാന്‍ എന്‍റെ ദൈവത്തിന്‍റെയും നിങ്ങളുടെ ദൈവത്തിന്‍റെയും അടുത്തേക്കു പോകുന്നു.’” </span></div>
<div class='p'>
<span class='v JN20_18' data-id='JN20_18'><span class='v-num v-18'>18&nbsp;</span>മഗ്ദലമറിയ ശിഷ്യന്മാരുടെ അടുത്തു ചെന്നു പറഞ്ഞു, “കര്‍ത്താവിനെ ഞാന്‍ കണ്ടു.” യേശു അവളോടു പറഞ്ഞതെല്ലാം അവള്‍ അവരോടു പറഞ്ഞു. </span></div>
<div class='s'>യേശു തന്‍റെ ശിഷ്യന്മാര്‍ക്കു പ്രത്യക്ഷപ്പെടുന്നു </div>
<div class='r'>(മത്താ. 28:16-20; മര്‍ക്കൊ. 16:14-18; ലൂക്കൊ. 24:36-49) </div>
<div class='p'>
<span class='v JN20_19' data-id='JN20_19'><span class='v-num v-19'>19&nbsp;</span>അന്ന് ആഴ്ചയിലെ ആദ്യത്തെ ദിവസമായിരുന്നു. വൈകുന്നേരം ശിഷ്യന്മാര്‍ ഒത്തുചേര്‍ന്നിരുന്നു. യെഹൂദന്മാരെ ഭയന്ന് അവര്‍ കതകടച്ചു കുറ്റിയിട്ടിരുന്നു. അപ്പോള്‍ യേശു വന്ന് അവരുടെ ഇടയില്‍ നിന്നു. യേശു പറഞ്ഞു, “നിങ്ങള്‍ക്കു സമാധാനം.” </span>
<span class='v JN20_20' data-id='JN20_20'><span class='v-num v-20'>20&nbsp;</span>ഇതു പറഞ്ഞിട്ട് അവന്‍ ശിഷ്യന്മാരെ തന്‍റെ കൈകളും പാര്‍ശ്വവും കാണിച്ചു. കര്‍ത്താവിനെ കണ്ടപ്പോള്‍ ശിഷ്യന്മാര്‍ വളരെ സന്തോഷിച്ചു. </span></div>
<div class='p'>
<span class='v JN20_21' data-id='JN20_21'><span class='v-num v-21'>21&nbsp;</span>അപ്പോള്‍ യേശു വീണ്ടും പറഞ്ഞു, “നിങ്ങള്‍ക്കു സമാധാനം. പിതാവ് എന്നെ അയച്ചു. അതുപോലെ ഞാന്‍ നിങ്ങളെയും അയയ്ക്കുന്നു.” </span>
<span class='v JN20_22' data-id='JN20_22'><span class='v-num v-22'>22&nbsp;</span>ഇതു പറഞ്ഞിട്ട് യേശു ശിഷ്യന്മാരുടെമേല്‍ ഊതി. യേശു പറഞ്ഞു, “പരിശുദ്ധാത്മാവിനെ സ്വീകരിക്കുക. </span>
<span class='v JN20_23' data-id='JN20_23'><span class='v-num v-23'>23&nbsp;</span>നിങ്ങള്‍ ആളുകളുടെ പാപം പൊറുത്താല്‍ അവരുടെ പാപങ്ങള്‍ പൊറുക്കപ്പെടും. നിങ്ങള്‍ പൊറുക്കാതിരുന്നാല്‍ അവരില്‍ പാപങ്ങള്‍ നിലനില്‍ക്കും.” </span></div>
<div class='s'>യേശു തോമസിനു പ്രത്യക്ഷപ്പെടുന്നു </div>
<div class='p'>
<span class='v JN20_24' data-id='JN20_24'><span class='v-num v-24'>24&nbsp;</span>യേശു വന്നപ്പോള്‍ തോമസ് എന്നു വിളിക്കുന്ന ദിദിമൊസ് ശിഷ്യന്മാരോടൊപ്പം ഉണ്ടായിരുന്നില്ല. പന്ത്രണ്ടു ശിഷ്യന്മാരില്‍ ഒരുവനായിരുന്നു തോമസ്. </span>
<span class='v JN20_25' data-id='JN20_25'><span class='v-num v-25'>25&nbsp;</span>മറ്റു ശിഷ്യന്മാര്‍ “ഞങ്ങള്‍ കര്‍ത്താവിനെ കണ്ടു” എന്നവനോടു പറഞ്ഞു. തോമസ് പറഞ്ഞു, “അവന്‍റെ കൈകളിലെ ആണിത്തുളകള്‍ കാണാതെ ഞാനിതു വിശ്വസിക്കില്ല. അവന്‍റെ ആണിപ്പഴുതുകളില്‍ എന്‍റെ വിരലിടുകയും പാര്‍ശ്വത്തില്‍ കൈവയ്ക്കുകയും ചെയ്യാതെ ഞാനിതു വിശ്വസിക്കയില്ല.” </span></div>
<div class='p'>
<span class='v JN20_26' data-id='JN20_26'><span class='v-num v-26'>26&nbsp;</span>ഒരാഴ്ചയ്ക്കു ശേഷം അവന്‍റെ ശിഷ്യന്മാര്‍ വീണ്ടും വീട്ടിലിരിക്കുകയായിരുന്നു. തോമസും അവരോടൊപ്പം ഉണ്ടായിരുന്നു. കതകുകള്‍ അടച്ചിരുന്നുവെങ്കിലും യേശു അവരുടെ മുന്പില്‍ വന്നു നിന്നു. എന്നിട്ടു പറഞ്ഞു, “നിങ്ങള്‍ക്കു സമാധാനം!” </span>
<span class='v JN20_27' data-id='JN20_27'><span class='v-num v-27'>27&nbsp;</span>അപ്പോള്‍ യേശു തോമസിനോടു പറഞ്ഞു, “നിന്‍റെ വിരല്‍ ഇതാ ഇവിടെ കടത്തുക. ഇതാ എന്‍റെ കൈകള്‍. നിന്‍റെ കൈകള്‍ എന്‍റെ പളളയില്‍ വയ്ക്കുക. സംശയം അവസാനിപ്പിച്ച് വിശ്വസിക്കുക.” </span></div>
<div class='p'>
<span class='v JN20_28' data-id='JN20_28'><span class='v-num v-28'>28&nbsp;</span>തോമസ് യേശുവിനോട് പറഞ്ഞു, “എന്‍റെ കര്‍ത്താവേ എന്‍റെ ദൈവമേ!” </span></div>
<div class='p'>
<span class='v JN20_29' data-id='JN20_29'><span class='v-num v-29'>29&nbsp;</span>യേശു തോമസിനോടു പറഞ്ഞു, “എന്നെ കണ്ടതുകൊണ്ട് നീ വിശ്വസിച്ചു. എന്നെ കാണാതെ തന്നെ വിശ്വസിക്കുന്നവര്‍ ഏറെ അനുഗൃഹീതര്‍.” </span></div>
<div class='s'>യോഹന്നാന്‍ എന്തിന് ഈ സുവിശേഷം എഴുതി </div>
<div class='p'>
<span class='v JN20_30' data-id='JN20_30'><span class='v-num v-30'>30&nbsp;</span>യേശു ശിഷ്യന്മാരുടെ സാന്നിദ്ധ്യത്തില്‍ പല അത്ഭുതപ്രവര്‍ത്തികളും കാണിച്ചു. അവ ഈ സുവിശേഷത്തില്‍ എഴുതിയിട്ടില്ല. </span>
<span class='v JN20_31' data-id='JN20_31'><span class='v-num v-31'>31&nbsp;</span>യേശു ദൈവപുത്രനായ ക്രിസ്തുവാണെന്ന് നിങ്ങള്‍ വിശ്വസിക്കാനാണ് ഈ കാര്യങ്ങള്‍ എഴുതപ്പെട്ടത്. വിശ്വാസത്തിലൂടെ അവന്‍റെ നാമത്തില്‍ ജീവന്‍ കിട്ടുന്നതിനും. </span></div></div>
</body></html>
