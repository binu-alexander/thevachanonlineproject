<!DOCTYPE html>
<html><head>
<link href='../../../build/mobile.css' rel='stylesheet' />
<link href='haiola.css' rel='stylesheet' /><meta charset='UTF-8' /><title> കൊരിന്ത്യര്‍ക്ക് എഴുതിയ രണ്ടാം ലേഖനം:10</title></head><body dir="ltr">
<div class='chapter section C210 mal-wbtc MAL C2 Gentium' dir='ltr' data-id='C210' data-nextid='C211' data-previd='C29' lang='MAL'> 
<div class='s'>പൌലൊസ് തന്‍റെ ശുശ്രൂഷയെ പ്രതിരോധിക്കുന്നു </div>
<div class='c'>10</div>
<div class='p'>
<span class='v C210_1' data-id='C210_1'>
<span class='verse1 v-num v-1'>1&nbsp;</span>ഞാന്‍, പൌലൊസ്, നിങ്ങളോട് അപേക്ഷിക്കുന്നു. ക്രിസ്തുവിന്‍റെ സൌമ്യതയുടെയും കാരുണ്യത്തിന്‍റെയും പേരില്‍ ഞാന്‍ അഭ്യര്‍ത്ഥിക്കുന്നു. നിങ്ങളോടൊത്ത് ആയിരിക്കുന്പോള്‍ ഞാന്‍ വിനീതനും ദൂരെ ആയിരിക്കുന്പോള്‍ ഞാന്‍ ധൈര്യശാലിയും ആണെന്ന് ചിലര്‍ പറയുന്നു. </span>
<span class='v C210_2' data-id='C210_2'><span class='v-num v-2'>2&nbsp;</span>ഞങ്ങളുടേത് ഒരു ലൌകിക ജീവിതമാണെന്നാണ് ചിലര്‍ കരുതുന്നത്. ഞാന്‍ വരുന്പോള്‍ അവര്‍ക്കെതിരെ തന്‍റേടമായി പെരുമാറാനാണെന്‍റെ ഉദ്ദേശ്യം. അതു നിങ്ങളുടെ ഇടയില്‍ പ്രകടിപ്പിച്ചു തെളിയിക്കാന്‍ ഇടയാക്കരുതേ എന്നാണെന്‍റെ ആഗ്രഹം. </span>
<span class='v C210_3' data-id='C210_3'><span class='v-num v-3'>3&nbsp;</span>ഞങ്ങള്‍ ഈ ലോകത്തിലാണ് ജീവിക്കുന്നത്. എന്നാലും ഈ ലോകം പ്രകടിപ്പിക്കുന്ന യുദ്ധമല്ല ഞങ്ങള്‍ ചെയ്യുന്നത്. </span>
<span class='v C210_4' data-id='C210_4'><span class='v-num v-4'>4&nbsp;</span>ലൌകീകമായ ആയുധങ്ങളില്‍ നിന്നും വ്യത്യസ്തമായ ആയുധങ്ങളാണ് ഞങ്ങള്‍ ഉപയോഗിക്കുന്നത്. ഞങ്ങളുടെ ആയുധങ്ങള്‍ക്ക് ദൈവത്തില്‍ നിന്നുള്ള ശക്തിയുണ്ട്. ശത്രുവിന്‍റെ ശക്തിസ്ഥലങ്ങളെ നശിപ്പിക്കാന്‍ ഈ ആയുധങ്ങള്‍ക്കാകും. ജനങ്ങളുടെ വാദങ്ങളെ ഞങ്ങള്‍ തകര്‍ക്കും. </span>
<span class='v C210_5' data-id='C210_5'><span class='v-num v-5'>5&nbsp;</span>ദൈവജ്ഞാനത്തിനെതിരായിരുന്ന എല്ലാ അഹന്തകളെയും ഞങ്ങള്‍ തകര്‍ക്കും. എല്ലാ വിചാരത്തെയും പിടിച്ച് ഞങ്ങള്‍ ക്രിസ്തുവിനു വിധേയമാക്കും. </span>
<span class='v C210_6' data-id='C210_6'><span class='v-num v-6'>6&nbsp;</span>അനുസരിക്കാത്ത ആരെയും ശിക്ഷിക്കാനും ഞങ്ങള്‍ തയ്യാറാണ്. എന്നാല്‍ ആദ്യം നിങ്ങളെ പൂര്‍ണ്ണമായും അനുസരിപ്പിക്കുകയാണു ഞങ്ങള്‍ക്കു വേണ്ടത്. </span></div>
<div class='p'>
<span class='v C210_7' data-id='C210_7'><span class='v-num v-7'>7&nbsp;</span>നിങ്ങള്‍ക്കു മുന്പിലുള്ള വസ്തുതകളെ നിങ്ങള്‍ കാണണം. ആര്‍ക്കെങ്കിലും താന്‍ ക്രിസ്തുവിന്‍റേതാണെന്ന് ഉറപ്പു തോന്നുന്നുണ്ടെങ്കില്‍ അയാളെപ്പോലെ തന്നെ ഞങ്ങളും ക്രിസ്തുവിന്‍റെ ആളുകളാണെന്ന് അയാള്‍ ഓര്‍മ്മിക്കണം. </span>
<span class='v C210_8' data-id='C210_8'><span class='v-num v-8'>8&nbsp;</span>കര്‍ത്താവ് ഞങ്ങള്‍ക്കു തന്ന അധികാരങ്ങളില്‍ ഞങ്ങള്‍ പൊങ്ങച്ചം കൊള്ളുന്നുണ്ടെന്നുള്ളതു സത്യമാണ്. എന്നാല്‍ ഞങ്ങള്‍ക്ക് ഈ ശക്തി നല്‍കപ്പെട്ടത് നിങ്ങളെ ശക്തരാക്കാനാണ്. വേദനിപ്പിക്കാനല്ല. അതിനാല്‍ ആ അഭിമാനത്തില്‍ എനിക്കു ലജ്ജയില്ല. </span>
<span class='v C210_9' data-id='C210_9'><span class='v-num v-9'>9&nbsp;</span>എന്‍റെ കത്തുകളിലൂടെ ഞാന്‍ നിങ്ങളെ പേടിപ്പിക്കാന്‍ ശ്രമിക്കുകയാണെന്നു നിങ്ങള്‍ കരുതരുതെന്നുണ്ടെനിക്ക്. </span>
<span class='v C210_10' data-id='C210_10'><span class='v-num v-10'>10&nbsp;</span>ചിലര്‍ പറയുന്നു, “പൌലൊസിന്‍റെ കത്തുകള്‍ ശക്തവും തീഷ്ണവുമാണ്. എന്നാല്‍ ഞങ്ങളോടൊത്തിരിക്കുന്പോള്‍ അവന്‍ ദുര്‍ബ്ബലനാണ്. അവന്‍റെ സംസാരം മനസ്സില്‍ ആഞ്ഞു തറയ്ക്കുന്നതല്ല.” </span>
<span class='v C210_11' data-id='C210_11'><span class='v-num v-11'>11&nbsp;</span>അവര്‍ ഇതറിയട്ടെ: ഞങ്ങളിപ്പോള്‍ നിങ്ങളോടൊത്ത് ഇല്ലാത്തതുകൊണ്ടാണ് കത്തെഴുതുന്നത്. പക്ഷേ ഞങ്ങള്‍ നിങ്ങളോടൊത്ത് ഉണ്ടാകുന്പോഴും കത്തുകളില്‍ കാണുന്ന അതേ ശക്തിയും കരുത്തും ഞങ്ങള്‍ക്കുണ്ടാകും. </span></div>
<div class='p'>
<span class='v C210_12' data-id='C210_12'><span class='v-num v-12'>12&nbsp;</span>സ്വയം പ്രമാണിമാരെന്നു കരുതുന്നവരോടൊത്തു ചേരാന്‍ ഞങ്ങള്‍ക്കാഗ്രഹമില്ല. ഞങ്ങള്‍ ഞങ്ങളെ അവരോടു താരതമ്യം ചെയ്യുന്നുമില്ല. അവര്‍ സ്വയം മാനദണ്ഡമാക്കി അളക്കുകയും സ്വന്തം നിലവാരത്തിനൊത്തു വിധിയ്ക്കുകയും ചെയ്യുന്നു. അവരുടെ അജ്ഞതയാണതു കാണിക്കുന്നത്. </span></div>
<div class='p'>
<span class='v C210_13' data-id='C210_13'><span class='v-num v-13'>13&nbsp;</span>എന്നാല്‍ ഞങ്ങള്‍ക്കു തന്നിരിക്കുന്ന പ്രവൃത്തിയുടെ അതിരുകള്‍ വിട്ടു ഞങ്ങള്‍ ആത്മപ്രശംസ നടത്തുകയില്ല. ദൈവം തന്ന പ്രവൃത്തിയാണത്. നിങ്ങളുടെ പ്രവൃത്തികളും അതില്‍പ്പെടും. </span>
<span class='v C210_14' data-id='C210_14'><span class='v-num v-14'>14&nbsp;</span>ഞങ്ങള്‍ വളരെയൊന്നും ആത്മപ്രശംസ നടത്തുകയില്ല. ഞങ്ങള്‍ നിങ്ങളുടെ അടുത്ത് വന്നിരുന്നില്ലെങ്കില്‍ ഞങ്ങള്‍ കൂടുതല്‍ പൊങ്ങച്ചം പറയുമായിരുന്നു. എന്നാല്‍ ഞങ്ങള്‍ നിങ്ങളുടെ അടുത്തേക്കു വന്നു. ക്രിസ്തുവിന്‍റെ സുവിശേഷവുമായി. </span></div>
<div class='p'>
<span class='v C210_15' data-id='C210_15'><span class='v-num v-15'>15&nbsp;</span>ഞങ്ങളുടേതായ അദ്ധ്വാനത്തിന്‍റെ പരിധിയില്‍ ഞങ്ങളുടെ അഭിമാനത്തെ നിര്‍ത്തുന്നു. മറ്റുള്ളവരുടെ അദ്ധ്വാനത്തില്‍ ഞങ്ങള്‍ അഭിമാനിക്കില്ല. നിങ്ങളുടെ വിശ്വാസം തുടര്‍ന്നും വളരുമെന്നാണു ഞങ്ങളുടെ പ്രതീക്ഷ. ഞങ്ങളുടെ പ്രവൃത്തി വളരുവാന്‍ നിങ്ങള്‍ സഹായിക്കുമെന്ന് ഞങ്ങള്‍ പ്രത്യാശിക്കുന്നു. </span>
<span class='v C210_16' data-id='C210_16'><span class='v-num v-16'>16&nbsp;</span>അപ്പോള്‍ നിങ്ങളുടെ നഗരത്തിനുമപ്പുറം സുവിശേഷം പ്രസംഗിക്കാന്‍ ഞങ്ങള്‍ ആഗ്രഹിക്കുന്നു. മറ്റൊരാളുടെ പ്രദേശത്തു നിര്‍വ്വഹിക്കപ്പെട്ട പ്രവൃത്തിയുടെ കാര്യത്തില്‍ അഹങ്കരിക്കാന്‍ ഞങ്ങള്‍ക്കാഗ്രഹമില്ല. </span>
<span class='v C210_17' data-id='C210_17'><span class='v-num v-17'>17&nbsp;</span>പക്ഷേ, “അഭിമാനിക്കുന്നവന്‍ കര്‍ത്താവില്‍ അഭിമാനിക്കുക.<span class='note'><span class='key'>✡</span><span class='text'> ഉദ്ധരണി യിരെ. 9:24.</span></span> </span>
<span class='v C210_18' data-id='C210_18'><span class='v-num v-18'>18&nbsp;</span>താന്‍ സ്വീകാര്യനാണെന്നു സ്വയം പറയുന്നവനല്ല, നല്ലവനെന്നു കര്‍ത്താവ് പറയുന്നവനാണ് അംഗീകരിക്കപ്പെടുക. </span></div></div>
</body></html>
