<!DOCTYPE html>
<html><head>
<link href='../../../build/mobile.css' rel='stylesheet' />
<link href='haiola.css' rel='stylesheet' /><meta charset='UTF-8' /><title> 2 ദിനവൃത്താന്തം:11</title></head><body dir="ltr">
<div class='chapter section R211 mal-wbtc MAL R2 Gentium' dir='ltr' data-id='R211' data-nextid='R212' data-previd='R210' lang='MAL'> 
<div class='c'>11</div>
<div class='p'>
<span class='v R211_1' data-id='R211_1'>
<span class='verse1 v-num v-1'>1&nbsp;</span>യെരൂശലേമിലെത്തിയ രെഹബെയാം സമര്‍ത്ഥരായ ഒരു ലക്ഷത്തിയെണ്‍പതിനായിരം ഭടന്മാരെ സംഘടിപ്പിച്ചു. യെഹൂദാ, ബെന്യാമീന്‍ഗോത്രങ്ങളില്‍നിന്നാണ് അയാള്‍ ഈ ഭടന്മാരെ സംഘടിപ്പിച്ചത്. തന്‍റെ രാജ്യം വീണ്ടെടുക്കുന്നതിനുവേണ്ടി യിസ്രായേലിനോടു യുദ്ധംചെയ്യാനാണയാള്‍ അവരെ സംഘടിപ്പിച്ചത്. </span>
<span class='v R211_2' data-id='R211_2'><span class='v-num v-2'>2&nbsp;</span>എന്നാല്‍ യഹോവയുടെ സന്ദേശം ശെമയ്യാവിനുകിട്ടി. ഒരു ദൈവ പുരുഷനായിരുന്നു ശെമയ്യാവ്. യഹോവ പറഞ്ഞു, </span>
<span class='v R211_3' data-id='R211_3'><span class='v-num v-3'>3&nbsp;</span>“ശെമയ്യാവേ, ശലോമോന്‍റെ പുത്രനും യെഹൂദയിലെ രാജാവുമായ രെഹബെയാമിനോടു സംസാരിക്കുക. യെഹൂദയിലും ബെന്യാമീനിലും താമസിക്കുന്ന എല്ലാ യിസ്രായേലുകാരോടും സംസാരിക്കുക. അവരോടു പറയുക: </span>
<span class='v R211_4' data-id='R211_4'><span class='v-num v-4'>4&nbsp;</span>യഹോവ ഇങ്ങനെ പറയുന്നു: ‘നിങ്ങള്‍ നിങ്ങളുടെ സഹോദരന്മാര്‍ക്കെതിരെ യുദ്ധം ചെയ്യരുത്! എല്ലാവരും ഭവനങ്ങളിലേക്കു മടങ്ങട്ടെ. ഇങ്ങനെ സംഭവിപ്പിച്ചതു ഞാനാകുന്നു’”അതിനാല്‍ രെഹബെയാം രാജാവും അയാളുടെ സൈന്യവും യഹോവയുടെ സന്ദേശം അനുസരിക്കുകയും പിന്മാറുകയും ചെയ്തു. അവര്‍ യെരോബെയാമിനെ ആക്രമിച്ചില്ല. </span></div>
<div class='s'>രെഹബെയാം യെഹൂദയെ ശക്തമാക്കുന്നു </div>
<div class='p'>
<span class='v R211_5' data-id='R211_5'><span class='v-num v-5'>5&nbsp;</span>രെഹബെയാം യെരൂശലേമില്‍ വസിച്ചു. ആക്രമണങ്ങളെ ചെറുക്കാന്‍ യെഹൂദയില്‍ ശക്തമായ നഗരങ്ങള്‍ പണിതു. </span>
<span class='v R211_6' data-id='R211_6'><span class='v-num v-6'>6&nbsp;</span>ബേത്ത്ലേഹെം, ഏതാം, തെക്കോവ, </span>
<span class='v R211_7' data-id='R211_7'><span class='v-num v-7'>7&nbsp;</span>ബേത്ത്-സൂര്‍, സോഖോ, അദുല്ലാം. </span>
<span class='v R211_8' data-id='R211_8'><span class='v-num v-8'>8&nbsp;</span>ഗത്ത്, മരേശാ, സീഫ്, </span>
<span class='v R211_9' data-id='R211_9'><span class='v-num v-9'>9&nbsp;</span>അദോരയീം, ലാഖീശ്, അസേക്കാ, </span>
<span class='v R211_10' data-id='R211_10'><span class='v-num v-10'>10&nbsp;</span>സോരാ, അയ്യാലോന്‍, ഹെബ്രോന്‍ എന്നീ നഗരങ്ങള്‍ അയാള്‍ അറ്റകുറ്റപ്പണി ചെയ്ത് ശക്തമാക്കി. ശക്തമായ ഈ നഗരങ്ങള്‍ യെഹൂദയിലും ബെന്യാമീനിലും ആണ്. </span>
<span class='v R211_11' data-id='R211_11'><span class='v-num v-11'>11&nbsp;</span>ബലപ്പെടുത്തിയ നഗരങ്ങളില്‍ അയാള്‍ നായകരെ നിയോഗിച്ചു. ആ നഗരങ്ങളില്‍ ഭക്ഷണം, എണ്ണ, വീഞ്ഞ് എന്നിവ അദ്ദേഹം ശേഖരിക്കുകയും ചെയ്തു. </span>
<span class='v R211_12' data-id='R211_12'><span class='v-num v-12'>12&nbsp;</span>കൂടാതെ രെഹബെയാം എല്ലാ നഗരങ്ങളിലും പരിചകളും കുന്തങ്ങളും വച്ച് അവയെ കൂടുതല്‍ ബലപ്പെടുത്തി. യെഹൂദാ, ബെന്യാമീന്‍ എന്നീ നഗരങ്ങളെയും അതിലെ ജനങ്ങളെയും രെഹബെയാം തന്‍റെ അധീനതയിലാക്കി. </span></div>
<div class='p'>
<span class='v R211_13' data-id='R211_13'><span class='v-num v-13'>13&nbsp;</span>യിസ്രായേലിലെന്പാടുമുള്ള പുരോഹിതന്മാരും ലേവ്യരും രെഹബെയാമിനെ പിന്താങ്ങുകയും അയാളോടൊപ്പം ചേരുകയും ചെയ്തു. </span>
<span class='v R211_14' data-id='R211_14'><span class='v-num v-14'>14&nbsp;</span>ലേവ്യര്‍ തങ്ങളുടെ പുല്‍പ്രദേശങ്ങളും തങ്ങളുടെ സ്വന്തം ഭൂമിയും വിട്ട് യെരൂശലേമിലേക്കും യെഹൂദയിലേക്കും വന്നു. അവര്‍ യഹോവയുടെ പുരോഹിതന്മാരായിരിക്കുന്നതും ജനത്തിന് ശുശ്രൂഷ നടത്തുന്നതും യൊരോബെയാമും അയാളുടെ പുത്രന്മാരും നിഷേധിച്ചതിനാലാണ് ലേവ്യര്‍ അങ്ങനെ ചെയ്തത്. </span>
<span class='v R211_15' data-id='R211_15'><span class='v-num v-15'>15&nbsp;</span>ഉന്നതസ്ഥലങ്ങളില്‍<span class='note'><span class='key'>*</span><span class='text'> ഉന്നതസ്ഥലങ്ങള്‍ ആരാധനാസ്ഥലങ്ങള്‍.</span></span> ശുശ്രൂഷ നടത്താന്‍ യൊരോബെയാം തന്‍റെ സ്വന്തം പുരോഹിതന്മാരെ തെരഞ്ഞെടുത്തിരുന്നു. ആ ഉന്നതസ്ഥലങ്ങളില്‍ അയാള്‍ താനുണ്ടാക്കിയ കോലാടിന്‍റെയും പശുക്കുട്ടിയുടെയും വിഗ്രഹങ്ങള്‍ വച്ചിരുന്നു. </span>
<span class='v R211_16' data-id='R211_16'><span class='v-num v-16'>16&nbsp;</span>ലേവ്യര്‍ യിസ്രായേല്‍ വിട്ടപ്പോള്‍, യിസ്രായേലിന്‍റെ ദൈവമായ യഹോവയില്‍ വിശ്വസിച്ചിരുന്ന യിസ്രായേലിലെ എല്ലാ ഗോത്രങ്ങളിലുംപെട്ടവര്‍ തങ്ങളുടെ പിതാക്കന്മാരുടെ യഹോവയാകുന്ന ദൈവത്തിന് ബലിയര്‍പ്പിക്കുവാന്‍ യെരൂശലേമിലേക്കു വന്നു. </span>
<span class='v R211_17' data-id='R211_17'><span class='v-num v-17'>17&nbsp;</span>അവര്‍ യെഹൂദാരാജ്യത്തെ ശക്തമാക്കി. ശലോമോന്‍റെ പുത്രനായ രെഹബെയാമിനെ അവര്‍ മൂന്നു വര്‍ഷത്തേക്കു പിന്തുണയ്ക്കുകയും ചെയ്തു. ദാവീദും ശലോമോനും ജീവിച്ചതുപോലെ അവരും ജീവിച്ചിരുന്നതിനാലാണ് അവരന്ന് അങ്ങനെ ചെയ്തത്. </span></div>
<div class='s'>രെഹബെയാമിന്‍റെ കുടുംബം </div>
<div class='p'>
<span class='v R211_18' data-id='R211_18'><span class='v-num v-18'>18&nbsp;</span>രെഹബെയാം മഹലാത്തിനെ വിവാഹം കഴിച്ചു. യെരിമോത്ത് അവളുടെ പിതാവ്. അബീഹയീല്‍ ആയിരുന്നു അവളുടെ അമ്മ. യെരിമോത്ത് ദാവീദിന്‍റെ പുത്രനായിരുന്നു. അബീഹയീല്‍ ഏലീയാബിന്‍റെ പുത്രിയും. ഏലീയാബ് യിശ്ശായിയുടെ പുത്രനും. </span>
<span class='v R211_19' data-id='R211_19'><span class='v-num v-19'>19&nbsp;</span>മഹലാത്ത്, രെഹബെയാമിന് ഈ പുത്രന്മാരെ നല്‍കി: യെയൂശ്, ശെമര്യാവ്, സാഹം. </span>
<span class='v R211_20' data-id='R211_20'><span class='v-num v-20'>20&nbsp;</span>അനന്തരം രെഹബെയാം മയഖയെ വിവാഹം കഴിച്ചു. അബ്ശാലോമിന്‍റെ പൌത്രിയായിരുന്നു മയഖാ. മയഖാ രെഹബെയാമിനു നല്‍കിയ പുത്രന്മാര്‍: അബീയാവ്, അത്ഥായി, സീസ, ശെലോമീത്ത്. </span>
<span class='v R211_21' data-id='R211_21'><span class='v-num v-21'>21&nbsp;</span>രെഹബെയാം തന്‍റെ മറ്റെല്ലാഭാര്യമാരെയും ദാസിമാരെയുംകാള്‍ മയഖയെ സ്നേഹിച്ചു. അബ്ശാലോമിന്‍റെ പൌത്രിയായിരുന്നു മയഖാ. രെഹബെയാമിന് പതിനെട്ടുഭാര്യമാരും അറുപതു ദാസിമാരും ഉണ്ടായിരുന്നു. ഇരുപത്തെട്ടു പുത്രന്മാരുടെയും അറുപതു പുത്രിമാരുടെയും പിതാവായിരുന്നു രെഹബെയാം. </span></div>
<div class='p'>
<span class='v R211_22' data-id='R211_22'><span class='v-num v-22'>22&nbsp;</span>തന്‍റെ സഹോദരന്മാര്‍ക്കിടയില്‍ നേതാവായി രെഹബെയാം അബീയാവിനെ തെരഞ്ഞെടുത്തു. അബീയാവിനെ രാജാവാക്കാന്‍ ആഗ്രഹിച്ചതുകൊണ്ടാണ് രെഹബെയാം അങ്ങനെ ചെയ്തത്. </span>
<span class='v R211_23' data-id='R211_23'><span class='v-num v-23'>23&nbsp;</span>രെഹബെയാം വളരെ വിവേകപൂര്‍വ്വം പെരുമാറി. തന്‍റെ പുത്രന്മാരെ യെഹൂദയിലും ബെന്യാമീനിലുമുള്ള ശക്തമായ എല്ലാ നഗരങ്ങളിലേക്കും അയച്ചു. രെഹബെയാം തന്‍റെ പുത്രന്മാര്‍ക്കാവശ്യമായ സാധനങ്ങളും നല്‍കി. അയാള്‍ തന്‍റെ പുത്രന്മാര്‍ക്കു ഭാര്യമാരെയും തേടിക്കൊടുത്തു. </span></div></div>
</body></html>
