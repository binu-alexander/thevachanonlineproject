<!DOCTYPE html>
<html><head>
<link href='../../../build/mobile.css' rel='stylesheet' />
<link href='haiola.css' rel='stylesheet' /><meta charset='UTF-8' /><title> മര്‍ക്കൊസ്:2</title></head><body dir="ltr">
<div class='chapter section MK2 mal-wbtc MAL MK Gentium' dir='ltr' data-id='MK2' data-nextid='MK3' data-previd='MK1' lang='MAL'> 
<div class='s'>ഒരു തളര്‍വാതരോഗിയെ യേശു സുഖപ്പെടുത്തുന്നു </div>
<div class='r'>(മത്താ. 9:1-8; ലൂക്കൊ. 5:17-26) </div>
<div class='c'>2</div>
<div class='p'>
<span class='v MK2_1' data-id='MK2_1'>
<span class='verse1 v-num v-1'>1&nbsp;</span>ഏതാനും ദിവസങ്ങള്‍ക്കു ശേഷം യേശു കഫര്‍ന്നഹൂമില്‍ മടങ്ങിയെത്തി. യേശു തിരിച്ചെത്തിയ വാര്‍ത്ത പരന്നു. </span>
<span class='v MK2_2' data-id='MK2_2'><span class='v-num v-2'>2&nbsp;</span>അനേകംപേര്‍ യേശുവിന്‍റെ പ്രസംഗം കേള്‍ക്കാന്‍ തടിച്ചുകൂടി. വീടു നിറഞ്ഞു. നില്‍ക്കാന്‍ പോലും ഇടമില്ലാതെയായി. വീടിനു പുറത്തും ഇതുതന്നെ സ്ഥിതി. യേശു അവരെ ഉപദേശിക്കുകയായിരുന്നു. </span>
<span class='v MK2_3' data-id='MK2_3'><span class='v-num v-3'>3&nbsp;</span>ചിലര്‍ ഒരു തളര്‍വാതരോഗിയെ യേശുവിനടുത്തേക്കു കൊണ്ടുവന്നു. നാലുപേര്‍ ചേര്‍ന്നാണയാളെ ചുമന്നുകൊണ്ടുവന്നത്. </span>
<span class='v MK2_4' data-id='MK2_4'><span class='v-num v-4'>4&nbsp;</span>വീട്ടില്‍ നിറച്ചാളായിരുന്നതിനാല്‍ അവര്‍ക്കയാളെ യേശുവിന്‍റെ അടുത്തെത്തിക്കാനായില്ല. അതിനാലവര്‍ വീടിന്‍റെ മേല്‍ക്കൂരയില്‍ യേശു ഇരിക്കുന്നതിനു മുകളിലായി ഒരു ദ്വാരമുണ്ടാക്കി. അതിലൂടെ രോഗിയെ കിടത്തിയ കട്ടില്‍ താഴോട്ടിറക്കി. </span>
<span class='v MK2_5' data-id='MK2_5'><span class='v-num v-5'>5&nbsp;</span>അവര്‍ക്കു വളരെ വിശ്വാസമുള്ളതായി യേശു അറിഞ്ഞു. അതിനാലവന്‍ പക്ഷപാതരോഗിയോടു പറഞ്ഞു, “യുവാവേ, നിന്‍റെ പാപങ്ങള്‍ പൊറുക്കപ്പെട്ടിരിക്കുന്നു.” </span></div>
<div class='p'>
<span class='v MK2_6' data-id='MK2_6'><span class='v-num v-6'>6&nbsp;</span>ഏതാനും ശാസ്ത്രിമാര്‍ അവിടെയുണ്ടായിരുന്നു യേശുവിന്‍റെ പ്രവൃത്തി കണ്ട് അവര്‍ സ്വയം പറഞ്ഞു, </span>
<span class='v MK2_7' data-id='MK2_7'><span class='v-num v-7'>7&nbsp;</span>“എന്തിനാണ് ഈ മനുഷ്യന്‍ ഇങ്ങനെയൊക്കെ പറയുന്നത്? അവന്‍ ദൈവത്തിനു നിരക്കാത്ത കാര്യങ്ങള്‍ പറയുന്നു. ദൈവത്തിനു മാത്രമേ പാപങ്ങള്‍ പൊറുക്കാനാവൂ.” </span></div>
<div class='p'>
<span class='v MK2_8' data-id='MK2_8'><span class='v-num v-8'>8&nbsp;</span>ശാസ്ത്രിമാര്‍ തന്നെപ്പറ്റി ഇങ്ങനെയൊക്കെ കരുതുന്നുണ്ടാവുമെന്ന് യേശുവിനറിയാമായിരുന്നു. അതിനാലവന്‍ അവരോടു പറഞ്ഞു, “നിങ്ങളെന്താണിങ്ങനെ കരുതുന്നത്? </span>
<span class='v MK2_9' data-id='MK2_9'><span class='v-num v-9'>9&nbsp;</span>ഈ തളര്‍വാതരോഗിയോട്, ‘നിന്‍റെ പാപങ്ങള്‍ പൊറുക്കപ്പെട്ടിരിക്കുന്നു’ എന്നോ, ‘എഴുന്നേറ്റു കട്ടിലുമായി നടന്നു പോകൂ’ എന്നോ, ഏതാണു പറയാന്‍ കൂടുതലെളുപ്പം? </span>
<span class='v MK2_10' data-id='MK2_10'><span class='v-num v-10'>10&nbsp;</span>പക്ഷേ ഭൂമിയില്‍ പാപങ്ങള്‍ പൊറുക്കാന്‍ മനുഷ്യപുത്രന് അധികാരമുണ്ടെന്ന് ഞാന്‍ തെളിയിക്കാം.” അതിനാല്‍ യേശു അയാളോടു പറഞ്ഞു, </span>
<span class='v MK2_11' data-id='MK2_11'><span class='v-num v-11'>11&nbsp;</span>“ഞാന്‍ നിന്നോടു പറയുന്നു. എഴുന്നേറ്റു നിന്ന്, നിന്‍റെ കട്ടിലുമെടുത്ത് വീട്ടില്‍ പോകുക.” </span></div>
<div class='p'>
<span class='v MK2_12' data-id='MK2_12'><span class='v-num v-12'>12&nbsp;</span>തളര്‍വാതക്കാരന്‍ എഴുന്നേറ്റുനിന്നു. അയാള്‍ കട്ടിലുമെടുത്ത് മുറിക്ക് പുറത്തേക്കു നടന്നു. എല്ലാവര്‍ക്കും അതു കാണാമായിരുന്നു. ജനങ്ങള്‍ അത്ഭുതപ്പെട്ട് ദൈവത്തെ പുകഴ്ത്തി. അവര്‍ പറഞ്ഞു, “ഞങ്ങള്‍ ഇതുവരെ കണ്ടിട്ടുള്ളതില്‍വച്ച് ഏറ്റവും അത്ഭുതകരമായ ദൃശ്യം.” </span></div>
<div class='s'>ലേവി (മത്തായി) യേശുവിനെ അനുഗമിക്കുന്നു </div>
<div class='r'>(മത്താ. 9:9-13; ലൂക്കൊ. 5:27-32) </div>
<div class='p'>
<span class='v MK2_13' data-id='MK2_13'><span class='v-num v-13'>13&nbsp;</span>യേശു വീണ്ടും കടല്‍ക്കരയിലേക്കു പോയി. അനേകംപേര്‍ അവനെ പിന്തുടര്‍ന്നു. യേശു അവരെ ഉപദേശിച്ചു. </span>
<span class='v MK2_14' data-id='MK2_14'><span class='v-num v-14'>14&nbsp;</span>യേശു കടല്‍ക്കരയിലൂടെ നടക്കവേ അല്‍ഫായിയുടെ മകനും ചുങ്കപ്പിരിവുകാരനുമായ ലേവിയെ കണ്ടു. ലേവി നികുതിപിരിവു കാര്യാലയത്തില്‍ ഇരിക്കുകയായിരുന്നു. യേശു അവനോടു പറഞ്ഞു, “എന്നെ പിന്തുടരുക.” അപ്പോള്‍ ലേവി എഴുന്നേറ്റ് യേശുവിനെ അനുഗമിച്ചു. </span></div>
<div class='p'>
<span class='v MK2_15' data-id='MK2_15'><span class='v-num v-15'>15&nbsp;</span>അന്ന് വൈകിട്ട് യേശു ലേവിയുടെ വീട്ടില്‍നിന്ന് ആഹാരം കഴിച്ചു. അവിടെ അനേകം നികുതി പിരിവുകാരും മറ്റു ചില ദുഷിച്ച മനുഷ്യരും യേശുവിനോടും ശിഷ്യന്മാരോടുമൊപ്പം ആഹാരം കഴിക്കുന്നുണ്ടായിരുന്നു. അവരിലധികം പേരും യേശുവിനെ അനുഗമിച്ചിരുന്നവരായിരുന്നു. </span>
<span class='v MK2_16' data-id='MK2_16'><span class='v-num v-16'>16&nbsp;</span>ശാസ്ത്രിമാര്‍ യേശു പാപികളോടും കരം പിരിവു കാരോടും ഒപ്പം ആഹാരം കഴിക്കുന്നതു കണ്ടു. അവര്‍ യേശുവിന്‍റെ ശിഷ്യന്മാരോടു ചോദിച്ചു, “എന്താണവന്‍ പാപികളോടും ചുങ്കം പിരിക്കുന്നവരോടും ഒത്ത് ആഹാരം കഴിക്കുന്നത്?” </span></div>
<div class='p'>
<span class='v MK2_17' data-id='MK2_17'><span class='v-num v-17'>17&nbsp;</span>ഇതു കേട്ട യേശു അവരോടു പറഞ്ഞു, “ആരോഗ്യമുള്ളവര്‍ക്ക് വൈദ്യനെ ആവശ്യമില്ല. രോഗികള്‍ക്കാണു വൈദ്യനെ വേണ്ടത്. ഞാന്‍ നല്ലവരെ വിളിക്കാനല്ല വന്നത്. പാപികളെ വിളിക്കാനാണ്.” </span></div>
<div class='s'>യേശു മറ്റു മതനേതാക്കളെപ്പോലെയല്ല </div>
<div class='r'>(മത്താ. 9:14-17; ലൂക്കൊ. 5:33-39) </div>
<div class='p'>
<span class='v MK2_18' data-id='MK2_18'><span class='v-num v-18'>18&nbsp;</span>യോഹന്നാന്‍റെ ശിഷ്യന്മാരും പരീശന്മാരും ഉപവസിക്കുകയായിരുന്നു. ചിലര്‍ യേശുവിനോടു ചോദിച്ചു, “യോഹന്നാന്‍റെയും പരീശരുടെയും ശിഷ്യന്മാര്‍ ഉപവസിക്കുന്നു. നിന്‍റെ ശിഷ്യന്മാരെന്തേ ഉപവസിക്കുന്നില്ല?” </span></div>
<div class='p'>
<span class='v MK2_19' data-id='MK2_19'><span class='v-num v-19'>19&nbsp;</span>യേശു മറുപടി പറഞ്ഞു, “വിവാഹവേളയില്‍ മണവാളന്‍ കൂടെയുള്ളപ്പോള്‍ അവന്‍റെ സുഹൃത്തുക്കള്‍ക്കു ദുഃഖമില്ല. അവനുള്ളപ്പോള്‍ അവര്‍ക്ക് ഉപവസിക്കുവാന്‍ കഴിയുകയില്ല. </span>
<span class='v MK2_20' data-id='MK2_20'><span class='v-num v-20'>20&nbsp;</span>പക്ഷേ മണവാളന്‍ അവരെ വേര്‍പിരിയുന്ന ഘട്ടം വരും. അപ്പോള്‍ സുഹൃത്തുക്കള്‍ ദുഃഖിതരാകും. അപ്പോഴവര്‍ ഉപവസിക്കും. </span></div>
<div class='p'>
<span class='v MK2_21' data-id='MK2_21'><span class='v-num v-21'>21&nbsp;</span>“പഴകിയ വസ്ത്രത്തിലെ ദ്വാരം തയ്ച്ച് അടയ്ക്കുന്ന ഒരുവന്‍ ഒരിക്കലും പുതിയ തുണിക്കഷണത്തിന്‍റെ തുണ്ട് ഉപയോഗിക്കുന്നില്ല. അഥവാ അവനങ്ങനെ ചെയ്താല്‍ കൂട്ടിത്തയ്ച്ചത് ചുരുങ്ങി പഴയ വസ്ത്രത്തില്‍നിന്നു വിടും. അതോടെ ദ്വാരത്തിന്‍റെ ഗതി കഷ്ടമാകും. </span>
<span class='v MK2_22' data-id='MK2_22'><span class='v-num v-22'>22&nbsp;</span>ആരും പുതിയവീഞ്ഞ് പഴയ തോല്‍സഞ്ചിയിലെടുക്കാറില്ല. എന്തുകൊണ്ട്? പുതിയവീഞ്ഞ് സഞ്ചിയെ കീറും, വീഞ്ഞും സഞ്ചിയും നഷ്ടമാകും. ആളുകളെപ്പോഴും പുതിയവീഞ്ഞ് പുതിയ സഞ്ചിയില്‍ തന്നെ ഒഴിക്കുന്നു.” </span></div>
<div class='s'>ചില യെഹൂദന്മാര്‍ യേശുവിനെ വിമര്‍ശിക്കുന്നു </div>
<div class='r'>(മത്താ. 12:1-8; ലൂക്കൊ. 6:1-5) </div>
<div class='p'>
<span class='v MK2_23' data-id='MK2_23'><span class='v-num v-23'>23&nbsp;</span>ഒരു ശബ്ബത്തു ദിവസം യേശു ധാന്യവയലുകളിലൂടെ നടക്കുകയായിരുന്നു. അവന്‍റെ ശിഷ്യന്മാരും അവനോടൊപ്പം നടക്കുകയായിരുന്നു. ശിഷ്യന്മാര്‍ തിന്നുന്നതിനു കുറച്ചു ധാന്യമെടുത്തു. </span>
<span class='v MK2_24' data-id='MK2_24'><span class='v-num v-24'>24&nbsp;</span>അതുകണ്ട പരീശന്മാര്‍ യേശുവിനോടു പറഞ്ഞു, “നിന്‍റെ ശിഷ്യന്മാര്‍ എന്താണിങ്ങനെയൊക്കെ ചെയ്യുന്നത്? ശബ്ബത്തു ദിവസം അതു ചെയ്തത് യെഹൂദനിയമത്തിനെതിരാണ്.” </span></div>
<div class='p'>
<span class='v MK2_25' data-id='MK2_25'><span class='v-num v-25'>25&nbsp;</span>യേശു മറുപടി പറഞ്ഞു, “വിശന്നു വലഞ്ഞപ്പോള്‍ ദാവീദും അവന്‍റെ ആള്‍ക്കാരും എന്താണു ചെയ്തതെന്ന് നിങ്ങള്‍ ഒരിക്കലും വായിച്ചിട്ടില്ലേ? </span>
<span class='v MK2_26' data-id='MK2_26'><span class='v-num v-26'>26&nbsp;</span>അബ്യാഥാര്‍ മഹാപുരോഹിതനായിരുന്ന കാലത്തായിരുന്നു അത്. ദാവീദ് ദൈവാലയത്തില്‍ കടന്നു ചെന്ന് ദൈവത്തിനു വഴിപാടു നല്‍കിയ അപ്പം എടുത്തു തിന്നു. എന്നാല്‍ പുരോഹിതര്‍ക്കു മാത്രമേ ആ അപ്പം തിന്നാവൂ എന്ന് മോശെയുടെ ന്യായപ്രമാണത്തില്‍ പറയുന്നുമുണ്ട്. ദാവീദാകട്ടെ തന്‍റെ ആളുകള്‍ക്കു കൂടി ആ അപ്പം നല്‍കി.” </span></div>
<div class='p'>
<span class='v MK2_27' data-id='MK2_27'><span class='v-num v-27'>27&nbsp;</span>അനന്തരം യേശു പരീശന്മാരോടു പറഞ്ഞു, “ശബ്ബത്തു ദിവസം ജനങ്ങളുടെ നന്മയ്ക്കായാണ്. എന്നാല്‍ ജനങ്ങള്‍ ശബ്ബത്തിനാല്‍ നിയന്ത്രിക്കപ്പെടേണ്ടതില്ല. </span>
<span class='v MK2_28' data-id='MK2_28'><span class='v-num v-28'>28&nbsp;</span>അതിനാല്‍ മനുഷ്യപുത്രന്‍ ശബ്ബത്തിന്‍റെയും കര്‍ത്താവാണ്.” </span></div></div>
</body></html>
