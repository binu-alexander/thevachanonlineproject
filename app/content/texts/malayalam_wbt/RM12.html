<!DOCTYPE html>
<html><head>
<link href='../../../build/mobile.css' rel='stylesheet' />
<link href='haiola.css' rel='stylesheet' /><meta charset='UTF-8' /><title> റോമര്‍ക്ക് എഴുതിയ ലേഖനം:12</title></head><body dir="ltr">
<div class='chapter section RM12 mal-wbtc MAL RM Gentium' dir='ltr' data-id='RM12' data-nextid='RM13' data-previd='RM11' lang='MAL'> 
<div class='s'>നിങ്ങളുടെ ജീവിതം ദൈവത്തിനു നല്‍കൂ </div>
<div class='c'>12</div>
<div class='p'>
<span class='v RM12_1' data-id='RM12_1'>
<span class='verse1 v-num v-1'>1&nbsp;</span>അതുകൊണ്ട് സഹോദരങ്ങളേ, എന്തെങ്കിലും ചെയ്യുവാന്‍ ഞാന്‍ നിങ്ങളോടഭ്യര്‍ത്ഥിക്കുന്നു. ദൈവം നമ്മോടു വലിയ കരുണ കാണിച്ചിരിക്കുന്നു. അതുകൊണ്ട് നിങ്ങളെ ജീവിക്കുന്ന യാഗമായി ദൈവത്തിനര്‍പ്പിക്കൂ. നിങ്ങളുടെ അര്‍പ്പണം ദൈവത്തിനുമാത്രമുളളതും, അവനെ പ്രീതിപ്പെടുത്തുന്നതുമാകട്ടെ. നിങ്ങളുടെ ഈ സമര്‍പ്പണം ആണ് ദൈവത്തെ ആരാ ധിക്കുവാനുളള ആദ്ധ്യാത്മികവഴി. </span>
<span class='v RM12_2' data-id='RM12_2'><span class='v-num v-2'>2&nbsp;</span>നിയങ്ങോട്ടു ഈ ലോകത്തിലെ ജനതയുടെ വഴി അവലംബിക്കാതിരിക്കുക. പക്ഷേ ഒരു പുതിയ ചിന്താമാര്‍ഗ്ഗത്തിലൂടെ ഉളളില്‍ സ്വയം മാറുക. അപ്പോള്‍ നിങ്ങള്‍ക്ക് നല്ലതും ദൈവത്തിനു ഹിതകരവും പൂര്‍ണ്ണവും ആയ കാര്യങ്ങള്‍ തെളിയിക്കുവാനും സ്വീകരിക്കുവാനും സാധിക്കും. </span></div>
<div class='p'>
<span class='v RM12_3' data-id='RM12_3'><span class='v-num v-3'>3&nbsp;</span>ദൈവം എനിക്കൊരു പ്രത്യേക വരം തന്നു. അതുകൊണ്ടാണ് നിങ്ങളിലോരോരുത്തരോടും എനിക്കെന്തെങ്കിലും പറയുവാനുണ്ടായത്. നിങ്ങള്‍ യഥാര്‍ത്ഥത്തില്‍ ആയിരിക്കുന്നതിനെക്കാള്‍ മെച്ചമാണ് എന്നു നിങ്ങള്‍ വിചാരിക്കരുത്. ദൈവം നിങ്ങള്‍ക്ക് തന്ന വിശ്വാസത്തിന്‍റെ തരത്തില്‍ നിങ്ങള്‍ ആരാണെന്ന് തീരുമാനിക്കുക. </span>
<span class='v RM12_4' data-id='RM12_4'><span class='v-num v-4'>4&nbsp;</span>നമുക്കോരോരുത്തര്‍ക്കും ഒരു ശരീരവും അതിന് പലഭാഗങ്ങളും ഉണ്ട്. ഈ ഭാഗങ്ങളെല്ലാം ഒരേ പ്രവൃത്തിയല്ല ചെയ്യുന്നത്. </span>
<span class='v RM12_5' data-id='RM12_5'><span class='v-num v-5'>5&nbsp;</span>അതുപോലെ നമ്മള്‍ എല്ലാം പലരെങ്കിലും ക്രിസ്തുവില്‍ ഏകശരീരമാണ്. ആ ശരീരത്തിന്‍റെ ഭാഗങ്ങളാണ് നാം ഓരോരുത്തരും. ശരീരത്തിന്‍റെ ഒരു ഭാഗം മറ്റെല്ലാഭാഗങ്ങള്‍ക്കും കൂടി ഉളളതാണ്. </span></div>
<div class='p'>
<span class='v RM12_6' data-id='RM12_6'><span class='v-num v-6'>6&nbsp;</span>നമുക്കെല്ലാം വിവിധങ്ങളായ ദാനങ്ങളുണ്ട്. ദൈവത്തിനു നമ്മോടുളള കരുണയനുസരിച്ച് ഓരോ ദാനവും നമുക്കു കിട്ടി. ഒരുവന് പ്രവചനവരം കിട്ടിയെങ്കില്‍ അത് അവനുളള വിശ്വാസംകൊണ്ട് ഉപയോഗിക്കണം. </span>
<span class='v RM12_7' data-id='RM12_7'><span class='v-num v-7'>7&nbsp;</span>സേവനത്തിനുളള വരമാണ് ഒരുവനു കിട്ടിയതെങ്കില്‍ അവന്‍ സേവനമര്‍പ്പിക്കണം. ഉപദേശിക്കാനുളള വരമാണ് അതെങ്കില്‍ അപ്പോള്‍ അവന്‍ ഉപദേശിക്കണം. </span>
<span class='v RM12_8' data-id='RM12_8'><span class='v-num v-8'>8&nbsp;</span>സമാശ്വസിപ്പിക്കാനുളള വരമാണെങ്കില്‍ അവന്‍ ആശ്വസിപ്പിക്കണം. കൊടുക്കുവാനുളള വരമാണെങ്കില്‍ ഔദാര്യമായി കൊടുക്കണം. നേതൃത്വം നല്‍കാനുളള വരമാണെങ്കില്‍ ഉത്സാഹത്തോടെ ചെയ്യണം. കരുണ ചെയ്യാനുളള വരമാണെങ്കില്‍ സന്തോഷത്തോടെയും വേണം. </span></div>
<div class='p'>
<span class='v RM12_9' data-id='RM12_9'><span class='v-num v-9'>9&nbsp;</span>നിങ്ങളുടെ സ്നേഹം സത്യമാകണം </span>
<span class='v RM12_10' data-id='RM12_10'><span class='v-num v-10'>10&nbsp;</span>ദുഷ്ടമായതിനെ വെറുക്കണം. നല്ലതു മാത്രമേ ചെയ്യാവൂ. സഹോദരീ സഹോദരന്മാരെന്നു അനുഭവവേദ്യമാകുന്ന തരത്തില്‍ നിങ്ങള്‍ പരസ്പരം സ്നേഹിക്കണം. നിങ്ങള്‍ക്കു ലഭിക്കണമെന്നു കരുതുന്നതിലേറെ ബഹുമാനം നിങ്ങളുടെ സഹോദരീ സഹോദരന്മാര്‍ക്കു നിങ്ങള്‍ കൊടുക്കണം. </span>
<span class='v RM12_11' data-id='RM12_11'><span class='v-num v-11'>11&nbsp;</span>1കര്‍ത്താവിനായി പ്രവര്‍ത്തിക്കേണ്ടി വരുന്പോള്‍ നിങ്ങള്‍ മടി കാണിക്കരുത്. അവനെ ശുശ്രൂഷിക്കുന്പോള്‍ ആത്മീയ ഹര്‍ഷത്തില്‍ നിങ്ങള്‍ മുഴുകുക. </span>
<span class='v RM12_12' data-id='RM12_12'><span class='v-num v-12'>12&nbsp;</span>നിങ്ങള്‍ക്കു പ്രതീക്ഷയുളളതു കൊണ്ട് നിങ്ങള്‍ സന്തോഷമുളളവരാകുക. നിങ്ങള്‍ക്ക് പ്രശ്നങ്ങളുണ്ടാകുന്പോള്‍ സമചിത്തത കാക്കുക. </span>
<span class='v RM12_13' data-id='RM12_13'><span class='v-num v-13'>13&nbsp;</span>എപ്പോഴും പ്രാര്‍ത്ഥിക്കുക. സഹായം ആവശ്യമുളള ദൈവജനത്തിനായി പങ്കുവയ്ക്കുക. സഹായമാവശ്യമുളളവര്‍ക്കായി തിരയുകയും അവരെ നിങ്ങളുടെ വീട്ടിലേക്ക് സ്വാഗതവും ചെയ്യുക. </span></div>
<div class='p'>
<span class='v RM12_14' data-id='RM12_14'><span class='v-num v-14'>14&nbsp;</span>നിങ്ങളോട് ചീത്തകാര്യങ്ങള്‍ ചെയ്യുന്നവരോട് നല്ല കാര്യങ്ങളേ പറയാവൂ. അവരോട് സല്‍ക്കാര്യങ്ങള്‍ പറയുക. അല്ലാതെ ശപിക്കരുത്. </span>
<span class='v RM12_15' data-id='RM12_15'><span class='v-num v-15'>15&nbsp;</span>അന്യര്‍ സന്തോഷിക്കുന്പോള്‍ നിങ്ങളും അവരോടൊപ്പം സന്തോഷിക്കണം. അന്യര്‍ ദുഃഖിക്കുന്പോള്‍ അവരോടു കൂടി ദുഃഖിക്കുക. </span>
<span class='v RM12_16' data-id='RM12_16'><span class='v-num v-16'>16&nbsp;</span>പരസ്പരം സമാധാനത്തില്‍ ജീവിക്കുക. അഹങ്കരിക്കരുത്. അന്യര്‍ പ്രാധാന്യം കൊടുക്കാത്ത ആളുകള്‍ക്ക് സുഹൃത്താകുവാന്‍ സന്നദ്ധനാകുക. </span></div>
<div class='p'>
<span class='v RM12_17' data-id='RM12_17'><span class='v-num v-17'>17&nbsp;</span>ദുരഭിമാനിയാകരുത്. ഒരുവന്‍ നിന്നോടു തെറ്റു ചെയ്താല്‍, അവനോടു തെറ്റു ചെയ്തുകൊണ്ട് തിരിച്ചടിക്കരുത്. നല്ലതും മൂല്യമുളളതുമെന്ന് എല്ലാവരും കരുതുന്ന കാര്യങ്ങള്‍ ചെയ്യാന്‍ എല്ലായ്പ്പോഴും ശ്രമിക്കുക. </span>
<span class='v RM12_18' data-id='RM12_18'><span class='v-num v-18'>18&nbsp;</span>എല്ലാവരുമായി സമാധാനത്തില്‍ ജീവിക്കുവാന്‍ നിങ്ങളുടെ ഭാഗത്തുനിന്നും കഴിയാവുന്നതെല്ലാം ചെയ്യുക. </span>
<span class='v RM12_19' data-id='RM12_19'><span class='v-num v-19'>19&nbsp;</span>എന്‍റെ സുഹൃത്തുക്കളേ, നിങ്ങളോടു തെറ്റു ചെയ്യുന്നവരെ, ശിക്ഷിക്കുവാന്‍ തുനിയരുത്. ദൈവം തന്‍റെ കോപം കൊണ്ട് അവരെ ശിക്ഷിക്കുന്ന തിനായി കാത്തിരിക്കുക. “ഞാനാണ് ശിക്ഷിക്കുന്നവന്‍ ഞാന്‍ ജനങ്ങള്‍ക്കു തിരിച്ചടി നല്‍കും.<span class='note'><span class='key'>✡</span><span class='text'> ഉദ്ധരണി ആവ. 32:35.</span></span> എന്നു കര്‍ത്താവ് പറഞ്ഞതായി എഴുതിയിട്ടുണ്ട്. </span>
<span class='v RM12_20' data-id='RM12_20'><span class='v-num v-20'>20&nbsp;</span>എന്നാല്‍ നിങ്ങളിതു ചെയ്യണം. </span></div>
<div class='b'>
<span class='v RM12_20' data-id='RM12_20'></span></div>
<div class='q'>
<span class='v RM12_20' data-id='RM12_20'>“നിന്‍റെ ശത്രു വിശക്കുന്നവനെങ്കില്‍ </span></div>
<div class='q2'>
<span class='v RM12_20' data-id='RM12_20'>അവന് ആഹാരം കൊടുക്കുകയും, </span></div>
<div class='q'>
<span class='v RM12_20' data-id='RM12_20'>ദാഹിക്കുന്നവനെങ്കില്‍, </span></div>
<div class='q2'>
<span class='v RM12_20' data-id='RM12_20'>കുടിക്കുവാന്‍ കൊടുക്കുകയും വേണം. </span></div>
<div class='q'>
<span class='v RM12_20' data-id='RM12_20'>ഇപ്രകാരം അവനെ നിങ്ങള്‍ ലജ്ജിതനാക്കണം. <span class='rq'>സദൃശ്യ. 25:21-22.</span> </span></div>
<div class='b'></div>
<div class='m'>
<span class='v RM12_21' data-id='RM12_21'><span class='v-num v-21'>21&nbsp;</span>നിങ്ങളെ കീഴടക്കുവാന്‍ ദുഷ്ടതയെ അനുവദിക്കരുത്. നിങ്ങള്‍ സദ്പ്രവൃത്തികള്‍ ചെയ്തു ദുഷ്ടതയെ കീഴടക്കണം. </span></div></div>
</body></html>
