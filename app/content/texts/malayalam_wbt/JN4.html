<!DOCTYPE html>
<html><head>
<link href='../../../build/mobile.css' rel='stylesheet' />
<link href='haiola.css' rel='stylesheet' /><meta charset='UTF-8' /><title> യോഹന്നാന്‍:4</title></head><body dir="ltr">
<div class='chapter section JN4 mal-wbtc MAL JN Gentium' dir='ltr' data-id='JN4' data-nextid='JN5' data-previd='JN3' lang='MAL'> 
<div class='s'>യേശു ഒരു ശമര്യാക്കാരിയോടു സംസാരിക്കുന്നു </div>
<div class='c'>4</div>
<div class='p'>
<span class='v JN4_1' data-id='JN4_1'>
<span class='verse1 v-num v-1'>1&nbsp;</span>യേശു യോഹന്നാനെക്കാള്‍ കൂടുതല്‍ പേരെ സ്നാനപ്പെടുത്തുകയും ശിഷ്യന്മാരാക്കുകയും ചെയ്യുന്നുണ്ടെന്ന് പരീശന്മാര്‍ അറിഞ്ഞു. </span>
<span class='v JN4_2' data-id='JN4_2'><span class='v-num v-2'>2&nbsp;</span>(പക്ഷെ യേശു യഥാര്‍ത്ഥത്തില്‍ ആരെയും സ്നാനപ്പെടുത്തിയിരുന്നില്ല. അവനുവേണ്ടി അവന്‍റെ ശിഷ്യന്മാരാണതു ചെയ്തത്.) ഇതെപ്പറ്റി പരീശന്മാര്‍ കേട്ടുവെന്ന് യേശു അറിഞ്ഞു. </span>
<span class='v JN4_3' data-id='JN4_3'><span class='v-num v-3'>3&nbsp;</span>അതിനാല്‍ യേശു യെഹൂദ്യാ വിട്ട് ഗലീലയിലേക്കു മടങ്ങിപ്പോയി. </span>
<span class='v JN4_4' data-id='JN4_4'><span class='v-num v-4'>4&nbsp;</span>അങ്ങോട്ടുള്ള വഴിയേ യേശുവിന് ശമര്യാരാജ്യത്തുകൂടി പോകേണ്ടിയിരുന്നു. </span></div>
<div class='p'>
<span class='v JN4_5' data-id='JN4_5'><span class='v-num v-5'>5&nbsp;</span>ശമര്യയില്‍ സുഖാര്‍ എന്ന നഗരത്തില്‍ യേശു വന്നു. യാക്കോബ് തന്‍റെ പുത്രന്‍ യോസേഫിനു നല്‍കിയ കൃഷിയിടത്തിനടുത്താണ് ഈ സ്ഥലം. </span>
<span class='v JN4_6' data-id='JN4_6'><span class='v-num v-6'>6&nbsp;</span>യാക്കോബിന്‍റെ കിണര്‍ അവിടെയായിരുന്നു. ദീര്‍ഘയാത്രയില്‍ യേശു വളരെ ക്ഷീണിതനായിരുന്നു. അവന്‍ കിണറ്റിന്‍കരയിലിരുന്നു. നേരം ഉച്ചയോടടുത്തിരുന്നു. </span>
<span class='v JN4_7' data-id='JN4_7'><span class='v-num v-7'>7&nbsp;</span>ഒരു ശമര്യാക്കാരി വെള്ളം കോരാന്‍ അവിടെയെത്തി. യേശു അവളോടു പറഞ്ഞു, “എനിക്കു കുടിക്കാനല്പം വെള്ളം തരൂ.” </span>
<span class='v JN4_8' data-id='JN4_8'><span class='v-num v-8'>8&nbsp;</span>(യേശുവിന്‍റെ ശഷ്യന്മാര്‍ ഗ്രാമത്തില്‍ ആഹാരം വാങ്ങവേയാണിതു സംഭവിച്ചത്.) </span></div>
<div class='p'>
<span class='v JN4_9' data-id='JN4_9'><span class='v-num v-9'>9&nbsp;</span>ശമര്യാക്കാരി മറുപടി പറഞ്ഞു, “നീ എന്നോടു വെള്ളം ചോദിച്ചത് എന്നെ അത്ഭുതപ്പെടുത്തുന്നു! നീ യെഹൂദനും ഞാന്‍ ശമര്യാക്കാരിയുമാണ്!” (യെഹൂദര്‍ ശമര്യാക്കാരുടെ സുഹൃത്തുക്കളായിരുന്നില്ല.) </span></div>
<div class='p'>
<span class='v JN4_10' data-id='JN4_10'><span class='v-num v-10'>10&nbsp;</span>യേശു മറുപടി പറഞ്ഞു, “ദൈവം എന്താണു തരുന്നത് എന്നതിനെപ്പറ്റി നിനക്കറിയില്ല. ദാഹജലം ചോദിച്ച ഞാനാരെന്നും നിനക്കറിയില്ല. നീ അറിഞ്ഞിരുന്നെങ്കില്‍ നീ എന്നോടു ചോദിക്കുകയും ഞാന്‍ നിനക്കു ജീവജലം തരികയും ചെയ്യുമായിരുന്നു.” </span></div>
<div class='p'>
<span class='v JN4_11' data-id='JN4_11'><span class='v-num v-11'>11&nbsp;</span>സ്ത്രീ പറഞ്ഞു, “പ്രഭോ, അങ്ങയ്ക്കെവിടെ നിന്നു ജീവജലം കിട്ടും? കിണറിനാണെങ്കില്‍ വളരെ ആഴം ഉണ്ട്. അങ്ങയുടെ കയ്യിലാകട്ടെ പാത്രവുമില്ല. </span>
<span class='v JN4_12' data-id='JN4_12'><span class='v-num v-12'>12&nbsp;</span>നീ ഞങ്ങളുടെ പിതാവ് യാക്കോബിനെക്കാള്‍ ശ്രേഷ്ഠനാണോ? യാക്കോബാണു ഞങ്ങള്‍ക്ക് ഈ കിണര്‍ നല്‍കിയത്. അവന്‍ ഇതില്‍ നിന്നും സ്വയം വെള്ളം കുടിച്ചു. അവന്‍റെ മക്കളും അവന്‍റെ മൃഗങ്ങളും ഇതില്‍ നിന്നാണു വെള്ളം കുടിച്ചിരുന്നത്.” </span></div>
<div class='p'>
<span class='v JN4_13' data-id='JN4_13'><span class='v-num v-13'>13&nbsp;</span>യേശു മറുപടി പറഞ്ഞു, “ഈ വെള്ളം കുടിക്കുന്നവര്‍ക്കൊക്കെ വീണ്ടും ദാഹിക്കും. </span>
<span class='v JN4_14' data-id='JN4_14'><span class='v-num v-14'>14&nbsp;</span>എന്നാല്‍ ഞാന്‍ നല്‍കുന്ന വെള്ളം കുടിക്കുന്നവര്‍ക്ക് ഒരിക്കലും ദാഹിക്കില്ല. ഞാന്‍ നല്‍കുന്ന വെള്ളം അയാളില്‍ ഒരു നീരുറവപോലെ ഒഴുകിക്കൊണ്ടിരിക്കും. ഞാന്‍ നല്‍കുന്ന വെള്ളം അവനെ നിത്യജീവനിലേക്കു നയിക്കും.” </span></div>
<div class='p'>
<span class='v JN4_15' data-id='JN4_15'><span class='v-num v-15'>15&nbsp;</span>സ്ത്രീ യേശുവിനോടു പറഞ്ഞു, “പ്രഭോ, എനിക്കാവെള്ളം തന്നാലും. എനിക്കു വീണ്ടും ദാഹമുണ്ടാകാതിരിക്കട്ടെ. പിന്നെ ഇവിടെ വെള്ളം കോരാനും വരേണ്ട ആവശ്യം ഉണ്ടാകയില്ലല്ലോ.” </span></div>
<div class='p'>
<span class='v JN4_16' data-id='JN4_16'><span class='v-num v-16'>16&nbsp;</span>യേശു അവളോടു പറഞ്ഞു, “പോയി നിന്‍റെ ഭര്‍ത്താവിനെയും കൂട്ടി മടങ്ങിവരൂ.” </span></div>
<div class='p'>
<span class='v JN4_17' data-id='JN4_17'><span class='v-num v-17'>17&nbsp;</span>സ്ത്രീ മറുപടി പറഞ്ഞു, “പക്ഷേ, എനിക്കു ഭര്‍ത്താവില്ല.” യേശു അവളോടു പറഞ്ഞു, “നിനക്കു ഭര്‍ത്താവില്ലെന്നു പറഞ്ഞതു ശരിയാണ്. </span>
<span class='v JN4_18' data-id='JN4_18'><span class='v-num v-18'>18&nbsp;</span>യഥാര്‍ത്ഥത്തില്‍ നിനക്കു അഞ്ചു ഭര്‍ത്താക്കന്മാര്‍ ഉണ്ടായിരുന്നു. എന്നാല്‍ നിന്‍റെ കൂടെ ഇപ്പോഴുള്ളവന്‍ നിന്‍റെ ഭര്‍ത്താവല്ല. നീ എന്നോടു സത്യം പറഞ്ഞു.” </span></div>
<div class='p'>
<span class='v JN4_19' data-id='JN4_19'><span class='v-num v-19'>19&nbsp;</span>സ്ത്രീ പറഞ്ഞു, “പ്രഭോ, അങ്ങ് ഒരു പ്രവാചകനാണ് എന്ന് ഞാന്‍ കാണുന്നു. </span>
<span class='v JN4_20' data-id='JN4_20'><span class='v-num v-20'>20&nbsp;</span>ഞങ്ങളുടെ പിതാക്കന്മാര്‍ ഈ പര്‍വ്വതത്തില്‍ നമസ്കരിച്ചു വന്നു. എന്നാല്‍ നിങ്ങള്‍ യെഹൂദര്‍ അവകാശപ്പെടുന്നു യെരൂശലേമാണ് നമസ്കരിക്കേണ്ട യഥാര്‍ത്ഥ സ്ഥലമെന്ന്.” </span></div>
<div class='p'>
<span class='v JN4_21' data-id='JN4_21'><span class='v-num v-21'>21&nbsp;</span>യേശു പറഞ്ഞു, “സ്ത്രീയേ, എന്നില്‍ വിശ്വസിക്കൂ! നിങ്ങള്‍ പിതാവിനെ നമസ്കരിക്കുന്നത് യെരൂശലേമിലോ ഈ മലയിലോ അല്ലാതാകുന്ന സമയം വരുന്നു. </span>
<span class='v JN4_22' data-id='JN4_22'><span class='v-num v-22'>22&nbsp;</span>നിങ്ങള്‍ ശമര്യാക്കാര്‍ മനസ്സിലാകാത്തതിനെ നമസ്കരിക്കുന്നു. ഞങ്ങള്‍ യെഹൂദര്‍ മനസ്സിലാകുന്നതിനെ നമസ്കരിക്കുന്നു. രക്ഷ യെഹൂദരില്‍ നിന്നാണു വരുന്നത്. </span>
<span class='v JN4_23' data-id='JN4_23'><span class='v-num v-23'>23&nbsp;</span>യഥാര്‍ത്ഥ നമസ്കാരികള്‍ പിതാവിനെ ആത്മാവിലും സത്യത്തിലും നമസ്കരിക്കുന്ന സമയം വരും. ആ സമയമിതാ എത്തിക്കഴിഞ്ഞു. അത്തരത്തിലുള്ളവര്‍ തന്‍റെ നമസ്കാരികള്‍ ആകാനാണ് പിതാവ് ആഗ്രഹിക്കുന്നത്. </span>
<span class='v JN4_24' data-id='JN4_24'><span class='v-num v-24'>24&nbsp;</span>ദൈവം ആത്മാവ് ആണ്. അതിനാല്‍ ദൈവത്തെ നമസ്കരിക്കുന്നവര്‍ ആത്മാവിലും സത്യത്തിലും നമസ്കരിക്കണം.” </span></div>
<div class='p'>
<span class='v JN4_25' data-id='JN4_25'><span class='v-num v-25'>25&nbsp;</span>സ്ത്രീ പറഞ്ഞു, “മശീഹാ, വരുന്നുണ്ടെന്ന് എനിക്കറിയാം.” (അവന്‍ ക്രിസ്തു എന്നു വിളിക്കപ്പെടുന്നു.) “മശീഹാ വരുന്പോള്‍ അവന്‍ ഞങ്ങള്‍ക്കെല്ലാം വിശദമാക്കിത്തരും.” </span></div>
<div class='p'>
<span class='v JN4_26' data-id='JN4_26'><span class='v-num v-26'>26&nbsp;</span>അപ്പോള്‍ യേശു പറഞ്ഞു, “ആ മനുഷ്യനാണ് നിന്നോടു സംസാരിക്കുന്നത്. ഞാനാണ് മശീഹാ.” </span></div>
<div class='p'>
<span class='v JN4_27' data-id='JN4_27'><span class='v-num v-27'>27&nbsp;</span>ആ സമയം യേശുവിന്‍റെ ശിഷ്യന്മാര്‍ നഗരത്തില്‍നിന്നും മടങ്ങിയെത്തി. യേശു ഒരു സ്ത്രീയുമായി സംസാരിക്കുന്നതു കണ്ട് അവര്‍ അത്ഭുതപ്പെട്ടു. “എന്നാല്‍ നിനക്കെന്തുവേണം?” എന്നോ “നീ എന്താണവളോടു സംസാരിക്കുന്നത്?” എന്നോ ആരും ചോദിച്ചില്ല. </span></div>
<div class='p'>
<span class='v JN4_28' data-id='JN4_28'><span class='v-num v-28'>28&nbsp;</span>അപ്പോള്‍ ആ സ്ത്രീ തന്‍റെ കുടം അവിടെവെച്ച് നഗരത്തിലേക്കു പോയി. അവള്‍ ആളുകളോട് ഇങ്ങനെ പറഞ്ഞു, </span>
<span class='v JN4_29' data-id='JN4_29'><span class='v-num v-29'>29&nbsp;</span>“ഞാനിതുവരെ ചെയ്തതെല്ലാം ഒരാള്‍ എന്നോടു പറഞ്ഞു, വന്ന് അവനെ കാണുക. അവനായിരിക്കാം ക്രിസ്തു.” </span>
<span class='v JN4_30' data-id='JN4_30'><span class='v-num v-30'>30&nbsp;</span>അതിനാല്‍ ആളുകളെല്ലാം നഗരം വിട്ട് യേശുവിനെ കാണാന്‍ പോയി. </span></div>
<div class='p'>
<span class='v JN4_31' data-id='JN4_31'><span class='v-num v-31'>31&nbsp;</span>ആ സ്ത്രീ നഗരത്തിലായിരിക്കവേ ശിഷ്യന്മാര്‍ യേശുവിനോട് അപേക്ഷിച്ചു, “റബ്ബീ, എന്തെങ്കിലും കഴിച്ചാലും.” </span></div>
<div class='p'>
<span class='v JN4_32' data-id='JN4_32'><span class='v-num v-32'>32&nbsp;</span>പക്ഷേ യേശു പറഞ്ഞു, “എനിക്ക് നിങ്ങള്‍ക്കറിയാത്ത ആഹാരമുണ്ട്.” </span></div>
<div class='p'>
<span class='v JN4_33' data-id='JN4_33'><span class='v-num v-33'>33&nbsp;</span>അതുകേട്ട് ശിഷ്യന്മാര്‍ സ്വയം ചോദിച്ചു, “ഇനി ആരെങ്കിലും നേരത്തെ അദ്ദേഹത്തിനു ഭക്ഷണം കൊടുത്തോ?” </span></div>
<div class='p'>
<span class='v JN4_34' data-id='JN4_34'><span class='v-num v-34'>34&nbsp;</span>യേശു പറഞ്ഞു, “ദൈവം എന്നിലേല്പിച്ച കര്‍ത്തവ്യനിര്‍വ്വഹണമാണ് എന്‍റെ ഭക്ഷണം. അവനെന്നെ ഏല്പിച്ച ജോലി തീര്‍ക്കുകയാണെന്‍റെ ഭക്ഷണം. </span>
<span class='v JN4_35' data-id='JN4_35'><span class='v-num v-35'>35&nbsp;</span>വിതയ്ക്കുന്പോള്‍ നിങ്ങള്‍ പറയും നാലുമാസം കൂടി കാത്തിരുന്നാല്‍ വിളവെടുക്കാം.” പക്ഷേ ഞാന്‍ നിങ്ങളോടു പറയുന്നു, “നിങ്ങളുടെ കണ്ണുകള്‍ തുറക്കുക. എന്നിട്ട് ജനങ്ങളെ നോക്കുക. വിളവെടുക്കാറായ വയല്‍ പോലെയാണവര്‍. </span>
<span class='v JN4_36' data-id='JN4_36'><span class='v-num v-36'>36&nbsp;</span>കൊയ്യുന്നവനിപ്പോഴും കൂലി കിട്ടുന്നു. അയാള്‍ നിത്യജീവിതത്തിലേക്കു വിളവു ശേഖരിക്കുന്നു. അതിനാലിപ്പോള്‍ വിതച്ചവനും കൊയ്യുന്നനും ഒരുപോലെ ആഹ്ലാദിക്കാം. </span>
<span class='v JN4_37' data-id='JN4_37'><span class='v-num v-37'>37&nbsp;</span>നമ്മള്‍ പറയാറുണ്ടല്ലോ ‘ഒരാള്‍ വിതയ്ക്കുന്നു, വേറൊരാള്‍ കൊയ്യുന്നു.’ അതു സാര്‍ത്ഥകമാകുന്നു. </span>
<span class='v JN4_38' data-id='JN4_38'><span class='v-num v-38'>38&nbsp;</span>നിങ്ങള്‍ വിതയ്ക്കാത്തതു കൊയ്യാനാണു ഞാന്‍ നിങ്ങളെ അയച്ചത്. മറ്റുള്ളവര്‍ വേല ചെയ്യുന്നു. അവരുടെ വേലയ്ക്കു നിങ്ങള്‍ക്കു പ്രതിഫലം കിട്ടുന്നു.” </span></div>
<div class='p'>
<span class='v JN4_39' data-id='JN4_39'><span class='v-num v-39'>39&nbsp;</span>നഗരത്തില്‍ നിന്നും ഒട്ടേറെ ശമര്യാക്കാര്‍ യേശുവില്‍ വിശ്വസിച്ചു. യേശുവിനെപ്പറ്റി ആ സ്ത്രീ പറഞ്ഞതു കേട്ടാണവര്‍ വിശ്വസിച്ചത്. അവള്‍ അവരോടു പറഞ്ഞു, “ഞാനിതുവരെ ചെയ്തതെല്ലാം അവന്‍ എന്നോടു പറഞ്ഞു.” </span>
<span class='v JN4_40' data-id='JN4_40'><span class='v-num v-40'>40&nbsp;</span>ശമര്യാക്കാര്‍ യേശുവിന്‍റെ അടുത്തേക്കു പോയി. തങ്ങളോടൊത്തു താമസിക്കാന്‍ അവര്‍ യേശുവിനോടു അപേക്ഷിച്ചു. അതിനാല്‍ അവന്‍ അവിടെ രണ്ടു ദിവസം തങ്ങി. </span>
<span class='v JN4_41' data-id='JN4_41'><span class='v-num v-41'>41&nbsp;</span>യേശുവിന്‍റെ വാക്കുകള്‍ കേട്ട് വളരെപ്പേര്‍ അവനില്‍ വിശ്വസിച്ചു. </span></div>
<div class='p'>
<span class='v JN4_42' data-id='JN4_42'><span class='v-num v-42'>42&nbsp;</span>ആളുകള്‍ ആ സ്ത്രീയോടു പറഞ്ഞു, “ആദ്യം നീ പറഞ്ഞതിന്‍റെ അടിസ്ഥാനത്തില്‍ ഞങ്ങള്‍ യേശുവില്‍ വിശ്വസിച്ചു. ഇപ്പോള്‍ ഞങ്ങള്‍ സ്വയം കേട്ടതിന്‍റെ വെളിച്ചത്തില്‍ വിശ്വസിക്കുന്നു. ഇവന്‍ തന്നെയാണു ലോകരക്ഷകനെന്നു ഞങ്ങളറിയുന്നു.” </span></div>
<div class='s'>ഉദ്യോഗസ്ഥന്‍റെ പുത്രനെ സുഖപ്പെടുത്തുന്നു </div>
<div class='r'>(മത്താ. 8:5-13; ലൂക്കൊ. 7:1-10) </div>
<div class='p'>
<span class='v JN4_43' data-id='JN4_43'><span class='v-num v-43'>43&nbsp;</span>രണ്ടു ദിവസങ്ങള്‍ക്കു ശേഷം യേശു അവിടം വിട്ടു ഗലീലയിലേക്കു പോയി. </span>
<span class='v JN4_44' data-id='JN4_44'><span class='v-num v-44'>44&nbsp;</span>(ഒരു പ്രവാചകനും സ്വന്തം നാട്ടില്‍ ബഹുമാനം ഇല്ലായെന്ന് അതിനുമുന്പാണു യേശു പറഞ്ഞത്.) </span>
<span class='v JN4_45' data-id='JN4_45'><span class='v-num v-45'>45&nbsp;</span>ഗലീലയിലെത്തിയ യേശുവിനെ അവിടത്തുകാര്‍ സ്വീകരിച്ചു. യെരൂശലേമിലെ പെസഹാ ഉത്സവത്തില്‍ അവന്‍ ചെയ്ത കാര്യങ്ങള്‍ അവരെല്ലാം കണ്ടിരുന്നു. അവരും അവിടെയുണ്ടായിരുന്നു. </span></div>
<div class='p'>
<span class='v JN4_46' data-id='JN4_46'><span class='v-num v-46'>46&nbsp;</span>ഗലീലയിലെ കാനാവിലേക്കു യേശു വീണ്ടും പോയി. അവിടെയാണ് യേശു വെള്ളത്തെ വീഞ്ഞാക്കിയത്. രാജാവിന്‍റെ പ്രധാനപ്പെട്ട ഒരു ഉദ്യോഗസ്ഥന്‍ കഫര്‍ന്നഹൂമില്‍ താമസിച്ചിരുന്നു. അയാളുടെ മകന് രോഗം പിടിപെട്ടിരുന്നു. </span>
<span class='v JN4_47' data-id='JN4_47'><span class='v-num v-47'>47&nbsp;</span>യേശു യെഹൂദ്യയില്‍ നിന്ന് ഗലീലയിലെത്തിയിട്ടുണ്ടെന്ന് അയാള്‍ കേട്ടു. അതിനാല്‍ അയാള്‍ കാനാവില്‍ യേശുവിന്‍റെയടുത്തേക്കു പോയി. കഫര്‍ന്നഹൂമില്‍ വന്ന് തന്‍റെ പുത്രന്‍റെ രോഗം ഭേദമാക്കാന്‍ അയാള്‍ യേശുവിനോട് അപേക്ഷിച്ചു. ആ കുട്ടി മരിക്കാറായിരുന്നു. </span>
<span class='v JN4_48' data-id='JN4_48'><span class='v-num v-48'>48&nbsp;</span>യേശു അയാളോടു പറഞ്ഞു, “എന്നില്‍ വിശ്വസിക്കും മുന്പ് നിങ്ങള്‍ക്ക് വീര്യപ്രവൃത്തികളും അത്ഭുതപ്രവൃത്തികളും കാണണം അല്ലേ?” </span></div>
<div class='p'>
<span class='v JN4_49' data-id='JN4_49'><span class='v-num v-49'>49&nbsp;</span>രാജാവിന്‍റെ ഉദ്യോഗസ്ഥന്‍ പറഞ്ഞു, “പ്രഭോ, എന്‍റെ കൊച്ചുമകന്‍ മരിക്കും മുന്പ് എന്‍റെ വീട്ടിലേക്കു വന്നാലും.” </span></div>
<div class='p'>
<span class='v JN4_50' data-id='JN4_50'><span class='v-num v-50'>50&nbsp;</span>യേശു മറുപടി പറഞ്ഞു, “പോകൂ, നിന്‍റെ മകന്‍ ജീവിക്കും.” </span></div>
<div class='p'>
<span class='v JN4_50' data-id='JN4_50'>അയാള്‍ യേശുവിന്‍റെ വാക്കുകള്‍ വിശ്വസിച്ചു വീട്ടിലേക്കു പോയി. </span>
<span class='v JN4_51' data-id='JN4_51'><span class='v-num v-51'>51&nbsp;</span>വീട്ടിലേക്കു പോകും വഴി അയാളുടെ ദാസന്മാര്‍ വന്ന് സന്ധിച്ചു അയാളോടു പറഞ്ഞു, “അങ്ങയുടെ മകനു സുഖമായി.” </span></div>
<div class='p'>
<span class='v JN4_52' data-id='JN4_52'><span class='v-num v-52'>52&nbsp;</span>അയാള്‍ ചോദിച്ചു, “എത്ര മണിക്കാണ് അവന്‍റെ ആരോഗ്യം മെച്ചപ്പെട്ടു തുടങ്ങിയത്?” </span></div>
<div class='p'>
<span class='v JN4_52' data-id='JN4_52'>ദാസന്മാര്‍ മറുപടി പറഞ്ഞു, “ഇന്നലെ ഒരുമണിക്കാണ് പനി വിട്ടത്.” </span></div>
<div class='p'>
<span class='v JN4_53' data-id='JN4_53'><span class='v-num v-53'>53&nbsp;</span>ഒരുമണി സമയത്താണ്, “നിന്‍റെ മകന്‍ ജീവിക്കും” എന്ന് യേശു പറഞ്ഞതെന്ന് അയാള്‍ ഓര്‍ത്തു. അതിനാല്‍ അയാളും അയാളുടെ വീട്ടുകാരും യേശുവില്‍ വിശ്വസിച്ചു. </span></div>
<div class='p'>
<span class='v JN4_54' data-id='JN4_54'><span class='v-num v-54'>54&nbsp;</span>യെഹൂദ്യയില്‍നിന്നും ഗലീലയില്‍ എത്തിയതിനുശേഷം യേശു പ്രവര്‍ത്തിച്ച രണ്ടാമത്തെ വീര്യപ്രവൃത്തി ആയിരുന്നു അത്. </span></div></div>
</body></html>
