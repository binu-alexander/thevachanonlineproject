<!DOCTYPE html>
<html><head>
<link href='../../../build/mobile.css' rel='stylesheet' />
<link href='haiola.css' rel='stylesheet' /><meta charset='UTF-8' /><title> 2 ദിനവൃത്താന്തം:4</title></head><body dir="ltr">
<div class='chapter section R24 mal-wbtc MAL R2 Gentium' dir='ltr' data-id='R24' data-nextid='R25' data-previd='R23' lang='MAL'> 
<div class='s'>ആലയത്തിലേക്കുള്ള ഉപകരണങ്ങള്‍ </div>
<div class='c'>4</div>
<div class='p'>
<span class='v R24_1' data-id='R24_1'>
<span class='verse1 v-num v-1'>1&nbsp;</span>ശലോമോന്‍ വെങ്കലംകൊണ്ട് ഒരു യാഗപീഠമുണ്ടാക്കി. അതിന് ഇരുപതുമുഴം നീളവും ഇരുപതുമുഴം വീതിയും പത്തുമുഴം ഉയരവുമുണ്ടായിരുന്നു. </span>
<span class='v R24_2' data-id='R24_2'><span class='v-num v-2'>2&nbsp;</span>അനന്തരം ശലോമോന്‍ വെങ്കലംകൊണ്ടൊരു കടല്‍വാര്‍ത്തുണ്ടാക്കി. വൃത്താകൃതിയിലുള്ള ആ കടലിന് പത്തുമുഴം വ്യാസവും അഞ്ചുമുഴം ഉയരവും മുപ്പത് മുഴം ചുറ്റളവും ഉണ്ടായിരുന്നു. </span>
<span class='v R24_3' data-id='R24_3'><span class='v-num v-3'>3&nbsp;</span>വലിയ വെങ്കലക്കടലിനു ചുറ്റിലും വക്കിനു താഴത്തായി കാളകളുടെ രൂപങ്ങളുണ്ടായിരുന്നു. കടല്‍ വാര്‍ത്തപ്പോള്‍ത്തന്നെ ഈ കാളകളെ കടലിനു ചുറ്റും പത്തു മുഴത്തില്‍ രണ്ടു നിരകളിലായി പണിതീര്‍ത്തതായിരുന്നു. </span>
<span class='v R24_4' data-id='R24_4'><span class='v-num v-4'>4&nbsp;</span>പന്ത്രണ്ട് വലിയകാളകളുടെ പ്രതിമകള്‍ക്കു മേലായിരുന്നു വലിയ വെങ്കലക്കടല്‍ വച്ചിരുന്നത്. മൂന്നു കാളകള്‍ വടക്കോട്ടു നോക്കിയായിരുന്നു നിന്നത്. മൂന്നു കാളകള്‍ പടിഞ്ഞാറോട്ടു നോക്കുന്നു. മൂന്നെണ്ണം തെക്കോട്ട്. മൂന്നെണ്ണം കിഴക്കോട്ടും. അവയുടെ പൃഷ്ഠഭാഗം പരസ്പരം തിരിഞ്ഞും മധ്യഭാഗത്തേക്കും കേന്ദ്രീകരിച്ചിരുന്നു. </span>
<span class='v R24_5' data-id='R24_5'><span class='v-num v-5'>5&nbsp;</span>വലിയ വെങ്കലക്കടലിന് മൂന്നിഞ്ചായിരുന്നു കനം. കടലിന്‍റെ വക്ക് ഒരു കോപ്പയുടെ വക്കുപോലെയിരുന്നു. അതൊരു ലില്ലിപ്പൂപോലെയായിരുന്നു. അതില്‍ മൂവായിരത്തിലധികം ബത്ത് വെള്ളം കൊള്ളും. </span></div>
<div class='p'>
<span class='v R24_6' data-id='R24_6'><span class='v-num v-6'>6&nbsp;</span>പത്തുതൊട്ടികളും ശലോമോന്‍ പണിതു. അഞ്ചുതൊട്ടികള്‍ വലിയ കടലിന്‍റെ തെക്കുവശത്തുവച്ചു. അഞ്ചു തൊട്ടികള്‍ ഇടതു വശത്തും. ഹോമബലിക്കുള്ള വസ്തുക്കള്‍ കഴുകാനാണ് ഈ പത്തുതൊട്ടികളും ഉപയോഗിച്ചത്. എന്നാല്‍ വലിയ വെങ്കലക്കടല്‍ പുരോഹിതന്മാര്‍ക്ക് ബലികളര്‍പ്പിക്കും മുന്പ് കുളിക്കാനുണ്ടാക്കിയതാണ്. </span></div>
<div class='p'>
<span class='v R24_7' data-id='R24_7'><span class='v-num v-7'>7&nbsp;</span>ശലോമോന്‍ സ്വര്‍ണ്ണംകൊണ്ട് പത്തു വിളക്കുകാലകളുണ്ടാക്കി. വിളക്കുകാലുകള്‍ അയാള്‍ ആലയത്തിനുള്ളില്‍ സ്ഥാപിച്ചു. അഞ്ചു വിളക്കുകാലുകള്‍ വലതുവശത്തും അഞ്ചുവിളക്കു കാലുകള്‍ ഇടതുവശത്തുമായിരുന്നു. </span>
<span class='v R24_8' data-id='R24_8'><span class='v-num v-8'>8&nbsp;</span>ശലോമോന്‍ പത്തു മേശകളുണ്ടാക്കി അവയും ആലയത്തിനുള്ളില്‍ സ്ഥാപിച്ചു. അഞ്ചുമേശകള്‍ ആലയത്തിനുള്ളില്‍ വലതു ഭാഗത്തും അഞ്ചെണ്ണം ഇടതുഭാഗത്തും ഇട്ടു. കൂടാതെ ശലോമോന്‍ സ്വര്‍ണ്ണംകൊണ്ട് നൂറു തളികകള്‍കൂടി ഉണ്ടാക്കി. </span>
<span class='v R24_9' data-id='R24_9'><span class='v-num v-9'>9&nbsp;</span>കൂടാതെ പുരോഹിതന്മാരുടെ മുറ്റവും വലിയ മുറ്റവും മുറ്റത്തേക്കു കവാടങ്ങളും ശലോമോന്‍ ഉണ്ടാക്കി. മുറ്റത്തേക്കു തുറന്നിരുന്ന വാതിലുകള്‍ പൊതിയാനയാള്‍ വെങ്കലം ഉപയോഗിച്ചു. </span>
<span class='v R24_10' data-id='R24_10'><span class='v-num v-10'>10&nbsp;</span>അനന്തരം അയാള്‍ വലിയവെങ്കലക്കടല്‍ ആലയത്തിന്‍റെ വലതുവശത്തായി തെക്കുകിഴക്കെ വശത്ത് ഇട്ടു. </span></div>
<div class='p'>
<span class='v R24_11' data-id='R24_11'><span class='v-num v-11'>11&nbsp;</span>ഹൂരാം കലങ്ങളും കോരികകളും കിണ്ണങ്ങളും ഉണ്ടാക്കി. അങ്ങനെ ശലോമോന്‍ രാജാവിനുവേണ്ടി ഹൂരാം ദൈവത്തിന്‍റെ ആലയത്തിലെ തന്‍റെ പണി പൂര്‍ത്തീകരിച്ചു. </span>
<span class='v R24_12' data-id='R24_12'><span class='v-num v-12'>12&nbsp;</span>ഹൂരാം രണ്ടു വലിയ സ്തൂപങ്ങളും അവയ്ക്കുമുകളില്‍ രണ്ടു ഗോളങ്ങളും നിര്‍മ്മിച്ചു. രണ്ടു സ്തൂപങ്ങള്‍ക്കും മുകളിലുള്ള രണ്ടു ഗോളങ്ങളും മറയ്ക്കാനുള്ള വലപ്പണിയും ഹൂരാം ചെയ്തു. </span>
<span class='v R24_13' data-id='R24_13'><span class='v-num v-13'>13&nbsp;</span>രണ്ടു വലപ്പണികള്‍ക്കുമായി ഹൂരാം നാനൂറു മാതളനാരങ്ങകളും പണിതു. ഓരോ വലയ്ക്കും രണ്ടു നിരമാതളനാരങ്ങകളുണ്ടായിരുന്നു. രണ്ടു സ്തൂപങ്ങളുടെയും മകുടങ്ങളിലുള്ള ഗോളങ്ങളെ വലകൊണ്ട് മറച്ചിരുന്നു. </span>
<span class='v R24_14' data-id='R24_14'><span class='v-num v-14'>14&nbsp;</span>കാലുകളും കാലുകളില്‍ ഗോളങ്ങളും ഹൂരാം നിര്‍മ്മിച്ചു. </span>
<span class='v R24_15' data-id='R24_15'><span class='v-num v-15'>15&nbsp;</span>വലിയ വെങ്കലക്കടലും അതിനടിയിലുള്ള പന്ത്രണ്ടു കാളകളെയും ഹൂരാം നിര്‍മ്മിച്ചു. </span>
<span class='v R24_16' data-id='R24_16'><span class='v-num v-16'>16&nbsp;</span>കലങ്ങള്‍, കോരികകള്‍, മുള്ളുകള്‍ അങ്ങനെ ദൈവത്തിന്‍റെ ആലയത്തിലേക്കു ശലോമോന്‍രാജാവിനു വേണ്ടി ആവശ്യമായ എല്ലാ വസ്തുക്കളുമുണ്ടാക്കി. മിനുസപ്പെടുത്തിയ വെങ്കലം കൊണ്ടാണ് ഈ സാധനങ്ങളുണ്ടാക്കിയത്. </span>
<span class='v R24_17' data-id='R24_17'><span class='v-num v-17'>17&nbsp;</span>ശലോമോന്‍ രാജാവ് ഈ വസ്തുക്കള്‍ കളിമണ്‍ അച്ചുകളിലൊഴിച്ചു. സുക്കോത്ത്, സെരേദാഥെ നഗരങ്ങള്‍ക്കിടയ്ക്കു യോര്‍ദ്ദാന്‍താഴ്വരയിലാണ് ഈ അച്ചുകളുണ്ടാക്കിയത്. </span>
<span class='v R24_18' data-id='R24_18'><span class='v-num v-18'>18&nbsp;</span>ഇത്രയധികം സാധനങ്ങള്‍ ശലോമോനുണ്ടാക്കിയതിനാല്‍ വെങ്കലത്തിന്‍റെ തൂക്കമറിയാന്‍ ആര്‍ക്കും കഴിഞ്ഞില്ല. </span></div>
<div class='p'>
<span class='v R24_19' data-id='R24_19'><span class='v-num v-19'>19&nbsp;</span>ആലയത്തിലേക്കു വേണ്ട സാധനങ്ങളും ശലോമോന്‍ ഉണ്ടാക്കി. ശലോമോന്‍ സുവര്‍ണ്ണയാഗപീഠം ഉണ്ടാക്കി. കാഴ്ചയപ്പത്തിനുള്ള മേശകളും ശലോമോന്‍ നിര്‍മ്മിച്ചു. </span>
<span class='v R24_20' data-id='R24_20'><span class='v-num v-20'>20&nbsp;</span>ശുദ്ധമായ സ്വര്‍ണ്ണംകൊണ്ട് വിളക്കുകാലുകളും വിളക്കും ഉണ്ടാക്കി. വിശുദ്ധസ്ഥലത്തിന്‍റെ അന്തര്‍ഭാഗത്തു നിര്‍ദ്ദേശിക്കപ്പെട്ടതുപോലെ കത്തിക്കാനായിരുന്നു വിളക്കുകള്‍. </span>
<span class='v R24_21' data-id='R24_21'><span class='v-num v-21'>21&nbsp;</span>പൂക്കള്‍, വിളക്കുകള്‍, ചവണകള്‍ എന്നിവ സ്വര്‍ണ്ണം കൊണ്ടുണ്ടാക്കി. </span>
<span class='v R24_22' data-id='R24_22'><span class='v-num v-22'>22&nbsp;</span>കത്രികകള്‍, കിണ്ണങ്ങള്‍, ധൂപകലശങ്ങള്‍, തീക്കലശങ്ങള്‍7 എന്നിവയെല്ലാം സ്വര്‍ണ്ണം കൊണ്ടുണ്ടാക്കി. ആലയവാതില്‍, അതിവിശുദ്ധസ്ഥലത്തിന്‍റെ ഉള്‍വാതിലില്‍, പ്രധാനമുറിയുടെ വാതിലുകള്‍ എന്നിവയും ശലോമോന്‍ ശുദ്ധസ്വര്‍ണ്ണം കൊണ്ടുണ്ടാക്കി. </span></div></div>
</body></html>
