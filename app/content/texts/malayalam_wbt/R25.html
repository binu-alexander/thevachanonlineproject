<!DOCTYPE html>
<html><head>
<link href='../../../build/mobile.css' rel='stylesheet' />
<link href='haiola.css' rel='stylesheet' /><meta charset='UTF-8' /><title> 2 ദിനവൃത്താന്തം:5</title></head><body dir="ltr">
<div class='chapter section R25 mal-wbtc MAL R2 Gentium' dir='ltr' data-id='R25' data-nextid='R26' data-previd='R24' lang='MAL'> 
<div class='c'>5</div>
<div class='p'>
<span class='v R25_1' data-id='R25_1'>
<span class='verse1 v-num v-1'>1&nbsp;</span>അങ്ങനെ യഹോവയുടെ ആലയത്തിനായി ശലോമോന്‍ ചെയ്ത എല്ലാ പണികളും കഴിഞ്ഞു. തന്‍റെ പിതാവായ ദാവീദ് ആലയത്തിനായി നല്‍കിയ എല്ലാം അയാള്‍ കൊണ്ടുവന്നു. സ്വര്‍ണ്ണം, വെള്ളി എന്നിവയാലുണ്ടാക്കിയവയും മുഴുവന്‍ ഉപകരണങ്ങളും ശലോമോന്‍ കൊണ്ടുവന്നു. ശലോമോന്‍ ആ സാധനങ്ങളെല്ലാം ആലയത്തിന്‍റെ ഖജനാവില്‍ വച്ചു. </span></div>
<div class='s'>വിശുദ്ധപെട്ടകം ആലയത്തിലേക്ക് </div>
<div class='p'>
<span class='v R25_2' data-id='R25_2'><span class='v-num v-2'>2&nbsp;</span>യിസ്രായേലിലെ മൂപ്പന്മാരെയും മുഴുവന്‍ ഗോത്രത്തലവന്മാരെയും മുഴുവന്‍ കുടുംബനാഥന്മാരെയും ശലോമോന്‍ വിളിച്ചുകൂട്ടി. യെരൂശലേമിലാണദ്ദേഹം അവരെ വിളിച്ചുകൂട്ടിയത്. ദാവീദിന്‍റെ നഗരത്തില്‍നിന്നും ലേവ്യര്‍ യഹോവയുടെ സാക്ഷ്യപെട്ടകം കൊണ്ടുവരുന്നതിനുവേണ്ടിയാണ് ശലോമോന്‍ അങ്ങനെ ചെയ്തത്. സീയോന്‍ ആണ് ദാവീദിന്‍റെ നഗരം. </span>
<span class='v R25_3' data-id='R25_3'><span class='v-num v-3'>3&nbsp;</span>മുഴുവന്‍ യിസ്രായേലുകാരും വിരുന്നിന് ശലോമോനോടൊപ്പം കൂടി. ഏഴാം മാസത്തിലായിരുന്നു ആ കൂടാരവിരുന്ന്. </span></div>
<div class='p'>
<span class='v R25_4' data-id='R25_4'><span class='v-num v-4'>4&nbsp;</span>യിസ്രായേല്‍മൂപ്പന്മാര്‍ എല്ലാവരും എത്തിയപ്പോള്‍ ലേവ്യര്‍ സാക്ഷ്യപെട്ടകം എടുത്തു. </span>
<span class='v R25_5' data-id='R25_5'><span class='v-num v-5'>5&nbsp;</span>തുടര്‍ന്ന് ലേവ്യരും പുരോഹിതരും ചേര്‍ന്ന് സാക്ഷ്യപെട്ടകം യെരൂശലേമിലേക്കു കൊണ്ടുപോയി. പുരോഹിതന്മാരും ലേവ്യരും ചേര്‍ന്ന് സമ്മേളനക്കൂടാരവും അതിലുള്ള എല്ലാ വിശുദ്ധവസ്തുക്കളും യെരൂശലേമിലേക്കു കൊണ്ടുവന്നു. </span>
<span class='v R25_6' data-id='R25_6'><span class='v-num v-6'>6&nbsp;</span>ശലോമോന്‍രാജാവും മുഴുവന്‍ യിസ്രായേലുകാരും സാക്ഷ്യപെട്ടകത്തിനു മുന്പില്‍ സന്ധിച്ചു. ശലോമോന്‍രാജാവും യിസ്രായേലുകാരും ആടുകളെയും കാളകളെയും ബലിയര്‍പ്പിച്ചു. അസംഖ്യം ആടുകളും കാളകളും അങ്ങനെ ബലിയര്‍പ്പിക്കാനുണ്ടായിരുന്നു. </span>
<span class='v R25_7' data-id='R25_7'><span class='v-num v-7'>7&nbsp;</span>അനന്തരം പുരോഹിതന്മാര്‍ പ്രത്യേകം ഒരുക്കിയ സ്ഥലത്ത് യഹോവയുടെ സാക്ഷ്യപെട്ടകം കൊണ്ടുവന്നു വച്ചു. ആലയത്തിനുള്ളിലെ അതിവിശുദ്ധസ്ഥലമായിരുന്നു അത്. കെരൂബുമാലാഖമാരുടെ ചിറകുകള്‍ക്കടിയിലായിരുന്നു സാക്ഷ്യപെട്ടകം വച്ചത്. </span>
<span class='v R25_8' data-id='R25_8'><span class='v-num v-8'>8&nbsp;</span>സാക്ഷ്യപെട്ടകം വച്ചിരുന്നിടത്തിനുമേല്‍ കെരൂബുമാലാഖമാരുടെ ചിറകുകള്‍ വിടര്‍ന്നിരുന്നു. കെരൂബുമാലാഖകള്‍ സാക്ഷ്യപെട്ടകത്തിനും അതു താങ്ങിനിര്‍ത്തിയിരുന്ന തണ്ടുകള്‍ക്കും മീതം നിന്നു. </span>
<span class='v R25_9' data-id='R25_9'><span class='v-num v-9'>9&nbsp;</span>അതിവിശുദ്ധസ്ഥലത്തിനു മുന്പില്‍ നിന്നും അവയുടെ അഗ്രങ്ങള്‍ കാണുവാന്‍ തക്ക നീളം തണ്ടുകള്‍ക്കുണ്ടായിരുന്നു. എന്നാല്‍ ആലയത്തിന് പുറത്തുനിന്നാര്‍ക്കും തണ്ടുകള്‍ കാണാനാകുമായിരുന്നില്ല. തണ്ടുകള്‍ ഇന്നും അവിടെയുണ്ട്. </span>
<span class='v R25_10' data-id='R25_10'><span class='v-num v-10'>10&nbsp;</span>സാക്ഷ്യപെട്ടകത്തില്‍ രണ്ടു ഫലകങ്ങളല്ലാതെ ഒന്നുമില്ല. ഹോരേബ് പര്‍വ്വതത്തില്‍ വച്ച് മോശെയാണ് ആ ഫലകങ്ങള്‍ പെട്ടകത്തിനുള്ളില്‍വച്ചത്. ഹോരേബില്‍വച്ചാണ് യഹോവ യിസ്രായേല്‍ ജനതയുമായി കരാറുണ്ടാക്കിയത്. യിസ്രായേല്‍ ജനത ഈജിപ്തില്‍നിന്നും പുറത്തേക്കു വന്നതിനുശേഷമാണിങ്ങനെയുണ്ടായത്. </span></div>
<div class='p'>
<span class='v R25_11' data-id='R25_11'><span class='v-num v-11'>11&nbsp;</span>അവിടെയുണ്ടായിരുന്ന പുരോഹിതന്മാരെല്ലാം തങ്ങളെത്തന്നെ വിശുദ്ധീകരിക്കാനുള്ള ആചാരങ്ങള്‍ ചെയ്തു. അനന്തരം പുരോഹിതന്മാര്‍ തങ്ങളുടെ ഗണവ്യത്യാസത്തിനനുസരിച്ചല്ലാതെ തന്നെ തങ്ങള്‍ ശുശ്രൂഷനടത്തിയിരുന്ന വിശുദ്ധസ്ഥലത്തുനിന്നും പുറത്തേക്കു വന്നു. </span>
<span class='v R25_12' data-id='R25_12'><span class='v-num v-12'>12&nbsp;</span>എല്ലാ ലേവ്യഗായകരും യാഗപീഠത്തിന്‍റെ കിഴക്കുവശത്തുനിന്നു. ആസാഫിന്‍റെയും ഹേമാന്‍റെയും യെദൂഥൂനിന്‍റെയും ഗായകസംഘം മുഴുവനും അവിടെയുണ്ടായിരുന്നു. അവരുടെ പുത്രന്മാരും ബന്ധുക്കളുംകൂടി അവിടെയുണ്ടായിരുന്നു. വെളുത്ത ലിനന്‍വസ്ത്രങ്ങള്‍ ആ ലേവ്യഗായകര്‍ ധരിച്ചിരുന്നു. ഇലത്താളങ്ങള്‍, കിന്നരങ്ങള്‍, വീണകള്‍ എന്നിവ അവരുടെ കൈവശമുണ്ടായിരുന്നു. ലേവ്യഗായകരോടൊപ്പം നൂറ്റിയിരുപതു പുരോഹിതന്മാരുമുണ്ടായിരുന്നു. ആ നൂറ്റിയിരുപതു പുരോഹിതന്മാര്‍ കാഹളം മുഴക്കിയിരുന്നു. </span>
<span class='v R25_13' data-id='R25_13'><span class='v-num v-13'>13&nbsp;</span>ഏകസ്വരത്തിലായിരുന്നു കാഹളംമുഴക്കിയവരും ഗാനമാലപിച്ചവരും യഹോവയ്ക്കു നന്ദിപ്രകാശിപ്പിക്കുന്ന സ്തോത്രം പാടിയത്. കാഹളം, ഇലത്താളം, സംഗീതോപകരണങ്ങള്‍ എന്നിവകൊണ്ട് അവര്‍ വലിയ ശബ്ദമുണ്ടാക്കി. ഇതായിരുന്നു സ്തോത്രം: </span></div>
<div class='p'>
<span class='v R25_13' data-id='R25_13'>“യഹോവ നല്ലവനാകുന്നു. അവന്‍റെ കാരുണ്യം നിത്യമാകുന്നു.”അപ്പോള്‍ യഹോവയുടെ ആലയത്തില്‍ ഒരു മേഘം വന്നു നിറഞ്ഞു. </span>
<span class='v R25_14' data-id='R25_14'><span class='v-num v-14'>14&nbsp;</span>മേഘംമൂലം തുടര്‍ന്നു ശുശ്രൂഷനടത്തുവാന്‍ പുരോഹിതന്മാര്‍ക്കു കഴിഞ്ഞല്ല. യഹോവയുടെ തേജസ്സ് ആലയത്തില്‍ നിറഞ്ഞതിനാലായിരുന്നു ശുശ്രൂഷ നടത്തുവാന്‍ കഴിയാതിരുന്നത്. </span></div></div>
</body></html>
