<!DOCTYPE html>
<html><head>
<link href='../../../build/mobile.css' rel='stylesheet' />
<link href='haiola.css' rel='stylesheet' /><meta charset='UTF-8' /><title> 2 ദിനവൃത്താന്തം:27</title></head><body dir="ltr">
<div class='chapter section R227 mal-wbtc MAL R2 Gentium' dir='ltr' data-id='R227' data-nextid='R228' data-previd='R226' lang='MAL'> 
<div class='s'>യോഥാം യെഹൂദയുടെ രാജാവ് </div>
<div class='c'>27</div>
<div class='p'>
<span class='v R227_1' data-id='R227_1'>
<span class='verse1 v-num v-1'>1&nbsp;</span>രാജാവാകുന്പോള്‍ യോഥാമിന് ഇരുപത്തഞ്ചു വയസ്സായിരുന്നു. അയാള്‍ യെരൂശലേമില്‍ പതിനാറു വര്‍ഷം ഭരണം നടത്തി. യെരൂശാ എന്നായിരുന്നു അയാളുടെ അമ്മയുടെ പേര്. സാദോക്കിന്‍റെ പുത്രിയായിരുന്നു യെരൂശാ. </span>
<span class='v R227_2' data-id='R227_2'><span class='v-num v-2'>2&nbsp;</span>യഹോവ ആവശ്യപ്പെട്ട കാര്യങ്ങള്‍ യോഥാം ചെയ്തു. തന്‍റെ പിതാവായ ഉസ്സീയാവ് ചെയ്തതുപോലെതന്നെ അയാള്‍ യഹോവയെ അനുസരിച്ചു. എന്നാല്‍ യോഥാം തന്‍റെ പിതാവിനെപ്പോലെ ധൂപാര്‍ച്ചനയ്ക്കായി യഹോവയുടെ ആലയത്തില്‍ കയറിയില്ല. പക്ഷേ ജനങ്ങള്‍ തെറ്റു ചെയ്യുന്നതു തുടര്‍ന്നു. </span>
<span class='v R227_3' data-id='R227_3'><span class='v-num v-3'>3&nbsp;</span>യഹോവയുടെ ആലയത്തിന്‍റെ മുകളിലത്തെ കാവാടം യോഥാം പുതുക്കി. ഓഫെലിന്‍റെ മതിലില്‍ അയാള്‍ കുറേപണികള്‍ നടത്തി. </span>
<span class='v R227_4' data-id='R227_4'><span class='v-num v-4'>4&nbsp;</span>യെഹൂദയിലെ മലന്പ്രദേശത്ത് യോഥാം പട്ടണങ്ങള്‍ പണിയുകയും ചെയ്തു. വനത്തില്‍ യോഥാം കോട്ടകളും ഗോപുരങ്ങളും നിര്‍മ്മിച്ചു. </span>
<span class='v R227_5' data-id='R227_5'><span class='v-num v-5'>5&nbsp;</span>അമ്മോന്യരുടെ രാജാവിനോടും അയാളുടെ സേനയോടും ഏറ്റുമുട്ടി യോഥാം അവരെ തോല്പിച്ചു. അതിനാല്‍ അമ്മോന്യര്‍ യോഥാമിന് മൂന്നുവര്‍ഷത്തേക്കു വര്‍ഷം തോറും നൂറു താലന്തു വെള്ളിയും പതിനായിരം കോര്‍ ഗോതന്പും പതിനായിരം കോര്‍ യവവും നല്‍കി. </span></div>
<div class='p'>
<span class='v R227_6' data-id='R227_6'><span class='v-num v-6'>6&nbsp;</span>തന്‍റെ ദൈവമാകുന്ന യഹോവയെ വിശ്സ്തതയോടെ അനുസരിച്ചതിനാല്‍ യോഥാം ശക്തനായി. </span>
<span class='v R227_7' data-id='R227_7'><span class='v-num v-7'>7&nbsp;</span>യോഥാമിന്‍റെ മറ്റു പ്രവൃത്തികളും അയാള്‍ ചെയ്ത യുദ്ധങ്ങളും ‘യിസ്രായേലിലെയും യെഹൂദയിലെയും രാജാക്കന്മാരുടെ ചരിത്രം’ എന്ന പുസ്തകത്തില്‍ രേഖപ്പെടുത്തിയിട്ടുണ്ട്. </span>
<span class='v R227_8' data-id='R227_8'><span class='v-num v-8'>8&nbsp;</span>രാജാവാകുന്പോള്‍ യോഥാമിന് ഇരുപത്തഞ്ചു വയസ്സായിരുന്നു. പതിനാറു വര്‍ഷം അയാള്‍ യെരൂശലേമില്‍ ഭരിച്ചു. </span>
<span class='v R227_9' data-id='R227_9'><span class='v-num v-9'>9&nbsp;</span>പിന്നെ, യോഥാം മരിക്കുകയും തന്‍റെ പൂര്‍വ്വികരോടൊപ്പം സംസ്കരിക്കപ്പെടുകയും ചെയ്തു. ജനങ്ങള്‍ അയാളെ ദാവീദിന്‍റെ നഗത്തിലാണ്<span class='note'><span class='key'>*</span><span class='text'> ദാവീദിന്‍റെ നഗരം യെരൂശലേമിന്‍റെ മറ്റൊരു പേര്.</span></span> സംസ്കരിച്ചത്. യോഥാമിന്‍റെ സ്ഥാനത്ത് യോഥാമിന്‍റെ പുത്രനായ ആഹാസ് രാജാവായി. </span></div></div>
</body></html>
