<!DOCTYPE html>
<html><head>
<link href='../../../build/mobile.css' rel='stylesheet' />
<link href='haiola.css' rel='stylesheet' /><meta charset='UTF-8' /><title> 2 ദിനവൃത്താന്തം:3</title></head><body dir="ltr">
<div class='chapter section R23 mal-wbtc MAL R2 Gentium' dir='ltr' data-id='R23' data-nextid='R24' data-previd='R22' lang='MAL'> 
<div class='s'>ശലോമോന്‍ ആലയം പണിയുന്നു </div>
<div class='c'>3</div>
<div class='p'>
<span class='v R23_1' data-id='R23_1'>
<span class='verse1 v-num v-1'>1&nbsp;</span>ശലോമോന്‍, യെരൂശലേമില്‍ മോരീയാപര്‍വ്വതമുകളില്‍ യഹോവയുടെ ആലയം പണിയാന്‍ ആരംഭിച്ചു. മോരീയപര്‍വ്വതമുകളില്‍ വച്ചാണ് യഹോവ ശലോമോന്‍റെ പിതാവായ ദാവീദിനു പ്രത്യക്ഷപ്പെട്ടത്. ദാവീദ് തയ്യാറാക്കിയ സ്ഥലത്താണ് ശലോമോന്‍ ആലയം പണിതത്. യെബൂസ്യനായ അരവ്നയുടെ മെതിക്കളത്തിങ്കലായിരുന്നു ആ സ്ഥലം. </span>
<span class='v R23_2' data-id='R23_2'><span class='v-num v-2'>2&nbsp;</span>താന്‍ യിസ്രായേലിന്‍റെ രാജാവായതിന്‍റെ നാലാം വര്‍ഷത്തെ രണ്ടാം മാസത്തിലാണ് ശലോമോന്‍ പണിയാരംഭിച്ചത്. </span></div>
<div class='p'>
<span class='v R23_3' data-id='R23_3'><span class='v-num v-3'>3&nbsp;</span>ദൈവത്തിന്‍റെ ആലയത്തിന്‍റെ അടിത്തറയ്ക്കു ശലോമോനുപയോഗിച്ച അളവുകള്‍. അടിത്തറയ്ക്കു അറുപതുമുഴം നീളവും ഇരുപതു മുഴം വീതിയുമുണ്ടായിരുന്നു. പഴയ മുഴക്കണക്കാണ് ആലയം അളന്നപ്പോള്‍ ശലോമോന്‍ ഉപയോഗിച്ചത്. </span>
<span class='v R23_4' data-id='R23_4'><span class='v-num v-4'>4&nbsp;</span>ആലയത്തിന്‍റെ മുഖമണ്ഡപം ഇരുപതുമുഴം നീളവും ഇരുപതുമുഴം ഉയരവുമുള്ളതായിരുന്നു. മുഖമണ്ഡപത്തിന്‍റെ ഉള്‍വശം ശലോമോന്‍ സ്വര്‍ണ്ണം പൂശി. </span>
<span class='v R23_5' data-id='R23_5'><span class='v-num v-5'>5&nbsp;</span>വലിപ്പം കൂടിയ മുറിയുടെ ഭിത്തികളില്‍ ശലോമോന്‍ സരളമരപ്പലകകള്‍ പതിച്ചു. സരളമരപ്പലകകളെ ശലോമോന്‍ സ്വര്‍ണ്ണം പൂശി. അതിന്മേല്‍ അയാള്‍ പനമരങ്ങളും ചങ്ങലയും സ്വര്‍ണ്ണത്തില്‍ കൊത്തിവച്ചു. </span>
<span class='v R23_6' data-id='R23_6'><span class='v-num v-6'>6&nbsp;</span>ആലയത്തിന്‍റെ സൌന്ദര്യം വര്‍ദ്ധിപ്പിക്കാന്‍ വിലപ്പിടിപ്പുള്ള കല്ലുകളും ശലോമോന്‍ പതിപ്പിച്ചു. പര്‍വ്വയീമില്‍നിന്നുള്ള സ്വര്‍ണ്ണമാണ് ശലോമോന്‍ ഉപയോഗിച്ചത്. </span>
<span class='v R23_7' data-id='R23_7'><span class='v-num v-7'>7&nbsp;</span>ആലയത്തിന്‍റെ ഉള്‍ഭാഗം മുഴുവനും ശലോമോന്‍ സ്വര്‍ണ്ണം പൊതിഞ്ഞു. തുലാങ്ങള്‍, വാതില്‍പ്പടികള്‍, ഭിത്തികള്‍, വാതിലുകള്‍ എന്നിവയെല്ലാം ശലോമോന്‍ സ്വര്‍ണ്ണം പൊതിഞ്ഞു. ഭിത്തികളില്‍ ശലോമോന്‍ കെരൂബുമാലാഖമാരെ ആലേഖനം ചെയ്തു. </span></div>
<div class='p'>
<span class='v R23_8' data-id='R23_8'><span class='v-num v-8'>8&nbsp;</span>അനന്തരം ശലോമോന്‍ അതിവിശുദ്ധസ്ഥലം നിര്‍മ്മിച്ചു. അതിവിശുദ്ധസ്ഥലത്തിന് ഇരുപതു മുഴം നീളവും ഇരുപതുമുഴം വീതിയുമുണ്ടായിരുന്നു. ആലയത്തിന്‍റെയത്ര വീതി അതിനുണ്ടായിരുന്നു. അതിവിശുദ്ധസ്ഥലത്തിന്‍റെ ഭിത്തികളില്‍ ശലോമോന്‍ സ്വര്‍ണ്ണം പൊതിഞ്ഞു. ഇരുപത്തിമൂന്നു ടണ്‍ സ്വര്‍ണ്ണം ഇതിനായുപയോഗിച്ചു. </span>
<span class='v R23_9' data-id='R23_9'><span class='v-num v-9'>9&nbsp;</span>സ്വര്‍ണ്ണ ആണികള്‍ക്കു അന്‍പതു ശേക്കലായിരുന്നു തൂക്കം. മാളികയിലെ മുറിവുകള്‍ ശലോമോന്‍ സ്വര്‍ണ്ണം പൊതിഞ്ഞു. </span>
<span class='v R23_10' data-id='R23_10'><span class='v-num v-10'>10&nbsp;</span>അതിവിശുദ്ധസ്ഥലത്തു സ്ഥാപിക്കുവാന്‍ ശലോമോന്‍ രണ്ടു കെരൂബുമാലാഖമാരെ നിര്‍മ്മിച്ചു. പണിക്കാര്‍ കെരൂബുമാലാഖമാരെ സ്വര്‍ണ്ണം പൊതിഞ്ഞു. </span>
<span class='v R23_11' data-id='R23_11'><span class='v-num v-11'>11&nbsp;</span>കെരൂബുമാലാഖമാരുടെ ഓരോ ചിറകിനും അഞ്ചു മുഴം വീതമായിരുന്നു നീളം. ചിറകുകളുടെ ആകെ വീതി ഇരുപതുമുഴവും. ആദ്യത്തെ കെരൂബുമാലാഖയുടെ ചിറകുകളിലൊന്ന് മുറിയുടെ മറുവശത്തെ ഭിത്തിയില്‍ സ്പര്‍ശിച്ചിരുന്നു. മറ്റേ ചിറകാകട്ടെ രണ്ടാമത്തെ കെരൂബുമാലഖയുടെ ഒരു ചിറകിലും സ്പര്‍ശിച്ചിരുന്നു. </span>
<span class='v R23_12' data-id='R23_12'><span class='v-num v-12'>12&nbsp;</span>രണ്ടാമത്തെ കെരൂബുമാലാഖയുടെ മറ്റേ ചിറക് മുറിയുടെ മറ്റേവശത്തുള്ള ഭിത്തിയിലും സ്പര്‍ശിച്ചിരുന്നു. </span>
<span class='v R23_13' data-id='R23_13'><span class='v-num v-13'>13&nbsp;</span>കെരൂബുമാലാഖമാരുടെ ചിറകുകള്‍ ആകെ ഇരുപതുമുഴം സ്ഥലം മൂടിയിരുന്നു. അവ വിശുദ്ധസ്ഥലത്തേക്കു അഭിമുഖമായി ഉള്ളില്‍ നില്‍ക്കുകയായിരുന്നു. </span></div>
<div class='p'>
<span class='v R23_14' data-id='R23_14'><span class='v-num v-14'>14&nbsp;</span>നീല-ധൂമ്ര-ചുവപ്പു തുണിയും വിലകൂടിയ ലിനനുമുപയോഗിച്ച് ശലോമോന്‍ തിരശ്ശീലയുണ്ടാക്കിയിരുന്നു. തിരശ്ശീലയിലും ശലോമോന്‍ കെരൂബുമാലാഖമാരെ സ്ഥാപിച്ചു. </span></div>
<div class='p'>
<span class='v R23_15' data-id='R23_15'><span class='v-num v-15'>15&nbsp;</span>ആലയത്തിനു മുന്പിലായി ശലോമോന്‍ രണ്ടുസ്തംഭങ്ങള്‍ സ്ഥാപിച്ചു. അവയുടെ ഉയരം മുപ്പത്തഞ്ചുമുഴമായിരുന്നു. രണ്ടു സ്തംഭങ്ങളുടെയും മകുടങ്ങള്‍ക്ക് അഞ്ചുമുഴം വീതം നീളമുണ്ടായിരുന്നു. </span>
<span class='v R23_16' data-id='R23_16'><span class='v-num v-16'>16&nbsp;</span>കഴുത്താരത്തിന്‍റെ ആകൃതിയില്‍ ഒരു ചങ്ങല അയാള്‍ പണിതു. നൂറ് മാതളനാരങ്ങകളുണ്ടാക്കി അവ ചങ്ങലകളില്‍ തൂക്കി. ചങ്ങലകള്‍ അയാള്‍ സ്തംഭങ്ങള്‍ക്കു മുകളില്‍ വച്ചു. </span>
<span class='v R23_17' data-id='R23_17'><span class='v-num v-17'>17&nbsp;</span>അനന്തരം ശലോമോന്‍ സ്തംഭങ്ങള്‍ ആലയത്തിനുമുന്പില്‍ പ്രതിഷ്ഠിച്ചു. ഒരു സ്തംഭം വലതു വശത്തും ഒന്ന് ഇടതുവശത്തും. വലത്തെ സ്തംഭത്തിന് “യാഖീന്‍”എന്നും ഇടത്തെ സ്തംഭത്തിന് “ബോവസ്”എന്നും ശലോമോന്‍ പേരിട്ടു. </span></div></div>
</body></html>
