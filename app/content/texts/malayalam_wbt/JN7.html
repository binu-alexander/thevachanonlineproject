<!DOCTYPE html>
<html><head>
<link href='../../../build/mobile.css' rel='stylesheet' />
<link href='haiola.css' rel='stylesheet' /><meta charset='UTF-8' /><title> യോഹന്നാന്‍:7</title></head><body dir="ltr">
<div class='chapter section JN7 mal-wbtc MAL JN Gentium' dir='ltr' data-id='JN7' data-nextid='JN8' data-previd='JN6' lang='MAL'> 
<div class='s'>യേശുവും സഹോദരന്മാരും </div>
<div class='c'>7</div>
<div class='p'>
<span class='v JN7_1' data-id='JN7_1'>
<span class='verse1 v-num v-1'>1&nbsp;</span>അതിനുശേഷം യേശു ഗലീലദേശമാകെ സഞ്ചരിച്ചു. യെഹൂദ്യയിലെ യെഹൂദര്‍ അവനെ കൊല്ലാനുള്ള തക്കം നോക്കിയിരുന്നതിനാല്‍ ആ ദേശത്തുകൂടി സഞ്ചരിക്കുവാന്‍ അവനിഷ്ടപ്പെട്ടില്ല. </span>
<span class='v JN7_2' data-id='JN7_2'><span class='v-num v-2'>2&nbsp;</span>യെഹൂദരുടെ കൂടാരത്തിരുന്നാള്‍<span class='note'><span class='key'>*</span><span class='text'> കൂടാരത്തിരുന്നാള്‍ മോശെയുടെ കാലത്ത് നാല്പത് വര്‍ഷക്കാലം തങ്ങളുടെ പൂര്‍വ്വികര്‍ മരുഭൂമിയില്‍ അലഞ്ഞതിനെ അനുസ്മരിക്കാന്‍ യെഹൂദര്‍ എല്ലാക്കാലവും ഒരു പ്രത്യേക വാരത്തില്‍ കൂടാരങ്ങളില്‍ താമസിച്ചിരുന്നു.</span></span> അടുത്തിരുന്നു. </span>
<span class='v JN7_3' data-id='JN7_3'><span class='v-num v-3'>3&nbsp;</span>അതിനാല്‍ യേശുവിന്‍റെ സഹോദരന്മാര്‍ അവനോടു പറഞ്ഞു, “നീ ഇവിടം വിട്ട് യെഹൂദ്യയിലെ ഉത്സവത്തിനു പോകുക. അപ്പോള്‍ അവിടെ നിന്‍റെ ശിഷ്യന്മാര്‍ക്ക് നീ കാണിക്കുന്ന അത്ഭുതപ്രവൃത്തികള്‍ കാണാന്‍ കഴിയും. </span>
<span class='v JN7_4' data-id='JN7_4'><span class='v-num v-4'>4&nbsp;</span>ആളുകള്‍ തന്നെ അറിയണമെന്ന് ഒരുവനാഗ്രഹമുണ്ടെങ്കില്‍ അവന്‍ തന്‍റെ പ്രവൃത്തികളെ മറച്ചുവെച്ചിട്ടു കാര്യമില്ല. നിന്നെ ലോകത്തിനു കാട്ടിക്കൊടുക്കുക. നിന്‍റെ പ്രവൃത്തികള്‍ അവരറിയട്ടെ.” </span>
<span class='v JN7_5' data-id='JN7_5'><span class='v-num v-5'>5&nbsp;</span>(യേശുവിന്‍റെ സഹോദരന്മാര്‍ പോലും അവനില്‍ വിശ്വസിച്ചിരുന്നില്ല.) </span></div>
<div class='p'>
<span class='v JN7_6' data-id='JN7_6'><span class='v-num v-6'>6&nbsp;</span>യേശു തന്‍റെ സഹോദരന്മാരോടു പറഞ്ഞു, “എന്‍റെ ശരിയായ സമയം ഇനിയുമായിട്ടില്ല. എന്നാല്‍ നിങ്ങള്‍ക്കെപ്പോഴും ശരിയായ സമയമാണല്ലോ. </span>
<span class='v JN7_7' data-id='JN7_7'><span class='v-num v-7'>7&nbsp;</span>ലോകത്തിനു നിങ്ങളെ വെറുക്കാനാവില്ല. പക്ഷേ ലോകം എന്നെ വെറുക്കുന്നു. എന്തുകൊണ്ടെന്നാല്‍ ഞാന്‍ ലോകരോട് പറയുന്നു അവരുടെ പ്രവൃത്തികള്‍ ദുഷ്ടതയാണെന്ന്. </span>
<span class='v JN7_8' data-id='JN7_8'><span class='v-num v-8'>8&nbsp;</span>അതിനാല്‍ നിങ്ങള്‍ പെരുന്നാളിനു പോകുക. എന്‍റെ ശരിയായ സമയം ആഗതമായിട്ടില്ലാത്തിനാല്‍ ഞാനിപ്പോള്‍ ഈ ഉത്സവത്തിനു പോകുന്നില്ല. എന്‍റെ ശരിയായ സമയം ഇനിയും എത്തിയിട്ടില്ല.” </span>
<span class='v JN7_9' data-id='JN7_9'><span class='v-num v-9'>9&nbsp;</span>യേശു ഇതു പറഞ്ഞതിനു ശേഷം ഗലീലയില്‍ത്തന്നെ തങ്ങി. </span></div>
<div class='p'>
<span class='v JN7_10' data-id='JN7_10'><span class='v-num v-10'>10&nbsp;</span>അതിനാല്‍ യേശുവിന്‍റെ സഹോദരന്മാര്‍ പെരുന്നാളില്‍ പങ്കെടുക്കാന്‍ പോയി. അവര്‍ പോയിക്കഴിഞ്ഞപ്പോള്‍ യേശു പരസ്യമായി അവിടെ പോയില്ല. പകരം അവന്‍ രഹസ്യമായി അവിടെപ്പോയി. പക്ഷേ ആളുകള്‍ തന്നെക്കാണാന്‍ യേശു അനുവദിച്ചില്ല. </span>
<span class='v JN7_11' data-id='JN7_11'><span class='v-num v-11'>11&nbsp;</span>പെരുന്നാള്‍ സ്ഥലത്ത് യെഹൂദര്‍ യേശുവിനെ അന്വേഷിക്കുന്നുണ്ടായിരുന്നു. അവര്‍ ചോദിച്ചു, “എവിടെ അയാള്‍?” </span></div>
<div class='p'>
<span class='v JN7_12' data-id='JN7_12'><span class='v-num v-12'>12&nbsp;</span>അവിടെ ഒരു വലിയ സംഘം ആള്‍ക്കാര്‍ ഉണ്ടായിരുന്നു. അവരില്‍ പലരും രഹസ്യമായി യേശുവിനെപ്പറ്റി പറയുന്നുണ്ടായിരുന്നു. ചിലര്‍ പറഞ്ഞു, “അയാളൊരു നല്ല മനുഷ്യനാണ്.” പക്ഷേ മറ്റുചിലര്‍ പറഞ്ഞു, “അല്ല, അവന്‍ ജനങ്ങളെ വിഡ്ഢികളാക്കുകയാണ്.” </span>
<span class='v JN7_13' data-id='JN7_13'><span class='v-num v-13'>13&nbsp;</span>പക്ഷേ ആര്‍ക്കും യേശുവിനെപ്പറ്റി പരസ്യമായി എന്തെങ്കിലും പറയാന്‍ ധൈര്യമുണ്ടായിരുന്നില്ല. അവര്‍ക്ക് യെഹൂദനേതാക്കളെ ഭയമായിരുന്നു. </span></div>
<div class='s'>യേശു യെരൂശലേമില്‍ പഠിപ്പിക്കുന്നു </div>
<div class='p'>
<span class='v JN7_14' data-id='JN7_14'><span class='v-num v-14'>14&nbsp;</span>ഉത്സവം ഏതാണ്ടു പകുതി കഴിഞ്ഞു. അപ്പോള്‍ യേശു ദൈവാലയത്തിലെത്തി ഉപദേശിക്കാന്‍ തുടങ്ങി. </span>
<span class='v JN7_15' data-id='JN7_15'><span class='v-num v-15'>15&nbsp;</span>യെഹൂദര്‍ അത്ഭുതപ്പെട്ടു. അവര്‍ പറഞ്ഞു, “ഇയാളൊരിക്കലും വിദ്യാലയത്തില്‍ പോയി പഠിച്ചിട്ടില്ല. പിന്നെങ്ങനെ ഇയാളിത്രയും പഠിച്ചു?” </span></div>
<div class='p'>
<span class='v JN7_16' data-id='JN7_16'><span class='v-num v-16'>16&nbsp;</span>യേശു മറുപടി പറഞ്ഞു, “ഞാന്‍ പഠിപ്പിക്കുന്ന കാര്യങ്ങള്‍ എന്‍റെ സ്വന്തമല്ല. എന്‍റെ ഉപദേശങ്ങള്‍ എന്നെ അയച്ചവന്‍റെ വചനങ്ങളാണ്. </span>
<span class='v JN7_17' data-id='JN7_17'><span class='v-num v-17'>17&nbsp;</span>ദൈവം ആഗ്രഹിക്കുന്നതുപോലെ പ്രവര്‍ത്തിക്കണമെന്ന് ആഗ്രഹിക്കുന്നവന്‍ എന്‍റെ ഉപദേശം ദൈവത്തില്‍ നിന്നു വന്നതാണെന്നറിയും. ഈ ഉപദേശം എന്‍റെ സ്വന്തമല്ലെന്നും അയാളറിയും. </span>
<span class='v JN7_18' data-id='JN7_18'><span class='v-num v-18'>18&nbsp;</span>സ്വന്തം ആശയങ്ങള്‍ പഠിപ്പിക്കുന്നവന്‍ സ്വയം ആദരവും പിടിച്ചുപറ്റാന്‍ ശ്രമിക്കുന്നവനാണ്. എന്നാല്‍ അവനെ അയച്ചവനു ആദരവു നേടിക്കൊടുക്കാന്‍ ശ്രമിക്കുന്നവന്‍ വിശ്വാസയോഗ്യനാണ്. അവനില്‍ തെറ്റൊന്നുമില്ല. </span>
<span class='v JN7_19' data-id='JN7_19'><span class='v-num v-19'>19&nbsp;</span>മോശെ നിങ്ങള്‍ക്കു ന്യായപ്രമാണം<span class='note'><span class='key'>†</span><span class='text'> ന്യായപ്രമാണം സീനായിമലയില്‍ വെച്ച് ദൈവം തന്നെ ഏല്പിച്ച ന്യായപ്രമാണം മോശെ ദൈവത്തിന്‍റെ ജനതയ്ക്കു നല്‍കി. പുറ.34:29-32.</span></span> തന്നില്ലേ? പക്ഷേ നിങ്ങളിലാരും അതു പാലിക്കുന്നില്ല. നിങ്ങളെന്തിനാണ് എന്നെ വധിക്കാന്‍ ശ്രമിക്കുന്നത്?” </span></div>
<div class='p'>
<span class='v JN7_20' data-id='JN7_20'><span class='v-num v-20'>20&nbsp;</span>ആളുകള്‍ മറുപടി പറഞ്ഞു, “നിന്‍റെ ഉള്ളില്‍ ഭൂതം കുടിയിരിക്കുന്നു. ഞങ്ങള്‍ നിന്നെ കൊല്ലാന്‍ ശ്രമിക്കുന്നില്ല.” </span></div>
<div class='p'>
<span class='v JN7_21' data-id='JN7_21'><span class='v-num v-21'>21&nbsp;</span>യേശു അവരോടു പറഞ്ഞു, “ഞാനൊരത്ഭുതം പ്രവര്‍ത്തിച്ചു. അതുകൊണ്ട് നിങ്ങളെല്ലാവരും അത്ഭുതപ്പെട്ടു. </span>
<span class='v JN7_22' data-id='JN7_22'><span class='v-num v-22'>22&nbsp;</span>മോശെയുടെ ന്യായപ്രമാണത്തില്‍ പരിച്ഛേദനത്തെപ്പറ്റി പറയുന്നുണ്ട്. (പക്ഷേ യഥാര്‍ത്ഥത്തില്‍ മോശെയല്ല അതിന്‍റെ ഉപജ്ഞാതാവ്. മോശെയ്ക്കും മുന്പു ജീവിച്ചിരുന്ന നമ്മുടെ ആളുകളില്‍ നിന്നാണ് പരിച്ഛേദനം തന്നെ വന്നത്.) അതിനാല്‍ ചിലപ്പോഴൊക്കെ ശബ്ബത്തുദിവസം കുട്ടികളുടെ ഛേദനം നിങ്ങള്‍ നടത്തുന്നു. </span>
<span class='v JN7_23' data-id='JN7_23'><span class='v-num v-23'>23&nbsp;</span>മോശെയുടെ ന്യായപ്രമാണം അനുസരിച്ചാണ് ശബ്ബത്തുദിവസം ഛേദനം നടത്തിയതെന്ന് ഇതു കാണിക്കുന്നു. പിന്നെന്തിനാണ് ശബ്ബത്തു ദിവസം ഒരാളുടെ മുഴുവന്‍ ശരീരത്തെയും സുഖപ്പെടുത്തിയതിന് നിങ്ങളെന്നോട് ദേഷ്യപ്പെടുന്നത്. </span>
<span class='v JN7_24' data-id='JN7_24'><span class='v-num v-24'>24&nbsp;</span>ഒന്നും കാണുന്നതുപോലെ വിധിക്കരുത്. നീതിയോടെ ശരിയായതിനെ വിധിക്കുക.” </span></div>
<div class='s'>യേശു ക്രിസ്തുവാണോ എന്ന് സംശയം </div>
<div class='p'>
<span class='v JN7_25' data-id='JN7_25'><span class='v-num v-25'>25&nbsp;</span>അപ്പോള്‍ ചില യെരൂശലേംനിവാസികള്‍ പറഞ്ഞു, “ഇയാളെയാണ് അവര്‍ കൊല്ലാന്‍ ശ്രമിക്കുന്നത്. </span>
<span class='v JN7_26' data-id='JN7_26'><span class='v-num v-26'>26&nbsp;</span>പക്ഷേ എല്ലാവര്‍ക്കും കാണുവാനും കേള്‍ക്കുവാനും കഴിയുന്ന സ്ഥലങ്ങളില്‍ വച്ചാണ് അവന്‍ ഉപദേശിക്കുന്നത്. ആരും അവനെ അതില്‍ നിന്നു തടയുന്നുമില്ല. അവന്‍ ക്രിസ്തുവാണെന്ന് നേതാക്കന്മാര്‍ യഥാര്‍ത്ഥമായി ഉറപ്പിച്ചിട്ടുണ്ടാവാം. </span>
<span class='v JN7_27' data-id='JN7_27'><span class='v-num v-27'>27&nbsp;</span>പക്ഷേ ഇയാള്‍ എവിടെനിന്നാണ് വരുന്നതെന്ന് നമുക്കറിയാം. യഥാര്‍ത്ഥ ക്രിസ്തു വരുന്പോള്‍ അവന്‍ എവിടെ നിന്നാണ് വന്നതെന്നു ആരും അറിയില്ല.” </span></div>
<div class='p'>
<span class='v JN7_28' data-id='JN7_28'><span class='v-num v-28'>28&nbsp;</span>യേശു അപ്പോഴും ദൈവാലയത്തില്‍ ഉപദേശിക്കുകയായിരുന്നു. യേശു പറഞ്ഞു, “അതെ, ഞാനാരെന്നും എവിടെനിന്നു വരുന്നുവെന്നും നിങ്ങള്‍ക്കറിയാം. പക്ഷേ ഞാന്‍ എന്‍റെ സ്വന്തം അധികാരത്തിലല്ല വന്നിരിക്കുന്നത്. സത്യമായവന്‍ എന്നെ അയച്ചതാണ്. നിങ്ങള്‍ക്കവനെ അറികയില്ല. </span>
<span class='v JN7_29' data-id='JN7_29'><span class='v-num v-29'>29&nbsp;</span>പക്ഷേ ഞാന്‍ അവനെ അറിയും ഞാന്‍ അവനില്‍ നിന്നുമാണ്. അവന്‍ എന്നെ അയച്ചു.” </span></div>
<div class='p'>
<span class='v JN7_30' data-id='JN7_30'><span class='v-num v-30'>30&nbsp;</span>യേശു ഇതു പറഞ്ഞപ്പോള്‍ ആളുകള്‍ അവനെ പിടിക്കാന്‍ ശ്രമിച്ചു. പക്ഷേ ആര്‍ക്കും അവനെ തൊടാനായില്ല. കാരണം യേശു കൊല്ലപ്പെടാനുള്ള സമയമായിരുന്നില്ല. </span>
<span class='v JN7_31' data-id='JN7_31'><span class='v-num v-31'>31&nbsp;</span>പക്ഷേ ആളുകളിലധികം പേര്‍ അവനില്‍ വിശ്വസിച്ചു. ആളുകള്‍ പറഞ്ഞു, “ഞങ്ങള്‍ ക്രിസ്തുവിന്‍റെ വരവു കാത്തിരിക്കുകയാണ്. ക്രിസ്തു വരുന്പോള്‍ അവന്‍ ഇയാള്‍ ചെയ്തതിനെക്കാള്‍ അധികം അത്ഭുതങ്ങള്‍ പ്രവര്‍ത്തിക്കുമോ? ഇല്ല. അതുകൊണ്ട് ഇവന്‍ തന്നെയായിരിക്കണം ക്രിസ്തു.” </span></div>
<div class='s'>യേശുവിനെ പിടിക്കാന്‍ യെഹൂദന്മാര്‍ ശ്രമിക്കുന്നു </div>
<div class='p'>
<span class='v JN7_32' data-id='JN7_32'><span class='v-num v-32'>32&nbsp;</span>യേശുവിനെപ്പറ്റി ജനങ്ങള്‍ ഇപ്രകാരം അടക്കം പറയുന്നത് പരീശന്മാര്‍ കേള്‍ക്കുന്നുണ്ടായിരുന്നു. അതിനാല്‍ മഹാപുരോഹിതരും പരീശന്മാരും ദൈവാലയം സൂക്ഷിക്കുന്ന ഏതാനും നിയമപാലകരെ യേശുവിനെ പിടിക്കാന്‍ അയച്ചു. </span>
<span class='v JN7_33' data-id='JN7_33'><span class='v-num v-33'>33&nbsp;</span>അപ്പോള്‍ യേശു പറഞ്ഞു, “ഞാനിനി നിങ്ങളോടൊത്തു കുറച്ചു സമയം കൂടിയേ ഉണ്ടായിരിക്കൂ. പിന്നീട് ഞാന്‍ എന്നെ അയച്ചവനിലേക്കു മടങ്ങും. </span>
<span class='v JN7_34' data-id='JN7_34'><span class='v-num v-34'>34&nbsp;</span>നിങ്ങളെന്നെ തിരയുമെങ്കിലും കണ്ടെത്തില്ല. ഞാന്‍ ഉള്ള സ്ഥലത്ത് നിങ്ങള്‍ക്ക് എത്താനുമാവില്ല.” </span></div>
<div class='p'>
<span class='v JN7_35' data-id='JN7_35'><span class='v-num v-35'>35&nbsp;</span>യെഹൂദന്മാര്‍ പരസ്പരം ചോദിച്ചു, “നമ്മള്‍ക്കു കണ്ടുപിടിക്കാനാവാത്ത എവിടേക്കാണിവന്‍ പോവുക. അവന്‍ യവനക്കാരുടെ ഇടയില്‍ ചിതറിക്കിടക്കുന്ന നമ്മുടെ ആളുകളുടെയടുത്തു പോകുമോ? അവനവിടെ യവനക്കാരെ ഉപദേശിക്കുമോ? </span>
<span class='v JN7_36' data-id='JN7_36'><span class='v-num v-36'>36&nbsp;</span>നിങ്ങളെന്നെ തിരക്കിയാലും കണ്ടെത്തില്ല. എന്നും, ‘ഞാനുള്ള സ്ഥലത്തേക്കു നിങ്ങള്‍ക്കു വരാനുമാവില്ല’ എന്നും ഇയാള്‍ പറയുന്നു. എന്താണിതിന്‍റെയൊക്കെ അര്‍ത്ഥം?” </span></div>
<div class='s'>പരിശുദ്ധാത്മാവിനെപ്പറ്റി യേശു </div>
<div class='p'>
<span class='v JN7_37' data-id='JN7_37'><span class='v-num v-37'>37&nbsp;</span>പെരുനാളിന്‍റെ അവസാനദിനമെത്തി. അതായിരുന്നു ഏറ്റവും പ്രധാനദിനവും. അന്ന് യേശു നിന്നുകൊണ്ടു വളരെ ഉച്ചത്തില്‍ പറഞ്ഞു, “ദാഹിക്കുന്നവര്‍ക്ക് എന്‍റെയടുത്തു വന്നു കുടിക്കാം. </span>
<span class='v JN7_38' data-id='JN7_38'><span class='v-num v-38'>38&nbsp;</span>എന്നില്‍ വിശ്വസിക്കുന്നവന്‍റെ ഹൃദയത്തില്‍ നിന്ന് ജീവജലത്തിന്‍റെ നദിപ്രവാഹം ഉണ്ടാകും. തിരുവെഴുത്തില്‍ അതാണു പറയുന്നത്.” </span>
<span class='v JN7_39' data-id='JN7_39'><span class='v-num v-39'>39&nbsp;</span>യേശു പരിശുദ്ധാത്മാവിനെപ്പറ്റിയായിരുന്നു പറഞ്ഞു വന്നത്. ആത്മാവ് ഇതുവരെ ജനങ്ങള്‍ക്ക് നല്‍കപ്പെട്ടിരുന്നില്ല. കാരണം യേശു ഇതുവരെ മരിക്കുകയോ മഹത്വത്തിലേക്കു ഉയിര്‍ത്തെഴുന്നേല്‍ക്കുകയോ ഉണ്ടായിട്ടില്ല. എന്നാല്‍ പിന്നീട് യേശുവില്‍ വിശ്വസിച്ചവര്‍ക്ക് ആത്മാവ് ലഭിക്കും. </span></div>
<div class='s'>ജനങ്ങള്‍ യേശുവിനെപ്പറ്റി തര്‍ക്കിക്കുന്നു </div>
<div class='p'>
<span class='v JN7_40' data-id='JN7_40'><span class='v-num v-40'>40&nbsp;</span>യേശുവിന്‍റെ ഈ വാക്കുകള്‍ ആളുകള്‍ കേട്ടു. അവരില്‍ ചിലര്‍ പറഞ്ഞു, “ഈ മനുഷ്യന്‍ യഥാര്‍ത്ഥത്തില്‍ പ്രവാചകനാണ്.” </span></div>
<div class='p'>
<span class='v JN7_41' data-id='JN7_41'><span class='v-num v-41'>41&nbsp;</span>മറ്റുള്ളവര്‍ പറഞ്ഞു, “അവന്‍ ക്രിസ്തുവാണ്.” </span></div>
<div class='p'>
<span class='v JN7_41' data-id='JN7_41'>വേറെ ചിലര്‍ പറഞ്ഞു, “ക്രിസ്തു ഗലീലയില്‍ നിന്നും വരില്ല. </span>
<span class='v JN7_42' data-id='JN7_42'><span class='v-num v-42'>42&nbsp;</span>ദാവീദിന്‍റെ കുടുംബത്തില്‍ നിന്നാവും ക്രിസ്തു വരികയെന്നു തിരുവെഴുത്ത് പറയുന്നുണ്ട്. ദാവീദു ജീവിച്ചിരുന്ന ബേത്ത്ലേഹെമില്‍നിന്നും വരുമെന്ന് തുരുവെഴുത്ത് പറയുന്നു.” </span>
<span class='v JN7_43' data-id='JN7_43'><span class='v-num v-43'>43&nbsp;</span>അതിനാല്‍ യേശുവിന്‍റെ കാര്യത്തില്‍ ഒരേ അഭിപ്രായത്തിലെത്താന്‍ അവര്‍ക്കായില്ല. </span>
<span class='v JN7_44' data-id='JN7_44'><span class='v-num v-44'>44&nbsp;</span>യേശുവിനെ പിടിക്കാന്‍ ചിലര്‍ ആവശ്യപ്പെട്ടു. പക്ഷേ ആരും അതിനു തുനിഞ്ഞില്ല. </span></div>
<div class='s'>യെഹൂദ നേതാക്കള്‍ വിശ്വസിക്കാന്‍ മടിക്കുന്നു </div>
<div class='p'>
<span class='v JN7_45' data-id='JN7_45'><span class='v-num v-45'>45&nbsp;</span>ദൈവാലയത്തിലെ നിയമപാലകര്‍ മഹാപുരോഹിതന്മാരുടെയും പരീശന്മാരുടെയും അടുത്തു മടങ്ങിയെത്തി. പുരോഹിതന്മാരും പരീശന്മാരും ചോദിച്ചു, “എന്താ അവനെ കൊണ്ടുവരാത്തത്?” </span></div>
<div class='p'>
<span class='v JN7_46' data-id='JN7_46'><span class='v-num v-46'>46&nbsp;</span>നിയമപാലകര്‍ മറുപടി പറഞ്ഞു, “അവന്‍റെ വാക്കുകള്‍ ആരുടെ വാക്കുകളെക്കാളും മഹത്താണ്.” </span></div>
<div class='p'>
<span class='v JN7_47' data-id='JN7_47'><span class='v-num v-47'>47&nbsp;</span>പരീശന്മാര്‍ മറുപടി പറഞ്ഞു, “യേശു നിങ്ങളെയും മണ്ടന്മാരാക്കിയിരിക്കുന്നു! </span>
<span class='v JN7_48' data-id='JN7_48'><span class='v-num v-48'>48&nbsp;</span>ജനനായകന്മാരില്‍ ആരെങ്കിലും യേശുവില്‍ വിശ്വസിച്ചോ? ഇല്ല. ഞങ്ങള്‍ പരീശന്മാരിലാരെ ങ്കിലും വിശ്വസിച്ചോ? ഇല്ല. </span>
<span class='v JN7_49' data-id='JN7_49'><span class='v-num v-49'>49&nbsp;</span>ന്യായപ്രമാണമറിയാതെ അവിടെ തടിച്ചുകൂടിയ ജനക്കൂട്ടം മാത്രമേ അവനില്‍ വിശ്വസിക്കുന്നുള്ളൂ. അവര്‍ ദൈവത്തിന്‍റെ ശാപത്തിലാണ്.” </span></div>
<div class='p'>
<span class='v JN7_50' data-id='JN7_50'><span class='v-num v-50'>50&nbsp;</span>എന്നാല്‍ നിക്കൊദേമൊസ് അവരുടെയിടയില്‍ ഉണ്ടായിരുന്നു. അയാള്‍ മാത്രമാണ് മുന്പ് യേശുവിനെ സന്ദര്‍ശിക്കാന്‍ പോയിട്ടുള്ളത്. നിക്കൊദേമൊസ് പറഞ്ഞു, </span>
<span class='v JN7_51' data-id='JN7_51'><span class='v-num v-51'>51&nbsp;</span>“ഒരുവനെ വിചാരണ കൂടാതെ വിധിക്കാന്‍ നമ്മുടെ ന്യായപ്രമാണം അനുവദിക്കുന്നില്ല. അവനെന്തു ചെയ്തുവെന്നറിയാതെ നമുക്കവനെ വിധിക്കാനാവില്ല.” </span></div>
<div class='p'>
<span class='v JN7_52' data-id='JN7_52'><span class='v-num v-52'>52&nbsp;</span>യെഹൂദപ്രമാണിമാര്‍ മറുപടി പറഞ്ഞു, “നീയും ഗലീലയില്‍ നിന്നും വന്നവനാണോ? തിരുവെഴുത്തുകള്‍ പഠിക്കുക. ഗലീലയില്‍ നിന്നും ഒരു പ്രവാചകനും വരുന്നില്ലെന്നു നിനക്കു മനസ്സിലാക്കാം.” </span></div>
<div class='s'>വേശ്യാവൃത്തിയില്‍ ഒരുവള്‍ പിടിക്കപ്പെടുന്നു </div>
<div class='p'>
<span class='v JN7_53' data-id='JN7_53'><span class='v-num v-53'>53&nbsp;</span>യെഹൂദനേതാക്കളെല്ലാവരും വീടുകളിലേക്കു പോയി.<span class='note'><span class='key'>‡</span><span class='text'> 7:53-8:11 യോഹന്നാന്‍ സുവിശേഷത്തിന്‍റെ പഴയതും വിശ്വസിനീയവുമായ ഗ്രീക്കു പതിപ്പുകളില്‍ ഈ ഭാഗം ചേര്‍ത്തിട്ടില്ല.</span></span> </span></div></div>
</body></html>
