<!DOCTYPE html>
<html><head>
<link href='../../../build/mobile.css' rel='stylesheet' />
<link href='haiola.css' rel='stylesheet' /><meta charset='UTF-8' /><title> നെഹമ്യാവ്:2</title></head><body dir="ltr">
<div class='chapter section NH2 mal-wbtc MAL NH Gentium' dir='ltr' data-id='NH2' data-nextid='NH3' data-previd='NH1' lang='MAL'> 
<div class='s'>നെഹെമ്യാവിനെ രാജാവ് യെരൂശലേമിലേക്കയയ്ക്കുന്നു </div>
<div class='c'>2</div>
<div class='p'>
<span class='v NH2_1' data-id='NH2_1'>
<span class='verse1 v-num v-1'>1&nbsp;</span>അര്‍ത്ഥഹ്ശഷ്ടാരാജാവിന്‍റെ ഇരുപതാം ഭരണവര്‍ഷത്തിലെ നീസാന്‍മാസത്തില്‍ ഒരിക്കല്‍ രാജാവിന്‍റെ മുന്പില്‍ കൊണ്ടുവെച്ച വീഞ്ഞു ഞാന്‍ രാജാവിന് എടുത്തുകൊടുത്തു. രാജാവിനെ സേവിച്ചു കൊണ്ടിരുന്നപ്പോള്‍ മുന്പൊരിക്കലും ഞാന്‍ ദു:ഖിതനായിട്ടില്ല. എന്നാല്‍ ഇപ്പോള്‍ ഞാന്‍ ദു:ഖിതനായിരിക്കുന്നു. </span>
<span class='v NH2_2' data-id='NH2_2'><span class='v-num v-2'>2&nbsp;</span>അതു കണ്ട രാജാവു ചോദിച്ചു, “നിനക്കു ദീനമുണ്ടോ? എന്തുകൊണ്ടാണ് നീ വളരെ ദു:ഖിതനായിരിക്കുന്നത്. നിന്‍റെ മനസ്സില്‍ ദു:ഖം നിറഞ്ഞിരിക്കുന്നതായി എനിക്കു തോന്നുന്നു.” </span></div>
<div class='p'>
<span class='v NH2_2' data-id='NH2_2'>അപ്പോള്‍ ഞാന്‍ വളരെയധികം പേടിച്ചിരുന്നു. </span>
<span class='v NH2_3' data-id='NH2_3'><span class='v-num v-3'>3&nbsp;</span>വളരെയേറെ പേടിച്ചുകൊണ്ടാണെങ്കിലും ഞാന്‍ രാജാവിനോടു പറഞ്ഞു, “രാജാവ് എന്നെന്നും ജീവിച്ചിരിക്കട്ടെ! എന്‍റെ പൂര്‍വ്വികരെ അടക്കിയിരിക്കുന്ന നഗരം നശിച്ചു കിടക്കുന്നു. അതിന്‍റെ വാതിലുകള്‍ തീയില്‍ നശിച്ചിരിക്കുന്നു. ഇതാണ് എന്‍റെ ദു:ഖത്തിന് കാരണം.” </span></div>
<div class='p'>
<span class='v NH2_4' data-id='NH2_4'><span class='v-num v-4'>4&nbsp;</span>അപ്പോള്‍ രാജാവു ചോദിച്ചു, “ഞാന്‍ എന്തുചെയ്യണമെന്നാണ് നീ ആഗ്രഹിക്കുന്നത്?” </span></div>
<div class='p'>
<span class='v NH2_4' data-id='NH2_4'>മറുപടി പറയുന്നതിനു മുന്പായി ഞാന്‍ സ്വര്‍ഗ്ഗത്തിലെ ദൈവത്തോടു പ്രാര്‍ത്ഥിച്ചു. </span>
<span class='v NH2_5' data-id='NH2_5'><span class='v-num v-5'>5&nbsp;</span>പിന്നെ ഞാന്‍ രാജാവിനോടു പറഞ്ഞു, “ഇത് രാജാവിനെ സന്തോഷിപ്പിക്കുന്നെങ്കില്‍ അങ്ങയോടു ഞാന്‍ നല്ലവനായിരുന്നെങ്കില്‍, യെഹൂദയില്‍ എന്‍റെ പൂര്‍വ്വികരെ അടക്കിയിരിക്കുന്ന യെരൂശലേമിലേക്ക് എന്നെ അയയ്ക്കണം. അവിടെപ്പോയി ആ നഗരം എനിക്ക് പുതുക്കിപ്പണിയണം.” </span></div>
<div class='p'>
<span class='v NH2_6' data-id='NH2_6'><span class='v-num v-6'>6&nbsp;</span>രാജാവിന്‍റെ ഒപ്പം രാജ്ഞിയും ഇരുന്നിരുന്നു. രാജാവും രാജ്ഞിയും എന്നോടു ചോദിച്ചു, “നിന്‍റെ യാത്രയ്ക്ക് എത്രനാള്‍ വേണ്ടിവരും? നീ എന്നു മടങ്ങിവരും?” </span></div>
<div class='p'>
<span class='v NH2_6' data-id='NH2_6'>എന്നെ യാത്ര അയയ്ക്കാന്‍ രാജാവിനു സന്തോഷമായിരുന്നു. അതുകൊണ്ട് എന്‍റെ മടങ്ങി വരവിനെക്കുറിച്ച് ഞാന്‍ ഒരവധി പറഞ്ഞു. </span>
<span class='v NH2_7' data-id='NH2_7'><span class='v-num v-7'>7&nbsp;</span>ഇതുംകൂടി രാജാവിനോടു പറഞ്ഞു, “വേറൊരു സഹായം കൂടി ചെയ്തു തരുവാന്‍ അങ്ങയ്ക്കു സമ്മതമാണെങ്കില്‍ ഞാന്‍ ചോദിക്കട്ടെ. യൂഫ്രട്ടീസ്നദിക്കു പടിഞ്ഞാറുള്ള ദേശങ്ങളിലെ ഗവര്‍ണ്ണര്‍മാര്‍ക്ക് കൊടുക്കാന്‍ ദയവായി കുറച്ചു കത്തുകള്‍ തരിക. യെഹൂദയിലേക്കുള്ള യാത്രയില്‍ അവരുടെ ദേശങ്ങളിലൂടെ സുരക്ഷിതനായി കടന്നുപോകാനുള്ള സമ്മതത്തിന് ഈ കത്തുകള്‍ ഉപകരിക്കും. </span>
<span class='v NH2_8' data-id='NH2_8'><span class='v-num v-8'>8&nbsp;</span>വാതിലുകളും മതിലുകളും ആലയത്തിന്‍റെ ചുറ്റുമതിലുകളും എന്‍റെ വീടും പണിയുന്നതിനാവശ്യമായ കനമുള്ള മരത്തടികളും എനിക്കുവേണം. അതിനായി അങ്ങയുടെ വനപാലകനായ ആസാഫിനും ഒരു കത്ത് തരുമാറാകണം.” </span></div>
<div class='p'>
<span class='v NH2_8' data-id='NH2_8'>കത്തുകളും ഞാന്‍ അപേക്ഷിച്ച സര്‍വ്വവും രാജാവ് എനിക്കു തന്നു. കാരണം ദൈവം എന്നോട് കരുണയുള്ളവനായിരുന്നു. </span></div>
<div class='p'>
<span class='v NH2_9' data-id='NH2_9'><span class='v-num v-9'>9&nbsp;</span>അങ്ങനെ യൂഫ്രട്ടീസുനദിക്കു പടിഞ്ഞാറുള്ള ദേശങ്ങളിലെത്തി ഗവര്‍ണ്ണര്‍മാരെ കണ്ട് രാജാവു തന്നയച്ച കത്തുകള്‍ ഞാന്‍ കൊടുത്തു. പടനായകന്മാരെയും കുതിരപ്പടയാളികളെയും രാജാവ് എന്നോടൊപ്പം അയച്ചിരുന്നു. </span>
<span class='v NH2_10' data-id='NH2_10'><span class='v-num v-10'>10&nbsp;</span>ഞാന്‍ ചെയ്യുകയായിരുന്ന കാര്യങ്ങളെപ്പറ്റി അറിഞ്ഞ രണ്ടുപേരുണ്ടായിരുന്നു, സന്‍ബല്ലത്തും തോബീയാവും. യിസ്രായേലുകാരെ സഹായിക്കാന്‍ ആരോ വന്നിട്ടുണ്ടെന്നു കേട്ട് അവര്‍ വളരെയധികം കോപിച്ചു. സന്‍ബല്ലത്ത് ഹോരോന്‍കാരനും തോബീയാവ് അമ്മോന്‍കാരനായ ഉദ്യോഗസ്ഥനുമായിരുന്നു. </span></div>
<div class='s'>നെഹെമ്യാവ് യെരൂശലേമിന്‍റെ മതിലുകള്‍ പരിശോധിക്കുന്നു </div>
<div class='p'>
<span class='v NH2_11 NH2_12' data-id='NH2_11'><span class='v-num v-11-12'>11-12&nbsp;</span>ഞാന്‍ യെരൂശലേമില്‍ എത്തി മൂന്നു ദിവസം തങ്ങി. പിന്നെ ഒരു രാത്രി കുറച്ചു പേരോടുകൂടി ഞാന്‍ പുറപ്പെട്ടു. യെരൂശലേമിനുവേണ്ടി ചെയ്യേണ്ടതെന്തെന്ന് ദൈവം എന്‍റെ മനസ്സില്‍ തോന്നിപ്പിച്ച കാര്യം ഞാന്‍ ആരോടും പറഞ്ഞിരുന്നില്ല. ഞാന്‍ കയറിയ കുതിരയല്ലാതെ വേറൊരു കുതിരയും എന്നോടൊപ്പം ഉണ്ടായിരുന്നില്ല. </span>
<span class='v NH2_13' data-id='NH2_13'><span class='v-num v-13'>13&nbsp;</span>രാത്രിയില്‍ താഴ്വരവാതിലിലൂടെ പുറത്തേക്കു കടന്നു പെരുന്പാന്പു കിണറിന്‍റെയും ചാരക്കൂന്പാരവാതിലിന്‍റെയും നേരെ ഞാന്‍ ചെന്നു. യെരൂശലേമിന്‍റെ മതില്‍ ഇടിഞ്ഞു കിടക്കുന്നതും വാതിലുകള്‍ തീ കത്തിക്കിടക്കുന്നതും ഞാന്‍ പരിശോധിച്ചു. </span>
<span class='v NH2_14' data-id='NH2_14'><span class='v-num v-14'>14&nbsp;</span>പിന്നെ ഞാന്‍ ജലധാരാവാതിലിനും രാജാവിന്‍റെ കുളത്തിനും നേരെ ചെന്നു. എന്നാല്‍ അടുത്തെത്തിയപ്പോള്‍ എന്‍റെ കുതിരയ്ക്കു കടന്നുപോകാനുള്ളത്ര ഇടം അവിടെ ഇല്ലെന്ന് എനിക്കു മനസ്സിലായി. </span>
<span class='v NH2_15' data-id='NH2_15'><span class='v-num v-15'>15&nbsp;</span>ഇരുട്ടില്‍ത്തന്നെ മതില്‍ പരിശോധിച്ചു കൊണ്ട് ഞാന്‍ താഴ്വരയിലൂടെ കയറിപ്പോയി. ഒടുവില്‍ തിരിഞ്ഞു താഴ്വര വാതിലിലൂടെ അകത്തേക്കു പോയി. </span>
<span class='v NH2_16' data-id='NH2_16'><span class='v-num v-16'>16&nbsp;</span>ഞാന്‍ എവിടെയാണു പോയതെന്നും എന്താണു ചെയ്യുന്നതെന്നും യിസ്രായേലിലെ ഉദ്യോഗസ്ഥന്മാരും പ്രമാണിമാരും അറിഞ്ഞിരുന്നില്ല. യെഹൂദരോടോ പുരോഹിതരോടോ രാജാവിന്‍റെ കുടുംബാംഗങ്ങളോടോ ഉദ്യോഗസ്ഥരോടോ വേലയെടുക്കേണ്ട മറ്റുള്ളവരോടോ ഞാന്‍ അതുവരെ ഒന്നും പറഞ്ഞിരുന്നില്ല. </span></div>
<div class='p'>
<span class='v NH2_17' data-id='NH2_17'><span class='v-num v-17'>17&nbsp;</span>പിന്നെ എല്ലാവരോടുമായി ഞാന്‍ പറഞ്ഞു, “നമുക്ക് ഇവിടെ ഉണ്ടായിരിക്കുന്ന കുഴപ്പം നിങ്ങള്‍ക്കു കാണാമല്ലോ. യെരൂശലേം ഇന്ന് ഒരു പാഴ്ക്കൂന്പാരം പോലെയാണ്. അതിന്‍റെ വാതിലുകള്‍ തീയില്‍ എരിഞ്ഞുപോയിരിക്കുന്നു. വരൂ, യെരൂശലേമിന്‍റെ മതില്‍ നമുക്ക് പുതുക്കിപ്പണിയാം. അപ്പോള്‍ നമുക്കിനിമേല്‍ അപമാനിതരാകേണ്ടിവരില്ല.” </span></div>
<div class='p'>
<span class='v NH2_18' data-id='NH2_18'><span class='v-num v-18'>18&nbsp;</span>ദൈവം എന്നോടു കാരുണ്യം കാട്ടിയതും രാജാവ് എന്നോടു പറഞ്ഞ കാര്യങ്ങളും കൂടി ഞാന്‍ അവരെ അറിയിച്ചു. അപ്പോള്‍ അവര്‍ പറഞ്ഞു, “ഇപ്പോള്‍ത്തന്നെ നമുക്ക് പണി ആരംഭിക്കാം!”അങ്ങനെ ഞങ്ങള്‍ ഈ നല്ല പ്രവൃത്തി ആരംഭിച്ചു. </span>
<span class='v NH2_19' data-id='NH2_19'><span class='v-num v-19'>19&nbsp;</span>അപ്പോഴേക്കും മതില്‍ പുതുക്കിപ്പണിയെപ്പറ്റിയുള്ള വാര്‍ത്ത ഹോരാന്‍കാരന്‍ സന്‍ബല്ലത്ത് അമ്മോന്യ ഉദ്യോഗസ്ഥന്‍ തോബീയാവ്, അരാബ്യക്കാരന്‍ ഗേശെം എന്നിവര്‍ കേട്ടു. അവര്‍ ഞങ്ങളെ കഠിനമായി പരിഹസിക്കുകയും നിന്ദിക്കുകയും ചെയ്തു. അവര്‍ ഞങ്ങളോടു ചോദിച്ചു, “നിങ്ങള്‍ ഈ ചെയ്യുന്നതെന്ത്? നിങ്ങള്‍ രാജാവിന് എതിരായി തിരിയുന്നുവോ?” </span></div>
<div class='p'>
<span class='v NH2_20' data-id='NH2_20'><span class='v-num v-20'>20&nbsp;</span>എന്നാല്‍ അവരോടു ഞാന്‍ പറഞ്ഞത് ഇതാണ്; “സ്വര്‍ഗ്ഗത്തിലെ ദൈവം ഞങ്ങളെ വിജയിപ്പിക്കും. ദൈവത്തിന്‍റെ ദാസന്മാരായ ഞങ്ങള്‍ ഈ നഗരം പുതുക്കിപ്പണിയും. അതില്‍ നിങ്ങള്‍ക്കു ഞങ്ങളെ സഹായിക്കാനാവില്ല. നിങ്ങളുടെ കുടുംബത്തിലുള്ളവര്‍ ആരും ഇവിടെ യെരൂശലേമില്‍ താമസിച്ചിട്ടില്ല. ഈ ദേശം നിങ്ങളുടേതല്ല. ഇവിടെ നില്‍ക്കാന്‍ നിങ്ങള്‍ക്ക് ഒരവകാശവും ഇല്ല!” </span></div></div>
</body></html>
