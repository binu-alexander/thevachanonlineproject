<!DOCTYPE html>
<html><head>
<link href='../../../build/mobile.css' rel='stylesheet' />
<link href='haiola.css' rel='stylesheet' /><meta charset='UTF-8' /><title> എബ്രായര്‍ക്ക് എഴുതിയ ലേഖനം:10</title></head><body dir="ltr">
<div class='chapter section HB10 mal-wbtc MAL HB Gentium' dir='ltr' data-id='HB10' data-nextid='HB11' data-previd='HB9' lang='MAL'> 
<div class='s'>ക്രിസ്തുവിന്‍റെ യാഗം നമ്മെ പരിപൂര്‍ണ്ണരാക്കും </div>
<div class='c'>10</div>
<div class='p'>
<span class='v HB10_1' data-id='HB10_1'>
<span class='verse1 v-num v-1'>1&nbsp;</span>ഭാവികാലത്തില്‍ ആഗതമാകുന്ന നല്ല കാര്യങ്ങളുടെ ഒരു അവ്യക്ത ചിത്രമേ ന്യായപ്രമാണം നല്‍കിയുള്ളൂ. എന്നാല്‍ യഥാര്‍ത്ഥകാര്യങ്ങളുടെ ഒരു വ്യക്തമായ ചിത്രം ന്യായപ്രമാണം തരുന്നില്ല. കൊല്ലം തോറും അതേ യാഗംതന്നെ അര്‍പ്പിക്കുവാനായി ന്യായപ്രമാണം ജനത്തോടു പറയുന്നു. ദൈവത്തെ ആരാധിക്കുവാനായി വരുന്ന ജനങ്ങള്‍ ഈ യാഗങ്ങള്‍ വീണ്ടും അര്‍പ്പിച്ചുകൊണ്ടിരിക്കുന്നു. എന്നാല്‍ ന്യായപ്രമാണത്തിന് ജനങ്ങളെ പൂര്‍ണ്ണരാക്കാന്‍ സാധിക്കില്ല. </span>
<span class='v HB10_2' data-id='HB10_2'><span class='v-num v-2'>2&nbsp;</span>ന്യായപ്രമാണത്തിന് ജനങ്ങളെ പൂര്‍ണ്ണരാക്കാന്‍ കഴിയുമായിരുന്നെങ്കില്‍ ആ യാഗങ്ങള്‍ നേരത്തേതന്നെ നിര്‍ത്തുമായിരുന്നു. ആ ജനങ്ങള്‍ അവരുടെ പാപങ്ങളില്‍ നിന്നു ശുദ്ധമാകുമായിരുന്നു. അവരുടെ പാപങ്ങളുടെ പേരില്‍ ഇപ്പോഴും അവര്‍ക്ക് കുറ്റബോധം തോന്നില്ലായിരുന്നു. എന്നാല്‍ ന്യായപ്രമാണത്തിന് അതൊന്നും സാധിക്കില്ല. </span>
<span class='v HB10_3' data-id='HB10_3'><span class='v-num v-3'>3&nbsp;</span>അവരുടെ യാഗങ്ങള്‍ എല്ലാ വര്‍ഷവും അവരുടെ പാപങ്ങളെ ഓര്‍മ്മിപ്പിക്കുന്നു. </span>
<span class='v HB10_4' data-id='HB10_4'><span class='v-num v-4'>4&nbsp;</span>കാരണം കാളകളുടെയോ കോലാടുകളുടെയോ രക്തത്തിന് പാപം ഇല്ലാതാക്കാന്‍ കഴികയില്ല. </span></div>
<div class='p'>
<span class='v HB10_5' data-id='HB10_5'><span class='v-num v-5'>5&nbsp;</span>അതിനാല്‍ ക്രിസ്തു ഭൂമിയിലേക്കു വന്നപ്പോള്‍ ഇങ്ങനെ പറഞ്ഞു, </span></div>
<div class='b'>
<span class='v HB10_5' data-id='HB10_5'></span></div>
<div class='q'>
<span class='v HB10_5' data-id='HB10_5'>“ദൈവം യാഗങ്ങളോ വഴിപാടുകളോ ആഗ്രഹിച്ചില്ല. </span></div>
<div class='q2'>
<span class='v HB10_5' data-id='HB10_5'>എന്നാല്‍ നീ എനിക്കായി ഒരു ശരീരം ഒരുക്കി. </span></div>
<div class='q'>
<span class='v HB10_6' data-id='HB10_6'><span class='v-num v-6'>6&nbsp;</span>മൃഗങ്ങളെ കൊന്നോ ദഹിപ്പിച്ചോ ഉള്ള യാഗങ്ങളില്‍ നീ പ്രീതനായില്ല, </span></div>
<div class='q2'>
<span class='v HB10_6' data-id='HB10_6'>പാപം ഇല്ലാതാക്കുവാന്‍ വേണ്ടിയുള്ള യാഗങ്ങളില്‍ നീ സംപ്രീതനായില്ല.” </span></div>
<div class='q'>
<span class='v HB10_7' data-id='HB10_7'><span class='v-num v-7'>7&nbsp;</span>അപ്പോള്‍ ഞാന്‍ പറഞ്ഞു, “ഇതാ ഞാന്‍, ദൈവമേ, </span></div>
<div class='q2'>
<span class='v HB10_7' data-id='HB10_7'>നീ ആഗ്രഹിക്കുന്ന കാര്യങ്ങള്‍ക്കായിട്ടാണ് ഞാന്‍ വന്നിരിക്കുന്നത്. </span></div>
<div class='q2'>
<span class='v HB10_7' data-id='HB10_7'>ഇങ്ങനെയാണ് ന്യായപ്രമാണത്തില്‍ എന്നെക്കുറിച്ച് എഴുതപ്പെട്ടിട്ടുള്ളത്.” <span class='rq'>സങ്കീര്‍ത്തനങ്ങള്‍ 40:6-8</span> </span></div>
<div class='b'></div>
<div class='m'>
<span class='v HB10_8' data-id='HB10_8'><span class='v-num v-8'>8&nbsp;</span>ഈ തിരുവെഴുത്തില്‍ ക്രിസ്തു ആദ്യം പറഞ്ഞു, “നീ യാഗങ്ങളും വഴിപാടുകളും ആഗ്രഹിക്കുന്നില്ല. പാപത്തെ ഇല്ലാതാക്കുവാന്‍ വേണ്ടിയുള്ള യാഗങ്ങളിലോ മൃഗങ്ങളെ കൊന്നോ ദഹിപ്പിച്ചോ ഉള്ള യാഗങ്ങളിലോ നീ പ്രീതനായില്ല,<span class='note'><span class='key'>*</span><span class='text'> നീ യാഗങ്ങളിലും … പ്രീതനായില്ല ഉദ്ധരണി സങ്കീ. 40:6.</span></span> (ഈ യാഗങ്ങളെല്ലാം ന്യായപ്രമാണ കല്പനയാണ്) </span>
<span class='v HB10_9' data-id='HB10_9'><span class='v-num v-9'>9&nbsp;</span>അപ്പോള്‍ ക്രിസ്തു പറഞ്ഞു, “ദൈവമേ, ഇതാ ഞാന്‍, നിന്‍റെ ഇഷ്ടം ചെയ്യുവാന്‍ ഞാന്‍ വന്നിരിക്കുന്നു.” അതിനാല്‍ ദൈവം പഴയ ആ യാഗസന്പ്രദായം നിര്‍ത്തിയിട്ട് തന്‍റെ പുതിയ പാത തുടങ്ങി. </span>
<span class='v HB10_10' data-id='HB10_10'><span class='v-num v-10'>10&nbsp;</span>ദൈവം ചെയ്യണമെന്നാഗ്രഹിച്ച കാര്യങ്ങള്‍ അവന്‍ ചെയ്തു. അതുകൊണ്ടാണ് ക്രിസ്തുവിന്‍റെ ശരീരയാഗത്താല്‍ നാം ശുദ്ധരാക്കപ്പെട്ടത്. ക്രിസ്തു ഒരിക്കല്‍ ആ യാഗം നടത്തി - എക്കാലത്തേക്കും അതു മതി. </span></div>
<div class='p'>
<span class='v HB10_11' data-id='HB10_11'><span class='v-num v-11'>11&nbsp;</span>എല്ലാ ദിവസവും പുരോഹിതര്‍ നിന്ന് മതാനുഷ്ഠാനം നടത്തുന്നു. പുരോഹിതര്‍ അതേ യാഗങ്ങള്‍ വീണ്ടും വീണ്ടും അര്‍പ്പിക്കുന്നു. എന്നാല്‍ ആ യാഗങ്ങള്‍ക്ക് ഒരിക്കലും പാപം പരിഹരിക്കാനാവില്ല. </span>
<span class='v HB10_12' data-id='HB10_12'><span class='v-num v-12'>12&nbsp;</span>എന്നാല്‍ ക്രിസ്തു ഒരു യാഗമര്‍പ്പിച്ചു. എക്കാലത്തേക്കും അതു മതിയായിരുന്നു. പിന്നീട് ക്രിസ്തു ദൈവത്തിന്‍റെ വലതു ഭാഗത്തു ഇരുന്നു. </span>
<span class='v HB10_13' data-id='HB10_13'><span class='v-num v-13'>13&nbsp;</span>അവന്‍റെ ശത്രുക്കള്‍ അവന്‍റെ പാദപീഠമാകുവോളം<span class='note'><span class='key'>†</span><span class='text'> “പാദപീഠമാക്കുക” അവന്‍റെ ശക്തിയിന്‍ കീഴിലാക്കുക.</span></span> ക്രിസ്തു അവിടെ കാത്തിരുന്നു. </span>
<span class='v HB10_14' data-id='HB10_14'><span class='v-num v-14'>14&nbsp;</span>ഒരു യാഗത്തിലൂടെ തന്‍റെ ജനതയെ ക്രിസ്തു നിത്യമായി പൂര്‍ണ്ണരാക്കി. വിശുദ്ധരാക്കപ്പെടുന്നവര്‍ അവരാണ്. </span></div>
<div class='p'>
<span class='v HB10_15' data-id='HB10_15'><span class='v-num v-15'>15&nbsp;</span>ഇതിനെക്കുറിച്ച് പരിശുദ്ധാത്മാവും നമ്മോട് ഇങ്ങനെ പറയുന്നു, </span></div>
<div class='b'></div>
<div class='q'>
<span class='v HB10_16' data-id='HB10_16'><span class='v-num v-16'>16&nbsp;</span>“ഇതാണ്, ഭാവിയില്‍ ഞാന്‍ എന്‍റെ ജനവുമായി ചെയ്യുന്ന നിയമം എന്നു കര്‍ത്താവ് പറയുന്നു. </span></div>
<div class='q'>
<span class='v HB10_16' data-id='HB10_16'>ഞാന്‍ എന്‍റെ ന്യായപ്രമാണം അവരുടെ ഹൃദയങ്ങളില്‍ നിക്ഷേപിക്കും. </span></div>
<div class='q2'>
<span class='v HB10_16' data-id='HB10_16'>ഞാന്‍ എന്‍റെ ന്യായപ്രമാണം അവരുടെ മനസ്സുകളിലെഴുതും.” <span class='rq'>യിരെമ്യാവ് 31:33</span> </span></div>
<div class='b'></div>
<div class='m'>
<span class='v HB10_17' data-id='HB10_17'><span class='v-num v-17'>17&nbsp;</span>അതിനുശേഷം അവന്‍ പറയുന്നു, </span></div>
<div class='b'>
<span class='v HB10_17' data-id='HB10_17'></span></div>
<div class='q'>
<span class='v HB10_17' data-id='HB10_17'>“അവരുടെ ദുഷ്കര്‍മ്മങ്ങളും പാപങ്ങളും ഞാന്‍ ക്ഷമിക്കും. </span></div>
<div class='q2'>
<span class='v HB10_17' data-id='HB10_17'>ഞാനാക്കാര്യങ്ങള്‍ ഒരിക്കലും സ്മരിക്കയില്ല.” <span class='rq'>യിരെമ്യാവ് 31:34</span> </span></div>
<div class='b'></div>
<div class='m'>
<span class='v HB10_18' data-id='HB10_18'><span class='v-num v-18'>18&nbsp;</span>ഈ കാര്യങ്ങളെല്ലാം ക്ഷമിക്കപ്പെട്ടതിനു ശേഷം പാപപരിഹാരത്തിനായി മറ്റൊരു യാഗത്തിന്‍റെ ആവശ്യമില്ല. </span></div>
<div class='s'>ദൈവത്തിന് സമീപം വരിക </div>
<div class='p'>
<span class='v HB10_19' data-id='HB10_19'><span class='v-num v-19'>19&nbsp;</span>അതിനാല്‍ സഹോദരരേ അതിവിശുദ്ധസ്ഥലത്തേക്ക് പ്രവേശിക്കുവാന്‍ നാം സര്‍വ്വസ്വതന്ത്രരാണ്. യേശുവിന്‍റെ രക്തംകാരണം പേടി കൂടാതെ നമുക്കിതു ചെയ്യാം. </span>
<span class='v HB10_20' data-id='HB10_20'><span class='v-num v-20'>20&nbsp;</span>യേശു നമുക്കായി തുറന്ന പുതിയ പാതയിലൂടെ നമുക്കു പ്രവേശിക്കാം. അതൊരു ജീവനുള്ള പാതയാണ്. ഈ പുതിയ പാത ക്രിസ്തുവിന്‍റെശരീരമാകുന്ന തിരശ്ശീല വഴിയാണ്. </span>
<span class='v HB10_21' data-id='HB10_21'><span class='v-num v-21'>21&nbsp;</span>ദൈവാലയത്തെ ഭരിക്കുന്ന ഒരു മഹാപുരോഹിതന്‍ നമുക്കുണ്ട്. </span>
<span class='v HB10_22' data-id='HB10_22'><span class='v-num v-22'>22&nbsp;</span>നമ്മുടെ ഹൃദയങ്ങള്‍ കുറ്റബോധത്തില്‍ നിന്നും നിര്‍മ്മലീകരിക്കപ്പെടുകയും മുക്തീകരിക്കപ്പെടുകയും ചെയ്തിരിക്കുന്നു. ശുദ്ധജലത്താല്‍ നമ്മുടെ ശരീരം കഴുകി വൃത്തിയാക്കപ്പെട്ടിരിക്കുന്നു. അതിനാല്‍ വിശ്വാസം കൊണ്ട് ഉറച്ചതും ആത്മാര്‍ത്ഥതയുള്ള ഹൃദയവുമായി ദൈവത്തിനരികിലേക്കു വരിക. </span>
<span class='v HB10_23' data-id='HB10_23'><span class='v-num v-23'>23&nbsp;</span>നമുക്കുള്ള പ്രത്യാശയെ നാം മുറുകെ പിടിക്കണം. നമ്മുടെ പ്രത്യാശയെക്കുറിച്ച് മറ്റുള്ളവരോട് ഒരിക്കലും പറയാതിരിക്കരുത് എന്തുകൊണ്ടെന്നാല്‍ ദൈവം അവന്‍റെ വാഗ്ദാനങ്ങള്‍ നിറവേറ്റുന്നതില്‍ വിശ്വസ്തനാണ്. </span></div>
<div class='s'>പരസ്പരം സഹായിച്ചു ശക്തരാകുക </div>
<div class='p'>
<span class='v HB10_24' data-id='HB10_24'><span class='v-num v-24'>24&nbsp;</span>പരസ്പരം സ്നേഹിക്കുന്നതിനും നന്മ ചെയ്യുന്നതിനും എങ്ങനെ എല്ലാവരെയും പ്രോത്സാഹിപ്പിക്കാം എന്നും നമ്മള്‍ ചിന്തിക്കണം. </span>
<span class='v HB10_25' data-id='HB10_25'><span class='v-num v-25'>25&nbsp;</span>ചില ആളുകള്‍ ചെയ്യുന്നതു പോലെ ഒന്നിച്ചുള്ള കൂടിവരവുകള്‍ ഉപേക്ഷിക്കാതിരിക്കുക. കൂടിവരവുകള്‍ എല്ലാവരെയും പ്രോത്സാഹിപ്പിക്കുകയും അതു വഴി സ്വയം ശക്തിആര്‍ജ്ജിക്കുകയും ചെയ്യുക. അന്തിമദിനത്തിന്‍റെ വരവ് നമ്മുടെ കണ്‍മുന്പിലിരിക്കെ നാം ഇത് കൂടുതല്‍ കൂടുതലായി ചെയ്യണം. </span></div>
<div class='s'>ക്രിസ്തുവില്‍ നിന്നും പിന്തിരിയരുത് </div>
<div class='p'>
<span class='v HB10_26' data-id='HB10_26'><span class='v-num v-26'>26&nbsp;</span>സത്യം അറിഞ്ഞതിനു ശേഷവും പാപം ചെയ്യുന്നതു തുടരാനാണു നാം തീരുമാനിക്കുന്നതെങ്കില്‍ നമ്മുടെ പാപം പോക്കുവാനുള്ള മറ്റൊരു യാഗവുമുണ്ടാകില്ല. </span>
<span class='v HB10_27' data-id='HB10_27'><span class='v-num v-27'>27&nbsp;</span>നാം പാപം ചെയ്യുന്നതു തുടരുകയാണെങ്കില്‍ ആകെക്കൂടി നമുക്കുള്ളത് വിധി കാത്തിരിപ്പിലുള്ള ഭയവും ദൈവത്തിനെതിരെ ജീവിച്ച എല്ലാവരേയും നശിപ്പിക്കുന്ന കോപാഗ്നിയുമാണ്. </span>
<span class='v HB10_28' data-id='HB10_28'><span class='v-num v-28'>28&nbsp;</span>മോശെയുടെ ന്യായപ്രമാണം അനുസരിക്കാന്‍ വിസ്സമ്മതിച്ചവരും രണ്ടോ മൂന്നോ സാക്ഷികളുടെ തെളിവാല്‍ കുറ്റക്കാരെന്നു കണ്ടുപിടിക്കപ്പെട്ട അവര്‍ ക്ഷമിക്കപ്പെട്ടില്ല. അവര്‍ കൊല്ലപ്പെട്ടു. </span>
<span class='v HB10_29' data-id='HB10_29'><span class='v-num v-29'>29&nbsp;</span>അതുകൊണ്ട് ദൈവത്തിന്‍റെ പുത്രനെതിരെ തന്‍റെ വെറുപ്പു പ്രദര്‍ശിപ്പിക്കുന്നവനെതിരെ എടുക്കേണ്ട നടപടിയെക്കുറിച്ചു നിങ്ങള്‍ എന്തു വിചാരിക്കുന്നു? തീര്‍ച്ചയായും ആ മനുഷ്യന്‍ കൂടുതല്‍ കഠിനമായ ശിക്ഷ അര്‍ഹിക്കുന്നു. അതെ, പുതിയ നിയമത്തിന്‍റെ രക്തത്തെ ആദരിക്കുവാന്‍ വിസ്സമ്മതിക്കുന്നവന് കൂടുതല്‍ കഠിന ശിക്ഷ കിട്ടണം.ആ രക്തം അവനെ ഒരിക്കല്‍ വിശുദ്ധീകരിച്ചു. ദൈവകൃപയുടെ പരിശുദ്ധാത്മാവിനോട് തന്‍റെ വെറുപ്പ് കാണിച്ചവന്‍ കഠിനമായി ശിക്ഷിക്കപ്പെടണം. </span>
<span class='v HB10_30' data-id='HB10_30'><span class='v-num v-30'>30&nbsp;</span>“ഞാന്‍ ജനങ്ങളെ അവരുടെ ദുഷ്കര്‍മ്മങ്ങളുടെ പേരില്‍ ശിക്ഷിക്കും, ഞാനവരോടു പ്രതികാരം ചെയ്യും”<span class='note'><span class='key'>✡</span><span class='text'> ഉദ്ധരണി ആവ. 32:35.</span></span> എന്നു ദൈവം പറഞ്ഞതായി നമുക്കറിയാം. “കര്‍ത്താവ് അവന്‍റെ ജനങ്ങളെ വിധിയ്ക്കുമെന്നും”<span class='note'><span class='key'>✡</span><span class='text'> ഉദ്ധരണി സങ്കീ. 135:14.</span></span> ദൈവം പറഞ്ഞു. </span>
<span class='v HB10_31' data-id='HB10_31'><span class='v-num v-31'>31&nbsp;</span>ജീവിക്കുന്ന ദൈവത്തിന്‍റെ കരങ്ങളില്‍ പെടുക എന്നത് പാപിയായ ഒരുവനെ സംബന്ധിച്ചിടത്തോളം ഭയാനകമായിരിക്കും. </span></div>
<div class='s'>ഉള്ള ധൈര്യവും സന്തോഷവും നഷ്ടപ്പെടുത്തരുത് </div>
<div class='p'>
<span class='v HB10_32' data-id='HB10_32'><span class='v-num v-32'>32&nbsp;</span>സത്യം ബോദ്ധ്യമായ ആദ്യദിവസങ്ങളെക്കുറിച്ച് ഓര്‍ക്കുക. പല കാരണങ്ങളാലും ഏറെ ക്ലേശിച്ചു എങ്കിലും നിങ്ങള്‍ വിശ്വാസത്തില്‍ ഉറച്ചു നിന്നു. </span>
<span class='v HB10_33' data-id='HB10_33'><span class='v-num v-33'>33&nbsp;</span>ചിലപ്പോള്‍ ജനങ്ങള്‍ നിങ്ങളോട് വെറുപ്പു നിറഞ്ഞ കാര്യങ്ങള്‍ പറയുകയും പല ആള്‍ക്കാരുടെയും മുന്പില്‍വച്ച് നിങ്ങളെ പീഢിപ്പിക്കുകയും ചെയ്തു. ചിലപ്പോള്‍ ഇതേപോലെ തന്നെ പീഢിതരായവരെ നിങ്ങള്‍ സഹായിച്ചു. </span>
<span class='v HB10_34' data-id='HB10_34'><span class='v-num v-34'>34&nbsp;</span>അതെ, നിങ്ങള്‍ കാരഗൃഹത്തില്‍ ആയിരുന്നവരെ സഹായിക്കുകയും അവരുടെ സഹനങ്ങളില്‍ പങ്കാളികളാകുകയും ചെയ്തു. നിങ്ങള്‍ക്കവകാശപ്പെട്ട സ്വത്തുക്കള്‍ കൂടി അവര്‍ എടുത്തുകൊണ്ടുപോയപ്പോഴും നിങ്ങള്‍ സന്തോഷത്തില്‍ നിലനിന്നു. എന്നും നിലനില്‍ക്കുന്ന മെച്ചപ്പെട്ട കാര്യങ്ങള്‍ നിങ്ങള്‍ക്കുണ്ട് എന്നറിയാവുന്നതുകൊണ്ട് നിങ്ങള്‍ സന്തോഷപൂര്‍വ്വം തുടര്‍ന്നു. </span></div>
<div class='p'>
<span class='v HB10_35' data-id='HB10_35'><span class='v-num v-35'>35&nbsp;</span>അതിനാല്‍ നേരത്തേ ഉണ്ടായിരുന്ന ധൈര്യം കൈവെടിയരുത്. നിങ്ങളുടെ ധൈര്യത്തിന് സഫലമായ പ്രതിഫലം ലഭിക്കും. </span>
<span class='v HB10_36' data-id='HB10_36'><span class='v-num v-36'>36&nbsp;</span>നിങ്ങള്‍ ക്ഷമാശീലരാകണം. ദൈവം നിങ്ങളില്‍ നിന്നാഗ്രഹിച്ച കാര്യങ്ങള്‍ നിങ്ങള്‍ ചെയ്തതിനുശേഷം അവന്‍ വാഗ്ദാനം ചെയ്ത കാര്യങ്ങള്‍ നിങ്ങള്‍ക്കു കിട്ടും. </span></div>
<div class='b'></div>
<div class='q'>
<span class='v HB10_37' data-id='HB10_37'><span class='v-num v-37'>37&nbsp;</span>“അല്പകാലത്തിനുള്ളില്‍ വരാനിരിക്കുന്നവന്‍ വരും. </span></div>
<div class='q2'>
<span class='v HB10_37' data-id='HB10_37'>അവന്‍ താമസിക്കയില്ല. </span></div>
<div class='q'>
<span class='v HB10_38' data-id='HB10_38'><span class='v-num v-38'>38&nbsp;</span>എന്‍റെ മുന്പാകെ നേരുള്ളവന്‍ അവന്‍റെ </span></div>
<div class='q2'>
<span class='v HB10_38' data-id='HB10_38'>വിശ്വാസത്തിന്‍റെ ബലത്തിന്മേല്‍ ജീവിക്കും. </span></div>
<div class='q'>
<span class='v HB10_38' data-id='HB10_38'>എന്നാല്‍ അവന്‍ ഭീതിയില്‍ പിന്തിരിയുകയാണെങ്കില്‍ </span></div>
<div class='q2'>
<span class='v HB10_38' data-id='HB10_38'>ഞാനവനില്‍ പ്രീതനാകയില്ല.” <span class='rq'>ഹബക്കൂക്ക് 2:3-4</span> </span></div>
<div class='b'></div>
<div class='m'>
<span class='v HB10_39' data-id='HB10_39'><span class='v-num v-39'>39&nbsp;</span>എന്നാല്‍ നമ്മള്‍ പിന്തിരിഞ്ഞ് നശിക്കുന്ന ജനമല്ല, അല്ല നാം വിശ്വാസമുള്ളവരും രക്ഷിക്കപ്പെട്ടവരുമായ ജനമാണ്. </span></div></div>
</body></html>
