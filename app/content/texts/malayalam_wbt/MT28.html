<!DOCTYPE html>
<html><head>
<link href='../../../build/mobile.css' rel='stylesheet' />
<link href='haiola.css' rel='stylesheet' /><meta charset='UTF-8' /><title> മത്തായി എഴുതിയ സുവിശേഷം:28</title></head><body dir="ltr">
<div class='chapter section MT28 mal-wbtc MAL MT Gentium' dir='ltr' data-id='MT28' data-nextid='MK1' data-previd='MT27' lang='MAL'> 
<div class='s'>യേശു ഉയിര്‍ത്തെഴുന്നേറ്റ വാര്‍ത്ത </div>
<div class='r'>(മര്‍ക്കൊ. 16:1-8; ലൂക്കൊ. 24:1-12; യോഹ. 20:1-10) </div>
<div class='c'>28</div>
<div class='p'>
<span class='v MT28_1' data-id='MT28_1'>
<span class='verse1 v-num v-1'>1&nbsp;</span>ശബ്ബത്ത് ദിവസത്തിന്‍റെ പിറ്റേന്ന് ആഴ്ചയിലെ ആദ്യത്തെ ദിവസമാണ്. അന്നത്തെ പ്രഭാതത്തില്‍ മഗ്ദലമറിയയും മറ്റേ മറിയയും കല്ലറ സന്ദര്‍ശിക്കാനെത്തി. </span></div>
<div class='p'>
<span class='v MT28_2' data-id='MT28_2'><span class='v-num v-2'>2&nbsp;</span>ആ സമയം അവിടെ ഒരു വലിയ ഭൂകന്പമുണ്ടായി. കര്‍ത്താവിന്‍റെ ഒരു ദൂതന്‍ ആകാശത്തുനിന്നും വന്നു. ദൂതന്‍ കല്ലറയ്ക്കടുത്തെത്തി മൂടിക്കല്ല് ഉരുട്ടിമാറ്റി. എന്നിട്ട് അതിന്മേല്‍ ഇരുന്നു. </span>
<span class='v MT28_3' data-id='MT28_3'><span class='v-num v-3'>3&nbsp;</span>മിന്നല്‍പ്പിണര്‍ പോലെ തിളക്കമായിരുന്നു ദൂതന്. മഞ്ഞുപോലെ വെളുത്ത വസ്ത്രങ്ങള്‍. </span>
<span class='v MT28_4' data-id='MT28_4'><span class='v-num v-4'>4&nbsp;</span>കാവലിരുന്ന ഭടന്മാര്‍ ദൂതനെ കണ്ടു ഭയന്നു വിറച്ചു. </span></div>
<div class='p'>
<span class='v MT28_5' data-id='MT28_5'><span class='v-num v-5'>5&nbsp;</span>ദൂതന്‍ ആ സ്ത്രീകളോട് പറഞ്ഞു, “ഭയപ്പെടേണ്ട, ക്രൂശിതനായ യേശുവിനെയാണ് നിങ്ങളന്വേഷിക്കുന്നതെന്ന് എനിക്കറിയാം. </span>
<span class='v MT28_6' data-id='MT28_6'><span class='v-num v-6'>6&nbsp;</span>പക്ഷേ യേശു ഇവിടെയില്ല. അവന്‍ മുന്പു പറഞ്ഞതുപോലെ ഉയിര്‍ത്തെഴുന്നേറ്റു. അവന്‍റെ ശരീരം കിടത്തിയിരുന്ന സ്ഥലം വന്നു നോക്കുക. </span>
<span class='v MT28_7' data-id='MT28_7'><span class='v-num v-7'>7&nbsp;</span>എന്നിട്ട് വേഗം പോയി അവന്‍റെ ശിഷ്യന്മാരോടു പറയുക: ‘യേശു ഉയിര്‍ത്തെഴുന്നേറ്റിരിക്കുന്നു. അവന്‍ ഗലീലയിലേക്കു പോകുകയാണ്. നിങ്ങളെക്കാള്‍ മുന്പ് അവന്‍ അവിടെയെത്തും. നിങ്ങള്‍ക്കവിടെ അവനെ കാണാം.’” എന്നിട്ട് ദൂതന്‍ പറഞ്ഞു, “ഞാന്‍ നിങ്ങളോടിക്കാര്യം അറിയിച്ചു കഴിഞ്ഞു.” </span></div>
<div class='p'>
<span class='v MT28_8' data-id='MT28_8'><span class='v-num v-8'>8&nbsp;</span>അതിനാല്‍ ആ സ്ത്രീകള്‍ വേഗം ശവകുടീരം വിട്ടുപോയി. അവര്‍ വല്ലാതെ ഭയന്നിരുന്നുവെങ്കിലും വളരെയധികം സന്തോഷിച്ചു. സംഭവിച്ചതൊക്കെ ശിഷ്യന്മാരോടു പറയാന്‍ അവര്‍ക്കു തിടുക്കമായി. </span>
<span class='v MT28_9' data-id='MT28_9'><span class='v-num v-9'>9&nbsp;</span>അവര്‍ ഓടിപ്പോകവേ യേശു അവരുടെ മുന്പില്‍ അവരെ അഭിവാദ്യം ചെയ്തു. അവര്‍ യേശുവിനടുത്തേക്കു ചെന്ന് അവന്‍റെ കാലില്‍ കെട്ടിപ്പിടിച്ച് അവനെ നമസ്കരിച്ചു. </span>
<span class='v MT28_10' data-id='MT28_10'><span class='v-num v-10'>10&nbsp;</span>അപ്പോള്‍ യേശു സ്ത്രീകളോടു പറഞ്ഞു, “ഭയപ്പെടാതിരിക്കൂ, പോയി എന്‍റെ സഹോദരന്മാരോടു പറയൂ ഗലീലയിലേക്കു പോകാന്‍. അവര്‍ എന്നെ അവിടെ കാണും.” </span></div>
<div class='s'>യെഹൂദനേതാക്കളോടു വിവരിക്കുന്നു </div>
<div class='p'>
<span class='v MT28_11' data-id='MT28_11'><span class='v-num v-11'>11&nbsp;</span>സ്ത്രീകള്‍ ശിഷ്യന്മാരോടു പറയാന്‍ പോയി. അതേ സമയം ശവകുടീരത്തിനു കാവലിരിക്കുകയായിരുന്ന ഭടന്മാരില്‍ ചിലരും നഗരത്തിലേക്കു പോയി. സംഭവിച്ചതു മഹാപുരോഹിതന്മാരോടു പറയാനാണവര്‍ പോയത്. </span>
<span class='v MT28_12' data-id='MT28_12'><span class='v-num v-12'>12&nbsp;</span>അപ്പോള്‍ മഹാപുരോഹിതര്‍ സമ്മേളിച്ചു ജനത്തിന്‍റെ മൂപ്പന്മാരുമായി ആലോചിച്ച് ഒരു പദ്ധതിയിട്ടു. അവര്‍ ഭടന്മാര്‍ക്ക് ധാരാളം പണം കൊടുത്ത് ഒരു കള്ളം പറയാന്‍ നിയോഗിച്ചു. </span>
<span class='v MT28_13' data-id='MT28_13'><span class='v-num v-13'>13&nbsp;</span>അവര്‍ ഭടന്മാരോടു പറഞ്ഞു, “രാത്രിയില്‍ ഞങ്ങള്‍ ഉറങ്ങിക്കിടക്കുന്പോള്‍ യേശുവിന്‍റെ ശിഷ്യന്മാര്‍ വന്ന് മൃതദേഹം മോഷ്ടിച്ചു എന്ന് ജനങ്ങളോടു നിങ്ങള്‍ പറയണം. </span>
<span class='v MT28_14' data-id='MT28_14'><span class='v-num v-14'>14&nbsp;</span>ദേശവാഴി ഇതറിഞ്ഞാല്‍ അയാളെ ഞങ്ങള്‍ സമാധാനപ്പെടുത്തി നിങ്ങളെ രക്ഷിച്ചുകൊള്ളാം.” </span>
<span class='v MT28_15' data-id='MT28_15'><span class='v-num v-15'>15&nbsp;</span>അതു കേട്ട ഭടന്മാര്‍ പണം ഒളിച്ചുവച്ച് മഹാപുരോഹിതരുടെ നിര്‍ദ്ദേശപ്രകാരം പ്രവര്‍ത്തിച്ചു. ആ കഥ ഇന്നോളം യെഹൂദര്‍ക്കിടയില്‍ പ്രചരിക്കുന്നു. </span></div>
<div class='s'>യേശു ശിഷ്യന്മാരോടു സംസാരിക്കുന്നു </div>
<div class='r'>(മര്‍ക്കൊ. 16:14-18; ലൂക്കൊ. 24:36-49; യോഹ. 20:19-23; അ.പ്രവ. 1:6-8) </div>
<div class='p'>
<span class='v MT28_16' data-id='MT28_16'><span class='v-num v-16'>16&nbsp;</span>പതിനൊന്നു ശിഷ്യന്മാരും ഗലീലയിലേക്കു പോയി. യേശു നിര്‍ദ്ദേശിച്ചിരുന്ന മലയിലേക്കാണവര്‍ പോയത്. </span>
<span class='v MT28_17' data-id='MT28_17'><span class='v-num v-17'>17&nbsp;</span>മലയില്‍ അവര്‍ യേശുവിനെ കണ്ടു. അവര്‍ അവനെ നമസ്കരിച്ചു. എങ്കിലും യഥാര്‍ത്ഥത്തില്‍ അതു യേശുവാണെന്ന് ചില ശിഷ്യന്മാര്‍ വിശ്വസിച്ചില്ല. </span>
<span class='v MT28_18' data-id='MT28_18'><span class='v-num v-18'>18&nbsp;</span>അതിനാല്‍ യേശു അവരുടെയടുത്തേക്കു വന്നു പറഞ്ഞു, “സ്വര്‍ഗ്ഗത്തിലും ഭൂമിയിലുമുള്ള സര്‍വ്വ അധികാരങ്ങളും എനിക്കു തന്നിരിക്കുന്നു. </span>
<span class='v MT28_19' data-id='MT28_19'><span class='v-num v-19'>19&nbsp;</span>അതിനാല്‍ നിങ്ങള്‍ എല്ലാ രാജ്യങ്ങളിലും ചെന്ന് അവരെ ശിഷ്യന്മാരാക്കുക. പിതാവിന്‍റെയും പുത്രന്‍റെയും പരിശുദ്ധാത്മാവിന്‍റെയും പേരില്‍ അവരെ സ്നാനപ്പെടുത്തുക. </span>
<span class='v MT28_20' data-id='MT28_20'><span class='v-num v-20'>20&nbsp;</span>ഞാന്‍ നിങ്ങളോട് പറഞ്ഞിട്ടുള്ളതെല്ലാം അനുസരിക്കാന്‍ അവരെ പഠിപ്പിക്കുക. ഞാന്‍ എപ്പോഴും നിങ്ങളോടൊപ്പം ഉണ്ടായിരിക്കുമെന്ന് നിങ്ങള്‍ക്കുറപ്പിക്കാം. ലോകാവസാനംവരെ ഞാന്‍ നിങ്ങളോടൊപ്പമുണ്ടാകും.” </span></div></div>
</body></html>
