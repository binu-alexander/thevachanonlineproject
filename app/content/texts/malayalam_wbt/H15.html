<!DOCTYPE html>
<html><head>
<link href='../../../build/mobile.css' rel='stylesheet' />
<link href='haiola.css' rel='stylesheet' /><meta charset='UTF-8' /><title> തെസ്സലൊനീക്യര്‍ക്ക് എഴുതിയ ഒന്നാം ലേഖനം:5</title></head><body dir="ltr">
<div class='chapter section H15 mal-wbtc MAL H1 Gentium' dir='ltr' data-id='H15' data-nextid='H21' data-previd='H14' lang='MAL'> 
<div class='s'>ദൈവത്തിന്‍റെ വരവിനായി ഒരുങ്ങുക </div>
<div class='c'>5</div>
<div class='p'>
<span class='v H15_1' data-id='H15_1'>
<span class='verse1 v-num v-1'>1&nbsp;</span>സഹോദരീ സഹോദരന്മാരേ, കര്‍ത്താവിന്‍റെ വരവിന്‍റെ സമയത്തെക്കുറിച്ചോ തീയ തിയെക്കുറിച്ചോ ഇപ്പോള്‍ ഞങ്ങള്‍ നിങ്ങള്‍ക്ക് എഴുതേണ്ടതില്ലല്ലോ. </span>
<span class='v H15_2' data-id='H15_2'><span class='v-num v-2'>2&nbsp;</span>രാത്രിയില്‍ വരുന്ന കള്ളനെപ്പോലെ കര്‍ത്താവിന്‍റെ പുനരാഗമനം വിസ്മയ പൂരിതമായിരിക്കുമെന്ന് നിങ്ങള്‍ക്കറിയാം. </span>
<span class='v H15_3' data-id='H15_3'><span class='v-num v-3'>3&nbsp;</span>“ഞങ്ങള്‍ക്കു സമാധാനവും സുരക്ഷയും ഉണ്ട്” എന്ന് ജനങ്ങള്‍ പറയും. ആ സമയത്ത് പെട്ടെന്നുള്ള നശീകരണം അവരിലേക്ക് വരും. നാശം പ്രസവവേദനപോലെ ആയിരിക്കും. അവര്‍ രക്ഷപ്പെടുകയുമില്ല. </span>
<span class='v H15_4' data-id='H15_4'><span class='v-num v-4'>4&nbsp;</span>എന്നാല്‍ സഹോദരരേ നിങ്ങള്‍ ഇരുട്ടിലല്ല ജീവിക്കുന്നത്. അതുകൊണ്ട് ഒരു കള്ളനെപ്പോലെ ആ ദിവസം നിങ്ങളെ ആശ്ചര്യപ്പെടുത്തുകയില്ല. </span></div>
<div class='p'>
<span class='v H15_5' data-id='H15_5'><span class='v-num v-5'>5&nbsp;</span>പകലിനുള്ളവരാണ് നിങ്ങള്‍. നമ്മള്‍ രാത്രിക്കോ അന്ധകാരത്തിനോ ഉള്ളവരല്ല. </span>
<span class='v H15_6' data-id='H15_6'><span class='v-num v-6'>6&nbsp;</span>അതിനാല്‍ മറ്റുള്ളവരെപ്പോലെ നമ്മള്‍ ഉറങ്ങരുത്. ആത്മനിയന്ത്രണത്തോടെ ഉണര്‍ന്നിരിക്കണം. </span>
<span class='v H15_7' data-id='H15_7'><span class='v-num v-7'>7&nbsp;</span>ഉറങ്ങുന്നവന്‍ രാത്രിയില്‍ ഉറങ്ങുന്നു. മദ്യപിക്കുന്നവര്‍ രാത്രിയില്‍ മദ്യപിക്കുന്നു. </span>
<span class='v H15_8' data-id='H15_8'><span class='v-num v-8'>8&nbsp;</span>നമ്മള്‍ പകലിന്‍റേതായതുകൊണ്ട് നാം നമ്മെത്തന്നെ നിയന്ത്രിക്കണം. നമ്മെ സംരക്ഷിക്കുവാനായി വിശ്വാസവും സ്നേഹവും നാം ധരിക്കണം. രക്ഷയുടെ പ്രത്യാശ നമ്മുടെ പടത്തൊപ്പിയാകണം. </span>
<span class='v H15_9' data-id='H15_9'><span class='v-num v-9'>9&nbsp;</span>ദൈവകോപത്തിന് ഇരയാകാന്‍ നമ്മെ, ദൈവം തിരഞ്ഞെടുത്തില്ല. നമ്മുടെ കര്‍ത്താവായ യേശുക്രിസ്തു വഴി രക്ഷ പ്രാപിക്കാനാണ് ദൈവം നമ്മെ തിരഞ്ഞെടുത്തിരിക്കുന്നത്. </span>
<span class='v H15_10' data-id='H15_10'><span class='v-num v-10'>10&nbsp;</span>അവന്‍റെ കൂടെ ജീവിക്കുന്നതിനു വേണ്ടി യേശു നമുക്കായി മരിച്ചു. ക്രിസ്തു വരുന്പോള്‍ നാം ജീവിച്ചിരിപ്പുണ്ടോ മരിച്ചോ എന്നുള്ളതൊന്നും പ്രധാനമല്ല. </span>
<span class='v H15_11' data-id='H15_11'><span class='v-num v-11'>11&nbsp;</span>നിങ്ങള്‍ ഇപ്പോള്‍ ചെയ്യുന്നതുപോലെ പരസ്പരം ആശ്വസിപ്പിച്ചും ശക്തി പകര്‍ന്നുമിരിക്കുവിന്‍. </span></div>
<div class='s'>സമാപന നിര്‍ദ്ദേശങ്ങളും അഭിവാദനങ്ങളും </div>
<div class='p'>
<span class='v H15_12' data-id='H15_12'><span class='v-num v-12'>12&nbsp;</span>സഹോദരരേ, നിങ്ങളുടെ ഒപ്പം കഠിനമായി യത്നിച്ചു നിങ്ങളെ നയിക്കുകയും പഠിപ്പിക്കുകയും ചെയ്യുന്നവരെയും ബഹുമാനിക്കണം. </span>
<span class='v H15_13' data-id='H15_13'><span class='v-num v-13'>13&nbsp;</span>ഏറെ സ്നേഹത്താല്‍ അവര്‍ ചെയ്യുന്ന പ്രവൃത്തികളെപ്രതി അവരെ ബഹുമാനിക്കുവിന്‍. പരസ്പരം സമാധാനത്തില്‍ പ്രവര്‍ത്തിക്കുക. </span>
<span class='v H15_14' data-id='H15_14'><span class='v-num v-14'>14&nbsp;</span>ജോലി ചെയ്യാത്തവരെ താക്കീതു ചെയ്യാന്‍ സഹോദരങ്ങളേ നിങ്ങളോടു ഞാന്‍ ആവശ്യപ്പെടുന്നു. ഭീരുക്കളെ പ്രോത്സാഹിപ്പിക്കുക. ബലഹീനരെ സഹായിക്കുക. എല്ലാവരോടും ക്ഷമ ഉള്ളവരാകുക. </span>
<span class='v H15_15' data-id='H15_15'><span class='v-num v-15'>15&nbsp;</span>ആര്‍ക്കും തിന്മയ്ക്കു പകരം തിന്മ ചെയ്യുകയില്ലെന്നു ഉറപ്പാക്കുക, എന്നാല്‍ തമ്മിലും എല്ലാവര്‍ക്കും എപ്പോഴും നന്മ ചെയ്യുക. </span></div>
<div class='p'>
<span class='v H15_16' data-id='H15_16'><span class='v-num v-16'>16&nbsp;</span>എപ്പോഴും സന്തോഷപൂരിതരാകുവിന്‍. </span>
<span class='v H15_17' data-id='H15_17'><span class='v-num v-17'>17&nbsp;</span>പ്രാര്‍ത്ഥിക്കുന്നത് ഒരിക്കലും നിര്‍ത്തരുത്. </span>
<span class='v H15_18' data-id='H15_18'><span class='v-num v-18'>18&nbsp;</span>എക്കാലവും ദൈവത്തിനു നന്ദി അര്‍പ്പിക്കുക. ഇതാണ് ദൈവം നിങ്ങളില്‍ നിന്ന് ക്രിസ്തുയേശുവില്‍ ആഗ്രഹിക്കുന്നത്. </span>
<span class='v H15_19' data-id='H15_19'><span class='v-num v-19'>19&nbsp;</span>പരിശുദ്ധാത്മാവിന്‍റെ പ്രവര്‍ത്തനം നിര്‍ത്തരുത്. </span>
<span class='v H15_20' data-id='H15_20'><span class='v-num v-20'>20&nbsp;</span>അപ്രധാനമായ ഒന്നെന്നപോലെ പ്രവചനത്തെ കാണരുത്. </span>
<span class='v H15_21' data-id='H15_21'><span class='v-num v-21'>21&nbsp;</span>എല്ലാം പരീക്ഷിച്ചറിഞ്ഞു നല്ലത് സൂക്ഷിക്കുവിന്‍. </span>
<span class='v H15_22' data-id='H15_22'><span class='v-num v-22'>22&nbsp;</span>എല്ലാ ദുഷ്ടതയില്‍ നിന്നും ഒഴിഞ്ഞു നില്‍ക്കുവിന്‍. </span></div>
<div class='p'>
<span class='v H15_23' data-id='H15_23'><span class='v-num v-23'>23&nbsp;</span>സമാധാനത്തിന്‍റെ ദൈവം നിങ്ങളെ ശുദ്ധമാക്കി പൂര്‍ണ്ണമായി അവന്‍റേതാക്കട്ടെ എന്നു ഞങ്ങള്‍ പ്രാര്‍ത്ഥിക്കുന്നു. നിങ്ങളെ പൂര്‍ണ്ണമായും നിങ്ങളുടെ ആത്മാവും ജീവനും ശരീരവും യാതൊരു കറയും കൂടാതെ നമ്മുടെ കര്‍ത്താവായ യേശുക്രിസ്തു വീണ്ടും വരുന്പോള്‍ സുരക്ഷിതവും നിഷ്കളങ്കവും ആയിരിക്കണമെന്ന് ഞങ്ങള്‍ പ്രാര്‍ത്ഥിക്കുന്നു. </span>
<span class='v H15_24' data-id='H15_24'><span class='v-num v-24'>24&nbsp;</span>നിങ്ങളെ വിളിക്കുന്നവന്‍ നിങ്ങള്‍ക്കായി അതു ചെയ്യും. നിങ്ങള്‍ക്കവനെ വിശ്വസിക്കാം. </span></div>
<div class='p'>
<span class='v H15_25' data-id='H15_25'><span class='v-num v-25'>25&nbsp;</span>സഹോദരരേ, ഞങ്ങള്‍ക്കായി പ്രാര്‍ത്ഥിക്കുവിന്‍. </span>
<span class='v H15_26' data-id='H15_26'><span class='v-num v-26'>26&nbsp;</span>നിങ്ങള്‍ കണ്ടുമുട്ടുന്പോള്‍ എല്ലാ സഹോദരരും ഒരു വിശുദ്ധചുംബനം നല്‍കട്ടെ. </span>
<span class='v H15_27' data-id='H15_27'><span class='v-num v-27'>27&nbsp;</span>കര്‍ത്താവിന്‍റെ അധികാരത്താല്‍, ഞാന്‍ നിങ്ങളോടു പറയുന്നു. എല്ലാ സഹോദരന്മാരും ഈ കത്തു വായിച്ചിരിക്കണം. </span>
<span class='v H15_28' data-id='H15_28'><span class='v-num v-28'>28&nbsp;</span>നമ്മുടെ കര്‍ത്താവായ യേശുക്രിസ്തുവിന്‍റെ കൃപ നിങ്ങളോടൊപ്പം ഉണ്ടാകട്ടെ. </span></div></div>
</body></html>
