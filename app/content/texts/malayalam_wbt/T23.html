<!DOCTYPE html>
<html><head>
<link href='../../../build/mobile.css' rel='stylesheet' />
<link href='haiola.css' rel='stylesheet' /><meta charset='UTF-8' /><title> :3</title></head><body dir="ltr">
<div class='chapter section T23 mal-wbtc MAL T2 Gentium' dir='ltr' data-id='T23' data-nextid='T24' data-previd='T22' lang='MAL'> 
<div class='s'>അവസാന നാളുകള്‍ </div>
<div class='c'>3</div>
<div class='p'>
<span class='v T23_1' data-id='T23_1'>
<span class='verse1 v-num v-1'>1&nbsp;</span>ഇതോര്‍ക്കുക, അവസാന നാളുകളില്‍ അനേകം കഷ്ടങ്ങള്‍ ഉണ്ടാകും. </span>
<span class='v T23_2' data-id='T23_2'><span class='v-num v-2'>2&nbsp;</span>ആ കാലത്ത് ജനം തങ്ങളെത്തന്നെയും പണത്തെയും മാത്രമേ സ്നേഹിക്കൂ, അവര്‍ അഹങ്കാരികളും പൊങ്ങച്ചക്കാരും ആകും. ആളുകള്‍ മറ്റാളുകള്‍ക്കെതിരെ മോശമായ കാര്യങ്ങള്‍ പറയും. ആള്‍ക്കാര്‍ തങ്ങളുടെ മാതാപിതാക്കളെ അനുസരിക്കുകയില്ല. ആള്‍ക്കാര്‍ നന്ദി കെട്ടവരാകും. അവര്‍ ദൈവം ആഗ്രഹിക്കുന്ന തരത്തിലുള്ള ആള്‍ക്കാരാകുകയില്ല. </span>
<span class='v T23_3' data-id='T23_3'><span class='v-num v-3'>3&nbsp;</span>ആള്‍ക്കാര്‍ക്ക് പരജനങ്ങളോട് സ്നേഹം കാണുകയില്ല. അവര്‍ അന്യരോട് ക്ഷമിക്കുവാന്‍ കൂട്ടാക്കാതിരിക്കുകയും അവരെക്കുറിച്ച് ചീത്തക്കാര്യങ്ങള്‍ സംസാരിക്കുകയും ചെയ്യും. ആള്‍ക്കാര്‍ സ്വയം നിയന്ത്രിക്കയില്ല. അവര്‍ മനുഷ്യത്വമില്ലാത്തവരും സദ്കാര്യങ്ങളെ എതിര്‍ക്കുന്നവരും ആയിരിക്കും. </span>
<span class='v T23_4' data-id='T23_4'><span class='v-num v-4'>4&nbsp;</span>അവസാന നാളുകളില്‍ ആളുകള്‍ തങ്ങളുടെ സുഹൃത്തുക്കള്‍ക്കെതിരെ തിരിയും. ചിന്തിക്കാതെ അവര്‍ വിഡ്ഢിത്തരങ്ങള്‍ ചെയ്യും. അവര്‍ അഹങ്കാരമുള്ളവരാകുകയും സുഖലോലുപത ഇഷ്ടപ്പെടുകയും ചെയ്യും. അവര്‍ ദൈവത്തെ സ്നേഹിക്കയില്ല. </span>
<span class='v T23_5' data-id='T23_5'><span class='v-num v-5'>5&nbsp;</span>അവര്‍ നമ്മുടെ മതത്തിന്‍റെ ബാഹ്യരൂപത്തില്‍ പിടിച്ചു നില്‍ക്കും. പക്ഷെ അതിന്‍റെ യഥാര്‍ത്ഥശക്തിയെ നിരാകരിക്കുകയും ചെയ്യും. തിമൊഥെയൊസേ, അത്തരക്കാരില്‍ നിന്നും അകന്നു മാറുക. </span></div>
<div class='p'>
<span class='v T23_6' data-id='T23_6'><span class='v-num v-6'>6&nbsp;</span>അക്കൂട്ടരില്‍ ചിലര്‍ അബലകളായ സ്ത്രീകളുടെ വീടുകളില്‍ പ്രവേശിച്ച് അവരെ പ്രാപിക്കും. ആ സ്ത്രീകള്‍ ആകമാനം പാപത്തില്‍ നിറഞ്ഞവരാണ്. ആ സ്ത്രീകള്‍ തങ്ങള്‍ നടപ്പാക്കാന്‍ ആഗ്രഹിക്കുന്ന പല ദുഷ്ടതയാല്‍ പാപത്തിലേക്കു നയിക്കപ്പെട്ടവരാണ്. </span>
<span class='v T23_7' data-id='T23_7'><span class='v-num v-7'>7&nbsp;</span>ആ സ്ത്രീകള്‍ പുതിയ ഉപദേശങ്ങള്‍ പഠിക്കാന്‍ എപ്പോഴും ശ്രമിക്കുമെങ്കിലും സത്യത്തെ പൂര്‍ണ്ണമായും ഉള്‍ക്കൊള്ളാന്‍ അവര്‍ക്ക് ഒരിക്കലും സാധിക്കയില്ല. </span>
<span class='v T23_8' data-id='T23_8'><span class='v-num v-8'>8&nbsp;</span>യന്നേസിനേയും യംബ്രേസിനേയും സ്മരിക്കുക. അവര്‍ മോശെക്ക് എതിരായിരുന്നു. ഈയാളുകള്‍ അവരെപ്പോലെയാണ്. അവരും സത്യത്തിന് എതിരാണ്. ധാരണാശക്തി നിഷേധിക്കപ്പെട്ടവരാണവര്‍. കലുഷിത ചിന്താഗതി ഉള്ളവരാണവര്‍. വിശ്വാസം പിന്തുടരുന്നതില്‍ അവര്‍ പരാജയപ്പെട്ടു. </span>
<span class='v T23_9' data-id='T23_9'><span class='v-num v-9'>9&nbsp;</span>എന്നാല്‍ തങ്ങള്‍ ചെയ്യുന്ന കാര്യങ്ങളില്‍ അവര്‍ വിജയ ശ്രീലാളിതരാകുകയില്ല. അവര്‍ വിഡ്ഢികളാണെന്ന് എല്ലാവരും കാണും. അതാണ് യന്നേസിനും യംബ്രേസിനും സംഭവിച്ചത്. </span></div>
<div class='s'>നിര്‍ദ്ദേശങ്ങള്‍- ഉപസംഹാരം </div>
<div class='p'>
<span class='v T23_10' data-id='T23_10'><span class='v-num v-10'>10&nbsp;</span>എന്നാല്‍ എന്നെക്കുറിച്ചുള്ളതെല്ലാം നിനക്കറിയാം. ഞാന്‍ പഠിപ്പിക്കുന്നതെന്താണെന്നും എന്‍റെ ജീവിത രീതിയും നിനക്കറിയാം. എന്‍റെ ജീവിതത്തിലെ ലക്ഷ്യം എന്താണെന്ന് നിനക്കറിയാം. എന്‍റെ വിശ്വാസവും ക്ഷമയും സ്നേഹവും സഹനവും പീഢനവും ക്ലേശവും എല്ലാം നിനക്കറിയാം. </span>
<span class='v T23_11' data-id='T23_11'><span class='v-num v-11'>11&nbsp;</span>അന്ത്യൊക്കയിലും ഇക്കൊന്യയിലും ലുസ്രയിലും എനിക്കു വന്നുപെട്ട കാര്യങ്ങളെക്കുറിച്ച് നിനക്കറിയാം. ആ സ്ഥലങ്ങളില്‍ ഞാനേറ്റ പീഢനങ്ങളെക്കുറിച്ചും ദുരിതങ്ങളെക്കുറിച്ചും നിനക്കറിയാം. എന്നാല്‍ കര്‍ത്താവ് എന്നെ ആ ക്ലേശങ്ങളില്‍ നിന്നെല്ലാം രക്ഷിച്ചു. </span>
<span class='v T23_12' data-id='T23_12'><span class='v-num v-12'>12&nbsp;</span>ക്രിസ്തുയേശുവില്‍ ദൈവേച്ഛാനുസരണം ജീവിക്കാനാഗ്രഹിക്കുന്ന ഏവനും പീഢിപ്പിക്കപ്പെടും. </span>
<span class='v T23_13' data-id='T23_13'><span class='v-num v-13'>13&nbsp;</span>ദുഷ്ടരും അന്യരെ വഞ്ചിക്കുന്നവരും മേലാല്‍ കൂടുതല്‍ ദോഷവാന്മാരാകും. അവര്‍ അന്യരെ വിഡ്ഢികളാക്കുമെങ്കിലും അവര്‍ തങ്ങളെത്തന്നെ വിഡ്ഢികളാക്കുകയാണ് ചെയ്യുന്നത്. അതേ സമയം അതുവഴി അവര്‍ തങ്ങളെത്തന്നെ വഞ്ചിക്കുകയും ചെയ്യും. </span></div>
<div class='p'>
<span class='v T23_14' data-id='T23_14'><span class='v-num v-14'>14&nbsp;</span>എന്നാല്‍ നീ ഗ്രഹിച്ച ഉപദേശങ്ങള്‍ തുടര്‍ന്ന് പിന്‍തുടരുക. ആ ഉപദേശങ്ങളത്രയും ശരിയാണെന്നു നിനക്കറിയാം. നിന്നെ ആ വക കാര്യങ്ങള്‍ പഠിപ്പിച്ച ആള്‍ക്കാരെ ആശ്രയിക്കാമെന്നും നിനക്കറിയാം. </span>
<span class='v T23_15' data-id='T23_15'><span class='v-num v-15'>15&nbsp;</span>കുട്ടിയായിരുന്നപ്പോള്‍ മുതല്‍ നീ തിരുവെഴുത്തുകള്‍ അറിഞ്ഞിരുന്നു. ആ തിരുവെഴുത്തുകള്‍ നിന്നെ വിവേകിയാക്കാന്‍ കെല്പുറ്റതാണ്. ആ പരിജ്ഞാനം യേശുക്രിസ്തുവിലുള്ള വിശ്വാസം വഴി മോക്ഷത്തിലേക്കു നയിക്കും. </span>
<span class='v T23_16' data-id='T23_16'><span class='v-num v-16'>16&nbsp;</span>എല്ലാ തിരുവെഴുത്തും ദൈവത്താല്‍ നല്‍കപ്പെട്ടതാണ്. എല്ലാ തിരുവെഴുത്തും പഠിപ്പിക്കുവാനും ജനങ്ങളുടെ ജീവിതത്തിലെ തെറ്റുകള്‍ എടുത്തു കാണിക്കുവാനും ഉപയോഗമുള്ളതാണ്. അത് തെറ്റുകളെ തിരുത്താനും ശരിയായി ജീവിക്കേണ്ടതെങ്ങനെയെന്നു കാണിക്കുവാനും ഉപയോഗപ്രദമാണ്. </span>
<span class='v T23_17' data-id='T23_17'><span class='v-num v-17'>17&nbsp;</span>തിരുവെഴുത്തുകള്‍ ഉപയോഗിച്ചുകൊണ്ട് ദൈവത്തെ ശുശ്രൂഷിക്കുന്നവന്‍ ഒരുക്കമുള്ളവനും എല്ലാ സല്‍പ്രവൃത്തികളും ചെയ്യുവാനാവശ്യമായ എല്ലാ കാര്യങ്ങളും ലഭിക്കുന്നവനും ആയിരിക്കും. </span></div></div>
</body></html>
