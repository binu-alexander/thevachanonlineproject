<!DOCTYPE html>
<html><head>
<link href='../../../build/mobile.css' rel='stylesheet' />
<link href='haiola.css' rel='stylesheet' /><meta charset='UTF-8' /><title> തെസ്സലൊനീക്യര്‍ക്ക് എഴുതിയ ഒന്നാം ലേഖനം:4</title></head><body dir="ltr">
<div class='chapter section H14 mal-wbtc MAL H1 Gentium' dir='ltr' data-id='H14' data-nextid='H15' data-previd='H13' lang='MAL'> 
<div class='s'>ദൈവത്തിനു പ്രസാദമുള്ള ജീവിതം </div>
<div class='c'>4</div>
<div class='p'>
<span class='v H14_1' data-id='H14_1'>
<span class='verse1 v-num v-1'>1&nbsp;</span>സഹോദരരേ, ദൈവത്തെ പ്രീതിപ്പെടുത്തുന്ന ജീവിതരീതിയെക്കുറിച്ച് നേരത്തെ ഞങ്ങള്‍ നിങ്ങളോടു പറഞ്ഞിരുന്നു. നിങ്ങള്‍ അങ്ങനെ ജീവിക്കുകയും ചെയ്യുന്നു. നിങ്ങളുടെ ജീവിതം കൂടുതല്‍ കൂടുതല്‍ മെച്ചപ്പെടുന്നതിനു ഞങ്ങള്‍ കര്‍ത്താവായ യേശുവില്‍ നിങ്ങളെ പ്രോത്സാഹിപ്പിക്കയും ആവശ്യപ്പെടുകയും ചെയ്യുന്നു. </span>
<span class='v H14_2' data-id='H14_2'><span class='v-num v-2'>2&nbsp;</span>ഞങ്ങള്‍ ചെയ്യുവാനാവശ്യപ്പെട്ട കാര്യങ്ങള്‍ നിങ്ങള്‍ക്ക് അറിയാം. ആ കാര്യങ്ങളത്രയും നിങ്ങളോട് പറഞ്ഞത് കര്‍ത്താവായ യേശുവിന്‍റെ അധികാരത്തിലാണ്. </span>
<span class='v H14_3' data-id='H14_3'><span class='v-num v-3'>3&nbsp;</span>ലൈംഗികപാപങ്ങളില്‍ നിന്നകന്ന് ശുദ്ധജീവിതം നയിക്കണമെന്ന് ദൈവം ആഗ്രഹിക്കുന്നു. </span>
<span class='v H14_4' data-id='H14_4'><span class='v-num v-4'>4&nbsp;</span>നിങ്ങളോരോരുത്തരും ആത്മനിയന്ത്രണമുള്ളവരാകണമെന്ന് ദൈവം ആഗ്രഹിക്കുന്നു. ദൈവത്തെ മഹത്വപ്പെടുത്തുന്ന രീതിയില്‍ നിങ്ങളുടെ ശരീരത്തെ വിനിയോഗിക്കുവിന്‍.<span class='note'><span class='key'>*</span><span class='text'> “ദൈവത്തെ … വിനിയോഗിക്കുവിന്‍” അല്ലെങ്കില്‍, നിങ്ങളോരോരുത്തരും വിശുദ്ധവും ദൈവത്തെ മഹത്വപ്പെടുത്തുന്നതുമായ രീതിയില്‍ സ്വന്ത ഭാര്യയോടൊപ്പം മാത്രം ജീവിക്കുവാന്‍ പഠിക്കണമെന്ന് ദൈവം ആഗ്രഹിക്കുന്നു.</span></span> </span>
<span class='v H14_5' data-id='H14_5'><span class='v-num v-5'>5&nbsp;</span>ദൈവത്തെ അറിയാത്തവര്‍ തങ്ങളുടെ ശരീരത്തെ ലൈംഗിക പാപങ്ങള്‍ക്ക് ഇരയാക്കുന്നു. അതു ചെയ്യരുത്. </span>
<span class='v H14_6' data-id='H14_6'><span class='v-num v-6'>6&nbsp;</span>നിങ്ങളിലാരും ക്രിസ്തുവിലെ നിങ്ങളുടെ സഹോദരനോട് ഇത്തരം തിന്മ ചെയ്യുകയോ വഞ്ചിക്കുകയോ ചെയ്യാതിരിക്കട്ടെ. ഇത്തരം പ്രവൃത്തികളെ കര്‍ത്താവ് ശിക്ഷിക്കും എന്ന് ഞങ്ങള്‍ നിങ്ങളെ നേരത്തെ താക്കീതു ചെയ്തു പറഞ്ഞിട്ടുണ്ട്. </span>
<span class='v H14_7' data-id='H14_7'><span class='v-num v-7'>7&nbsp;</span>പാപത്തില്‍ ജീവിക്കാതെ ശുദ്ധരായി ജീവിക്കാന്‍ ദൈവം നമ്മെ വിളിച്ചിരിക്കുന്നു. </span>
<span class='v H14_8' data-id='H14_8'><span class='v-num v-8'>8&nbsp;</span>അതിനാല്‍ ഈ ഉപദേശങ്ങളെ അനുസരിക്കാന്‍ വിസ്സമ്മതിക്കുന്നവന്‍ മനുഷ്യനെയല്ല ദൈവത്തെയാണ് അനുസരി ക്കാതിരിക്കുന്നത്. ദൈവമാണ് തന്‍റെ പരിശുദ്ധാത്മാവിനെ നിങ്ങള്‍ക്കു നല്‍കിയത്. </span></div>
<div class='p'>
<span class='v H14_9' data-id='H14_9'><span class='v-num v-9'>9&nbsp;</span>ക്രിസ്തുവിലുള്ള സഹോദരീ സഹോദരങ്ങളോട് സ്നേഹം ഉണ്ടായിരിക്കേണ്ടതിനെപ്പറ്റി ഞങ്ങള്‍ ഇനി പറയേണ്ട ആവശ്യം ഇല്ല. നിങ്ങള്‍ പരസ്പരം സ്നേഹിക്കണം എന്ന്, നേരത്തേതന്നെ ദൈവം പഠിപ്പിച്ചിട്ടുണ്ട്. </span>
<span class='v H14_10' data-id='H14_10'><span class='v-num v-10'>10&nbsp;</span>സത്യത്തില്‍ മക്കെദൊന്യ മുഴുവനുമുള്ള സഹോദരീസഹോദന്മാരേ നിങ്ങള്‍ സ്നേഹിക്കുന്നുമുണ്ട്. അവരെ കൂടുതല്‍ കൂടുതല്‍ സ്നേഹിക്കാന്‍ ഞങ്ങള്‍ നിങ്ങളെ പ്രോത്സാഹിപ്പിക്കുന്നു. </span></div>
<div class='p'>
<span class='v H14_11' data-id='H14_11'><span class='v-num v-11'>11&nbsp;</span>സമാധാനജീവിതം നയിക്കാന്‍ ആവുന്നതു ശ്രമിക്കുക. നിങ്ങളുടെ സ്വന്തം ചുമതലകള്‍ ചെയ്യുവിന്‍. നിങ്ങളുടെ ജീവിത സന്ധാരണത്തിനു വേണ്ടി വേല ചെയ്യുക. ഇതൊക്കെ ഞങ്ങള്‍ നിങ്ങളോട് നേരത്തേ പറഞ്ഞിട്ടുണ്ട്. </span>
<span class='v H14_12' data-id='H14_12'><span class='v-num v-12'>12&nbsp;</span>നിങ്ങളിതൊക്കെ ചെയ്യുകയാണെങ്കില്‍ അവിശ്വാസികള്‍ നിങ്ങളുടെ ജീവിതരീതിയെക്കുറിച്ച് ബഹുമാനമുള്ളവരാകും. നിങ്ങള്‍ക്കാവശ്യമുള്ള കാര്യത്തിനായി ആരേയും ആശ്രയിക്കേണ്ടി വരില്ല. </span></div>
<div class='s'>കര്‍ത്താവിന്‍റെ വരവ് </div>
<div class='p'>
<span class='v H14_13' data-id='H14_13'><span class='v-num v-13'>13&nbsp;</span>സഹോദരരേ, മരിച്ചവരെപ്പറ്റി നിങ്ങള്‍ അറിയണം എന്നു ഞങ്ങള്‍ ആഗ്രഹിക്കുന്നു. പ്രത്യാശയില്ലാത്തവരെപ്പോലെ നിങ്ങള്‍ ദുഃഖിതരാകരുതെന്നു ഞങ്ങള്‍ ആഗ്രഹിക്കുന്നു. </span>
<span class='v H14_14' data-id='H14_14'><span class='v-num v-14'>14&nbsp;</span>ക്രിസ്തു മരിച്ചിട്ട് ഉത്ഥാനം ചെയ്തുവെന്ന് നമ്മള്‍ വിശ്വസിക്കുന്നു. അതുകൊണ്ട് അവനില്‍ വിശ്വസിച്ച് മരിച്ചവരെ ദൈവം യേശുവിനൊപ്പം കൊണ്ടുവരുമെന്ന് ഞങ്ങള്‍ വിശ്വസിക്കുന്നു. </span></div>
<div class='p'>
<span class='v H14_15' data-id='H14_15'><span class='v-num v-15'>15&nbsp;</span>കര്‍ത്താവിന്‍റെ സ്വന്തം സന്ദേശമാണ് ഞങ്ങള്‍ ഇപ്പോള്‍ പറയുന്നത്. ഇപ്പോള്‍ ജീവിച്ചിരിക്കുന്ന നമ്മള്‍ കര്‍ത്താവ് വീണ്ടും വരുന്പോഴും ജീവിച്ചിരുന്നേക്കാം. അപ്പോള്‍ ജീവിച്ചിരിക്കുന്നവര്‍ കര്‍ത്താവിനോടു കൂടെ ആയിരിക്കും. എന്നാല്‍ മരിച്ചവര്‍ക്ക് മുന്പാകയില്ല. </span>
<span class='v H14_16' data-id='H14_16'><span class='v-num v-16'>16&nbsp;</span>ഉച്ചത്തിലുള്ള ആജ്ഞയോടും പ്രധാന ദൂതന്‍റെ<span class='note'><span class='key'>†</span><span class='text'> പ്രധാനദൂതന്‍ ദൈവത്തിന്‍റെ ദൂതന്മാരുടെ നായകന്‍.</span></span> ശബ്ദത്തോടും ദൈവത്തിന്‍റെ കാഹളനാദത്തോടും കൂടി കര്‍ത്താവ് തന്നെ സ്വര്‍ഗ്ഗത്തില്‍ നിന്നിറങ്ങിവരും. അപ്പോള്‍ ക്രിസ്തുവില്‍ മരിച്ചവര്‍ ആദ്യം ഉയിര്‍ക്കപ്പെടും. </span>
<span class='v H14_17' data-id='H14_17'><span class='v-num v-17'>17&nbsp;</span>അതിനുശേഷം അപ്പോഴും ജീവിച്ചിരിക്കുന്നവരായ നാം മരിച്ചവരില്‍നിന്ന് ഇയിര്‍ത്തെഴുന്നറ്റവരോടൊപ്പം ഒന്നിക്കും. മേഘങ്ങളിലേക്ക് നാം എടുക്കപ്പെടുകയും ആകാശത്ത് നമ്മുടെ കര്‍ത്താവിനെ കണ്ടുമുട്ടുകയും ചെയ്യും. പിന്നെ എന്നും നാം കര്‍ത്താവിനോടു കൂടെയായിരിക്കും. </span>
<span class='v H14_18' data-id='H14_18'><span class='v-num v-18'>18&nbsp;</span>അതുകൊണ്ട് ഈ വാക്കുകളാല്‍ പരസ്പരം സമാശ്വസിപ്പിക്കുവിന്‍. </span></div></div>
</body></html>
