<!DOCTYPE html>
<html><head>
<link href='../../../build/mobile.css' rel='stylesheet' />
<link href='haiola.css' rel='stylesheet' /><meta charset='UTF-8' /><title> ലൂക്കൊസ്:12</title></head><body dir="ltr">
<div class='chapter section LK12 mal-wbtc MAL LK Gentium' dir='ltr' data-id='LK12' data-nextid='LK13' data-previd='LK11' lang='MAL'> 
<div class='s'>പരീശന്മാരെപ്പോലെയാകരുത് </div>
<div class='c'>12</div>
<div class='p'>
<span class='v LK12_1' data-id='LK12_1'>
<span class='verse1 v-num v-1'>1&nbsp;</span>ഇതിനിടയില്‍ വലിയൊരു പുരുഷാരം അവിടെ തടിച്ചുകൂടി. പരസ്പരം ചവിട്ടിമെതിക്കുംവിധം അവര്‍ തിക്കിത്തിരക്കി. അവരോടു സംസാരിക്കുംമുന്പ് യേശു തന്‍റെ ശിഷ്യന്മാരോടു പറഞ്ഞു, “പരീശന്മാരുടെ പുളിമാവിനെതിരെ ജാഗ്രത പുലര്‍ത്തുക. അവര്‍ കപടഭക്തിക്കാരാണെന്നാണു ഞാന്‍ പറഞ്ഞതിനര്‍ത്ഥം. </span>
<span class='v LK12_2' data-id='LK12_2'><span class='v-num v-2'>2&nbsp;</span>മറഞ്ഞിരിക്കുന്നതെല്ലാം വെളിപ്പെടും. രഹസ്യങ്ങളെല്ലാം പരസ്യങ്ങളാകും. </span>
<span class='v LK12_3' data-id='LK12_3'><span class='v-num v-3'>3&nbsp;</span>ഇരുട്ടത്തു നിങ്ങള്‍ പറഞ്ഞവയെല്ലാം വെളിച്ചത്തു കേള്‍ക്കും. രഹസ്യമുറിയിലിരുന്നു നിങ്ങള്‍ മന്ത്രിച്ചതെല്ലാം പുരപ്പുറത്തു നിന്ന് വിളിച്ചു പറയപ്പെടും.” </span></div>
<div class='s'>ദൈവത്തെ മാത്രം ഭയക്കുക </div>
<div class='r'>(മത്താ. 10:28-31) </div>
<div class='p'>
<span class='v LK12_4' data-id='LK12_4'><span class='v-num v-4'>4&nbsp;</span>അനന്തരം യേശു അവരോടു പറഞ്ഞു, “എന്‍റെ സുഹൃത്തുക്കളേ, ഞാന്‍ നിങ്ങളോടു പറയുന്നു, മനുഷ്യരെ ഭയപ്പെടരുത്. മനുഷ്യര്‍ക്ക് ശരീരത്തെ വധിക്കാനേ കഴിയൂ. അതിനപ്പുറം നിങ്ങളെ ഉപദ്രവിക്കാനാവില്ല. </span>
<span class='v LK12_5' data-id='LK12_5'><span class='v-num v-5'>5&nbsp;</span>ഭയക്കേണ്ട ആളെ ഞാന്‍ നിങ്ങള്‍ക്കു കാട്ടിത്തരാം. നിങ്ങളെ കൊല്ലാനും തുടര്‍ന്നു നരകത്തിലേക്കെറിയാനും ശക്തിയുള്ള ദൈവത്തെ മാത്രം ഭയപ്പെടുക. അതെ, അവനെ മാത്രമേ, നിങ്ങള്‍ പേടിക്കേണ്ടതായുള്ളൂ. </span></div>
<div class='p'>
<span class='v LK12_6' data-id='LK12_6'><span class='v-num v-6'>6&nbsp;</span>“അഞ്ചു പക്ഷികളെ വിറ്റത് വെറും രണ്ടു നാണയങ്ങള്‍ക്കല്ലേ? പക്ഷേ ദൈവം അതൊന്നും മറക്കില്ല. </span>
<span class='v LK12_7' data-id='LK12_7'><span class='v-num v-7'>7&nbsp;</span>അതെ, നിങ്ങളുടെ തലയില്‍ എത്ര മുടിയുണ്ടെന്നുവരെ ദൈവത്തിനറിയാം. ഭയക്കാതിരിക്കൂ! നിങ്ങള്‍ക്ക് അനേകം പക്ഷികളേക്കാള്‍ വളരെ വിലയുണ്ട്. </span></div>
<div class='s'>യേശുവിനെപ്പറ്റി ലജ്ജിക്കരുത് </div>
<div class='r'>(മത്താ. 10:32-33; 12:32; 10:19-20) </div>
<div class='p'>
<span class='v LK12_8' data-id='LK12_8'><span class='v-num v-8'>8&nbsp;</span>“ഞാന്‍ നിങ്ങളോടു പറയുന്നു, ആരെങ്കിലുമൊരാള്‍ ആളുകളുടെ മുന്പില്‍ നില്‍ക്കുകയും എന്നിലുള്ള വിശ്വാസം ഏറ്റുപറയുകയും ചെയ്താല്‍ ഞാന്‍<span class='note'><span class='key'>*</span><span class='text'> ഞാന്‍ “മനുഷ്യപുത്രന്‍” (യേശു) എന്നര്‍ത്ഥം.</span></span> പറയും അയാള്‍ എന്‍റേതാണെന്ന്. ഞാനിതു ദൈവത്തിന്‍റെ ദൂതന്മാരോടും പറയും. </span>
<span class='v LK12_9' data-id='LK12_9'><span class='v-num v-9'>9&nbsp;</span>പക്ഷേ മറ്റുള്ളവരുടെ മുന്പില്‍ എന്നില്‍ വിശ്വസിക്കുന്നില്ലെന്നു പറഞ്ഞാല്‍ അവന്‍ എന്‍റേതല്ലെന്ന് ഞാനും പറയും. ഇതു ഞാന്‍ ദൈവത്തിന്‍റെ ദൂതന്മാരോടും പറയും. </span></div>
<div class='p'>
<span class='v LK12_10' data-id='LK12_10'><span class='v-num v-10'>10&nbsp;</span>“മനുഷ്യപുത്രന് എതിരായെന്തെങ്കിലും പറയുന്നവന്‍ ക്ഷമിക്കപ്പെട്ടേക്കാം. എന്നാല്‍ പരിശുദ്ധാത്മാവിനെ എതിര്‍ത്തു സംസാരിക്കുന്നവന്‍ ക്ഷമിക്കപ്പെടുകയില്ല. </span></div>
<div class='p'>
<span class='v LK12_11' data-id='LK12_11'><span class='v-num v-11'>11&nbsp;</span>“നിങ്ങളെ ചിലര്‍ യെഹൂദപ്പള്ളിയിലേക്കു കൊണ്ടുവന്ന് നേതാക്കളുടെയും മറ്റു പ്രമാണിമാരുടെയും മുന്പില്‍ നിര്‍ത്തുന്പോള്‍ നിങ്ങളുടെ ന്യായസമര്‍ത്ഥനത്തിനായി എങ്ങനെ എന്തു പറയുമെന്നോര്‍ത്തു വിഷമിക്കേണ്ട. </span>
<span class='v LK12_12' data-id='LK12_12'><span class='v-num v-12'>12&nbsp;</span>ആ സമയം നിങ്ങള്‍ പറയേണ്ടതെന്തെന്ന് പരിശുദ്ധാത്മാവ് നിങ്ങളെ പഠിപ്പിക്കും.” </span></div>
<div class='s'>സ്വാര്‍ത്ഥത പാടില്ലെന്ന് യേശു </div>
<div class='p'>
<span class='v LK12_13' data-id='LK12_13'><span class='v-num v-13'>13&nbsp;</span>ആള്‍ക്കൂട്ടത്തിലൊരാള്‍ യേശുവിനോടു പറഞ്ഞു, “ഗുരോ, ഞങ്ങളുടെ അപ്പന്‍ മരിച്ചു. അദ്ദേഹത്തിന്‍റെ സ്വത്തു പങ്കുവയ്ക്കാന്‍ എന്‍റെ സഹോദരനോടു പറഞ്ഞാലും.” </span></div>
<div class='p'>
<span class='v LK12_14' data-id='LK12_14'><span class='v-num v-14'>14&nbsp;</span>പക്ഷേ യേശു അയാളോടു പറഞ്ഞു, “ആരു പറഞ്ഞു, ഞാന്‍ നിങ്ങള്‍ക്കിടയില്‍ വിധി കല്പിക്കണമെന്ന്? നിങ്ങള്‍ക്കിടയില്‍ സ്വത്തു വിഭജിക്കാന്‍ ഞാനാരാണ്?” </span>
<span class='v LK12_15' data-id='LK12_15'><span class='v-num v-15'>15&nbsp;</span>അനന്തരം യേശു അവരോടു പറഞ്ഞു, “എല്ലാ സ്വാര്‍ത്ഥതക്കെതിരായും ജാഗ്രത പുലര്‍ത്തുക. ആര്‍ക്കും തങ്ങളുടെ അനേകം സ്വത്തില്‍നിന്നും ജീവിതം ലഭിക്കില്ല.” </span></div>
<div class='p'>
<span class='v LK12_16' data-id='LK12_16'><span class='v-num v-16'>16&nbsp;</span>പിന്നീട് യേശു ഈ കഥ പറഞ്ഞു, “കുറെ ഭൂമി സ്വന്തമായുള്ള ഒരു ധനികനുണ്ടായിരുന്നു. അയാളുടെ ഭൂമിയില്‍ നല്ല വിളവുണ്ടായി. </span>
<span class='v LK12_17' data-id='LK12_17'><span class='v-num v-17'>17&nbsp;</span>അയാള്‍ ആലോചിച്ചു, ‘ഞാനെന്തു ചെയ്യും? വിളവു സൂക്ഷിക്കാനിടമില്ല. </span></div>
<div class='p'>
<span class='v LK12_18' data-id='LK12_18'><span class='v-num v-18'>18&nbsp;</span>“ഞാനെന്തു ചെയ്യണമെന്നെനിക്കറിയാം. പത്തായം പൊളിച്ച് വലിയ പത്തായങ്ങള്‍ നിര്‍മ്മിക്കണം. ഗോതന്പും മറ്റു നല്ല സാധനങ്ങളും അതില്‍ നിറയ്ക്കും. </span>
<span class='v LK12_19' data-id='LK12_19'><span class='v-num v-19'>19&nbsp;</span>എന്നിട്ടെനിക്ക് എന്നോടു തന്നെ പറയാം. എന്‍റെ എല്ലാ നല്ല സാധനങ്ങളും ഞാന്‍ ശേഖരിച്ചു എന്ന്. വരും വര്‍ഷങ്ങളിലേക്ക് വേണ്ടുവോളം ഞാന്‍ ശേഖരിച്ചു. പിന്നെ എല്ലാം ലഘുവായി എടുത്തു തിന്നും കുടിച്ചും ജീവിതം ആസ്വദിക്കാം.’ </span></div>
<div class='p'>
<span class='v LK12_20' data-id='LK12_20'><span class='v-num v-20'>20&nbsp;</span>“പക്ഷേ ദൈവം അയാളോടു പറഞ്ഞു, ‘മൂഢാ, ഇന്നു രാത്രിയില്‍ നീ മരിക്കും. നിനക്കായി നീ ഒരുക്കിയ ഈ സാധനങ്ങള്‍ കൊണ്ടെന്തു ഫലം. അവ ആര്‍ക്കു ലഭിക്കും?’ </span></div>
<div class='p'>
<span class='v LK12_21' data-id='LK12_21'><span class='v-num v-21'>21&nbsp;</span>“ഇതാണ് സ്വന്ത ആവശ്യത്തിനു സന്പാദിക്കുന്നവന്‍റെ ഗതി. ദൈവത്തിന് അയാള്‍ ധനികനല്ല.” </span></div>
<div class='s'>ദൈവരാജ്യം ആദ്യം </div>
<div class='r'>(മത്താ. 6:25-34; 19-21) </div>
<div class='p'>
<span class='v LK12_22' data-id='LK12_22'><span class='v-num v-22'>22&nbsp;</span>യേശു തന്‍റെ ശിഷ്യന്മാരോട് പറഞ്ഞു, “അതിനാല്‍ ഞാന്‍ നിങ്ങളോടു പറയുന്നു, നിങ്ങളുടെ ഭക്ഷണത്തെച്ചൊല്ലി വിഷമിക്കാതിരിക്കുക. നിങ്ങളുടെ ശരീരത്തിനു വേണ്ട വസ്ത്രത്തെയോര്‍ത്തും വിഷമിക്കരുത്. </span>
<span class='v LK12_23' data-id='LK12_23'><span class='v-num v-23'>23&nbsp;</span>ജീവിതം ഭക്ഷണത്തെക്കാള്‍ വലിയതാണ്. ശരീരം വസ്ത്രത്തെക്കാളും. </span>
<span class='v LK12_24' data-id='LK12_24'><span class='v-num v-24'>24&nbsp;</span>പക്ഷികളെ നോക്കൂ, അവ വിതയ്ക്കുന്നില്ല. കൊയ്യുന്നുമില്ല. പക്ഷികള്‍ പുരകളിലോ പത്തായങ്ങളിലോ ആഹാരം ശേഖരിക്കുന്നുമില്ല. പക്ഷേ ദൈവം അവയെ സംരക്ഷിക്കുന്നു. നിങ്ങള്‍ പക്ഷികളെക്കാള്‍ പലമടങ്ങു വിലയുള്ളവരാണ്. </span>
<span class='v LK12_25' data-id='LK12_25'><span class='v-num v-25'>25&nbsp;</span>ഇതെച്ചൊല്ലി ചിന്തിച്ചു വ്യാകുലപ്പെട്ട് ആരും ആയുസ്സിലെ ഒരു ദിവസം പോലും കൂട്ടുന്നില്ല. </span>
<span class='v LK12_26' data-id='LK12_26'><span class='v-num v-26'>26&nbsp;</span>ചെറിയ കാര്യങ്ങളെക്കുറിച്ചു നിങ്ങള്‍ക്കു ഒന്നും ചെയ്യാന്‍ കഴിയാതിരിക്കെ വലിയ കാര്യങ്ങളെയോര്‍ത്ത് വേവലാതിപ്പെടുന്നതെന്തിന്? </span></div>
<div class='p'>
<span class='v LK12_27' data-id='LK12_27'><span class='v-num v-27'>27&nbsp;</span>“കാട്ടുപൂക്കളെ നോക്കൂ, അവര്‍ തങ്ങള്‍ക്കായി ജോലി ചെയ്യുകയോ വസ്ത്രമുണ്ടാക്കുകയോ ഇല്ല. പക്ഷേ ഞാന്‍ നിങ്ങളോടു പറയുന്നു, മഹാനും ധനികനുമായ ശലോമോനുപോലും ഈ പൂക്കളില്‍ ഒന്നിനെപ്പോലെ മനോഹരമായി അണിഞ്ഞൊരുങ്ങാനാവില്ല. </span>
<span class='v LK12_28' data-id='LK12_28'><span class='v-num v-28'>28&nbsp;</span>മൈതാനത്തെ പുല്ലുകളെ ദൈവം ഇങ്ങനെ അണിയിച്ചൊരുക്കുന്നു. ഇന്നു ജീവിക്കുന്ന ആ പുല്ലുകള്‍ ഇന്നും നാളെയും തീയിലെറിയപ്പെട്ടേക്കാം. അതിനാല്‍ അല്പവിശ്വാസികളെ ദൈവം നിങ്ങളെ അതിലും നന്നായി അണിയിച്ചൊരുക്കും. </span></div>
<div class='p'>
<span class='v LK12_29' data-id='LK12_29'><span class='v-num v-29'>29&nbsp;</span>“അതിനാല്‍ എപ്പോഴും എന്തു തിന്നും എന്തു കുടിക്കും എന്നതിനെപ്പറ്റി ആലോചിക്കാതിരിക്കുക. അതിനെപ്പറ്റി ദുഃഖിക്കാതിരിക്കുക. </span>
<span class='v LK12_30' data-id='LK12_30'><span class='v-num v-30'>30&nbsp;</span>ലോകത്തിലെ എല്ലാ മനുഷ്യരും അതെല്ലാം കിട്ടാനാഗ്രഹിക്കുന്നു. നിങ്ങളുടെ പിതാവായ ദൈവത്തിനറിയാം നിങ്ങള്‍ക്കെന്താണു വേണ്ടതെന്ന്. </span>
<span class='v LK12_31' data-id='LK12_31'><span class='v-num v-31'>31&nbsp;</span>നിങ്ങള്‍ സ്വര്‍ഗ്ഗരാജ്യം അന്വേഷിക്കുവിന്‍. എങ്കില്‍ നിങ്ങള്‍ക്കിതെല്ലാം നല്‍കപ്പെടും. </span></div>
<div class='s'>പണത്തില്‍ വിശ്വസിക്കരുത് </div>
<div class='p'>
<span class='v LK12_32' data-id='LK12_32'><span class='v-num v-32'>32&nbsp;</span>“ചെറിയ കൂട്ടമേ, ഭയക്കരുത്. നിങ്ങളുടെ പിതാവ് രാജ്യം നിങ്ങള്‍ക്കു നല്‍കാന്‍ തീരുമാനിച്ചിരിക്കുന്നു, </span>
<span class='v LK12_33' data-id='LK12_33'><span class='v-num v-33'>33&nbsp;</span>നിങ്ങള്‍ക്കുള്ളതെല്ലാം വിറ്റ് പണം ഭിക്ഷ നല്‍കുക. ഈ ലോകത്തിന്‍റെ സന്പത്ത് നിലനില്‍ക്കില്ല. നിലനില്‍ക്കുന്ന സന്പത്തു നേടൂ. സ്വര്‍ഗ്ഗത്തിലെ നിധി നേടൂ. അത് എക്കാലവും നിലനില്‍ക്കും. സ്വര്‍ഗ്ഗത്തിലെ നിങ്ങളുടെ സന്പത്ത് കള്ളന്‍ കവരുകയില്ല. പുഴുക്കള്‍ നശിപ്പിക്കുകയില്ല. </span>
<span class='v LK12_34' data-id='LK12_34'><span class='v-num v-34'>34&nbsp;</span>നിങ്ങളുടെ നിക്ഷേപത്തോടൊപ്പമാകും നിങ്ങളുടെ ഹൃദയവും.” </span></div>
<div class='s'>തയ്യാറായിരിക്കുക </div>
<div class='r'>(മത്താ. 24:42-44) </div>
<div class='p'>
<span class='v LK12_35' data-id='LK12_35'><span class='v-num v-35'>35&nbsp;</span>“തയ്യാറായിരിക്കുക. പൂര്‍ണ്ണമായും വസ്ത്രം ധരിച്ചു നിങ്ങളുടെ വിളക്കു കൊളുത്തി ദാസന്മാരെപ്പോലെ നില്‍ക്കുക. </span>
<span class='v LK12_36' data-id='LK12_36'><span class='v-num v-36'>36&nbsp;</span>വിവാഹവിരുന്നു കഴിഞ്ഞുവരുന്ന യജമാനന്‍റെ വരവും കാത്തിരിക്കുന്ന ദാസന്മാരെപ്പോലെ. യജമാനന്‍ വന്നു വാതിലില്‍ മുട്ടും. അപ്പോള്‍ ദാസന്‍ അയാള്‍ക്കായി വാതില്‍ തുറന്നു കൊടുക്കണം. </span>
<span class='v LK12_37' data-id='LK12_37'><span class='v-num v-37'>37&nbsp;</span>അങ്ങനെയുള്ള ദാസര്‍ അനുഗ്രഹീതരാണ്. എന്തെന്നാല്‍ അവന്‍ യജമാനനുവേണ്ടി കാത്തിരിക്കുന്നു. ഞാന്‍ നിങ്ങളോടു സത്യമായി പറയട്ടെ, യജമാനന്‍ തന്നെ ചിലപ്പോള്‍ സേവനത്തിന്‍റെ വസ്ത്രം ധരിച്ചു ദാസന്മാര്‍ക്കു വിളന്പിക്കൊടുക്കും. </span>
<span class='v LK12_38' data-id='LK12_38'><span class='v-num v-38'>38&nbsp;</span>അയാള്‍ അര്‍ദ്ധരാത്രിക്കോ അതിലും വൈകിയോ വരുന്പോഴും കാത്തിരിക്കുന്നത് യജമാനന്‍ കാണുന്പോള്‍ ദാസന്മാര്‍ അനുഗ്രഹീതര്‍. </span></div>
<div class='p'>
<span class='v LK12_39' data-id='LK12_39'><span class='v-num v-39'>39&nbsp;</span>“ഇതോര്‍ക്കുക, കള്ളനെപ്പോള്‍ വരുമെന്ന് വീട്ടുടമ അറിഞ്ഞെങ്കില്‍ അയാള്‍ കള്ളനെ വീടു തുരന്നു കയറാന്‍ വിടില്ല. </span>
<span class='v LK12_40' data-id='LK12_40'><span class='v-num v-40'>40&nbsp;</span>അതിനാല്‍ നിങ്ങളും തയ്യാറായിരിക്കുക. മനുഷ്യപുത്രന്‍ അപ്രതീക്ഷിതമായാകും കടന്നു വരിക.” </span></div>
<div class='s'>ആരാണു വിശ്വസ്ത സേവകന്‍ </div>
<div class='r'>(മത്താ. 24:45-51) </div>
<div class='p'>
<span class='v LK12_41' data-id='LK12_41'><span class='v-num v-41'>41&nbsp;</span>പത്രൊസ് ചോദിച്ചു, “കര്‍ത്താവേ, നീ ഈ കഥ പറഞ്ഞതു ഞങ്ങള്‍ക്കു വേണ്ടിയോ എല്ലാവര്‍ക്കും വേണ്ടിയോ?” </span></div>
<div class='p'>
<span class='v LK12_42' data-id='LK12_42'><span class='v-num v-42'>42&nbsp;</span>കര്‍ത്താവ് പറഞ്ഞു, “ആരാണ് വിവേകിയായ ദാസന്‍? മറ്റു ദാസന്മാര്‍ക്കു യഥാസമയം ഭക്ഷണം നല്‍കുവാന്‍ യജമാനന്‍ വിശ്വസ്തനായ ഒരു ദാസനെ തിരഞ്ഞെടുക്കും. അതിനു തിരഞ്ഞെടുക്കപ്പെടുന്നവനാര്? </span>
<span class='v LK12_43' data-id='LK12_43'><span class='v-num v-43'>43&nbsp;</span>യജമാനന്‍ വരുന്പോള്‍ തന്നെ ഏല്പിച്ച ജോലി ചെയ്യുന്നത് അയാള്‍ കാണുന്നതു ദാസനു സന്തോഷം. </span>
<span class='v LK12_44' data-id='LK12_44'><span class='v-num v-44'>44&nbsp;</span>ഞാന്‍ നിങ്ങളോടു സത്യമായി പറയട്ടെ, യജമാനന്‍ അയാള്‍ക്കുള്ളതെല്ലാം നോക്കാന്‍ ആ ദാസനെ തിരഞ്ഞെടുക്കും. </span></div>
<div class='p'>
<span class='v LK12_45' data-id='LK12_45'><span class='v-num v-45'>45&nbsp;</span>“എന്നാല്‍ യജമാനന്‍ ഉടനെയെങ്ങും വരില്ല എന്നതുകൊണ്ട് അവന്‍ ദുഷിച്ചു പെരുമാറാന്‍ തുടങ്ങിയാലെന്തു സംഭവിക്കും? അവന്‍ മറ്റു ദാസരെ ആണ്‍പെണ്‍ ഭേദമില്ലാതെ പ്രഹരിക്കുകയും തിന്നുകയും കുടിച്ചു മത്തനാകുകയും ചെയ്താലോ? </span>
<span class='v LK12_46' data-id='LK12_46'><span class='v-num v-46'>46&nbsp;</span>അപ്പോള്‍ യജമാനന്‍ അവന്‍ പ്രതീക്ഷിക്കാത്ത സമയത്തു കടന്നുവരും. യജമാനന്‍ അവനെ ശിക്ഷിക്കും. അവനെ അവിശ്വസ്തരുടെ കൂടെ പറഞ്ഞയയ്ക്കും. </span></div>
<div class='p'>
<span class='v LK12_47' data-id='LK12_47'><span class='v-num v-47'>47&nbsp;</span>“യജമാനന്‍റെ ആഗ്രഹമറിഞ്ഞിട്ടും അതനുസരിച്ച് ഒരുങ്ങിയിരിക്കാതെയും ഏല്പിച്ച ജോലി ചെയ്യാതെയുമിരിക്കുന്ന ദാസനു കഠിനശിക്ഷ ലഭിക്കും. </span>
<span class='v LK12_48' data-id='LK12_48'><span class='v-num v-48'>48&nbsp;</span>യജമാനന്‍റെ ആഗ്രഹമറിയാത്ത ദാസനോ? അവന്‍ ശിക്ഷ അര്‍ഹിക്കുന്ന പ്രവര്‍ത്തികളേ ചെയ്യൂ. പക്ഷേ മറ്റെയാളെക്കാള്‍ കുറഞ്ഞ ശിക്ഷയേ അവനു ലഭിക്കൂ. കൂടുതല്‍ ഏല്പിക്കപ്പെട്ടവന്‍ കൂടുതല്‍ ഉത്തരവാദിയാണ്. അവനില്‍ നിന്ന് കൂടുതല്‍ പ്രതീക്ഷിക്കുന്നു.” </span></div>
<div class='s'>യേശുവിനോടു യോജിക്കുന്നില്ല </div>
<div class='r'>(മത്താ. 10:34-36) </div>
<div class='p'>
<span class='v LK12_49' data-id='LK12_49'><span class='v-num v-49'>49&nbsp;</span>യേശു തുടര്‍ന്നു പറഞ്ഞു, “ഭൂമിയില്‍ തീയിടാനാണു ഞാന്‍ വന്നിരിക്കുന്നത്. അതിപ്പോഴും കത്തി എരിഞ്ഞെങ്കില്‍ എന്നു ഞാനാഗ്രഹിക്കുന്നു. </span>
<span class='v LK12_50' data-id='LK12_50'><span class='v-num v-50'>50&nbsp;</span>എനിക്കു വ്യത്യസ്തമായൊരു സ്നാനം സ്വീകരിക്കേണ്ടതുണ്ട്. അതു തീരുവോളം എനിക്കു വലിയ ഞെരുക്കം തോന്നുന്നു. </span>
<span class='v LK12_51' data-id='LK12_51'><span class='v-num v-51'>51&nbsp;</span>ഞാന്‍ ലോകത്തു സമാധാനം സ്ഥാപിക്കാനാണു വന്നതെന്നു നിങ്ങള്‍ കരുതുന്നുണ്ടോ? ഇല്ല ഞാന്‍ ഈ ലോകം വിഭജിക്കാനാണു വന്നത്. </span>
<span class='v LK12_52' data-id='LK12_52'><span class='v-num v-52'>52&nbsp;</span>അഞ്ചംഗങ്ങളുള്ള ഒരു കുടുംബം, മൂന്നുപേര്‍ രണ്ടുപേര്‍ക്കെതിരായും, രണ്ടുപേര്‍ മൂന്നുപേര്‍ക്കെതിരായും തിരിയും. </span></div>
<div class='b'></div>
<div class='q'>
<span class='v LK12_53' data-id='LK12_53'><span class='v-num v-53'>53&nbsp;</span>അപ്പന്‍ മകനെതിരായും </span></div>
<div class='q2'>
<span class='v LK12_53' data-id='LK12_53'>മകന്‍ അപ്പനെതിരായും </span></div>
<div class='q2'>
<span class='v LK12_53' data-id='LK12_53'>വിഭജിക്കപ്പെടും. </span></div>
<div class='q'>
<span class='v LK12_53' data-id='LK12_53'>അമ്മ മകള്‍ക്കെതിരായും </span></div>
<div class='q2'>
<span class='v LK12_53' data-id='LK12_53'>മകള്‍ അമ്മയ്ക്കെതിരായും </span></div>
<div class='q2'>
<span class='v LK12_53' data-id='LK12_53'>വിഭജിക്കപ്പെടും. </span></div>
<div class='q'>
<span class='v LK12_53' data-id='LK12_53'>അമ്മായിയമ്മ മരുമകള്‍ക്കെതിരായും </span></div>
<div class='q2'>
<span class='v LK12_53' data-id='LK12_53'>മരുമകള്‍ അമ്മായിയമ്മയ്ക്കെതിരായും </span></div>
<div class='q2'>
<span class='v LK12_53' data-id='LK12_53'>വിഭജിക്കപ്പെടും.” </span></div>
<div class='s'>കാലത്തെ മനസ്സിലാക്കുന്നു </div>
<div class='r'>(മത്താ. 16:2-3) </div>
<div class='p'>
<span class='v LK12_54' data-id='LK12_54'><span class='v-num v-54'>54&nbsp;</span>അപ്പോള്‍ യേശു ജനക്കൂട്ടത്തോടു പറഞ്ഞു, “പടിഞ്ഞാറ്, മേഘം വളരുന്നതു കാണുന്പോള്‍ നിങ്ങള്‍ പറയും ‘മഴ വരുന്നു’ താമസിയാതെ മഴ പെയ്യുകയും ചെയ്യും. </span>
<span class='v LK12_55' data-id='LK12_55'><span class='v-num v-55'>55&nbsp;</span>തെക്കു നിന്ന് കാറ്റു വീശുന്പോള്‍ നിങ്ങള്‍ പറയും ‘ഇന്ന് ചൂടു ദിവസം’ ആയിരിക്കും. അത് അങ്ങനെ ആവുകയും ചെയ്യുന്നു. </span>
<span class='v LK12_56' data-id='LK12_56'><span class='v-num v-56'>56&nbsp;</span>കപടഭക്തിക്കാരേ, നിങ്ങള്‍ക്കു കാലാവസ്ഥ മനസ്സിലാക്കാം. എന്നാല്‍ കാലത്തെ നിങ്ങളെന്തുകൊണ്ട് മനസ്സിലാക്കുന്നില്ല. </span></div>
<div class='s'>നിങ്ങളുടെ പ്രശ്നങ്ങള്‍ പരിഹരിക്കുക </div>
<div class='r'>(മത്താ. 5:25-26) </div>
<div class='p'>
<span class='v LK12_57' data-id='LK12_57'><span class='v-num v-57'>57&nbsp;</span>“ഏതാണു ശരിയെന്നു നിങ്ങളെന്താണു നിങ്ങള്‍ക്കുവേണ്ടി നിശ്ചയിക്കാത്തത്? </span>
<span class='v LK12_58' data-id='LK12_58'><span class='v-num v-58'>58&nbsp;</span>ആരെങ്കിലും നിങ്ങള്‍ക്കെതിരെ കുറ്റമാരോപിക്കുകയും നിങ്ങള്‍ അയാളുടെ കൂടെ കോടതിയില്‍ പോവുകയും ചെയ്യുന്പോള്‍ വഴിക്കുവച്ചു തന്നെ പ്രശ്നം തീര്‍ക്കാന്‍ ശ്രമിക്കുക. അല്ലെങ്കില്‍ അയാള്‍ നിങ്ങളെ ന്യായാധിപന്‍റെ മുന്പിലെത്തിക്കും. ന്യായാധിപന്‍ നിങ്ങളെ ഉദ്യോഗസ്ഥന്‍റെ കൈയില്‍ ഏല്പിക്കും. അയാള്‍ നിങ്ങളെ തടവറയിലേക്ക് എറിയുകയും ചെയ്യും. </span>
<span class='v LK12_59' data-id='LK12_59'><span class='v-num v-59'>59&nbsp;</span>എല്ലാം എടുത്തതിനുശേഷമല്ലാതെ അവര്‍ നിങ്ങളെ അവിടെ നിന്നും വിടില്ല.” </span></div></div>
</body></html>
