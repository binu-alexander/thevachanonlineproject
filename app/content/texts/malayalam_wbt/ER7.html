<!DOCTYPE html>
<html><head>
<link href='../../../build/mobile.css' rel='stylesheet' />
<link href='haiola.css' rel='stylesheet' /><meta charset='UTF-8' /><title> എസ്രാ:7</title></head><body dir="ltr">
<div class='chapter section ER7 mal-wbtc MAL ER Gentium' dir='ltr' data-id='ER7' data-nextid='ER8' data-previd='ER6' lang='MAL'> 
<div class='s'>എസ്രാ യെരൂശലേമിലേക്കു വരുന്നു </div>
<div class='c'>7</div>
<div class='p'>
<span class='v ER7_1' data-id='ER7_1'>
<span class='verse1 v-num v-1'>1&nbsp;</span>ഇതിനൊക്കെ ശേഷം പാര്‍സിരാജാവായ അര്‍ത്ഥഹ്ശഷ്ടാവിന്‍റെ ഭരണകാലത്ത് എസ്രാ ബാബിലോണില്‍നിന്നും യെരൂശലേമിലേക്കു വന്നു. സെരായാവിന്‍റെ പുത്രനായിരുന്നു എസ്രാ. അസര്യാവിന്‍റെ പുത്രനായിരുന്നു സെരായാവ്. ഹില്‍ക്കീയാവിന്‍റെ പുത്രനായിരുന്നു അസര്യാവ്. </span>
<span class='v ER7_2' data-id='ER7_2'><span class='v-num v-2'>2&nbsp;</span>ഹില്‍ക്കീയാവ് ശല്ലൂമിന്‍റെ പുത്രന്‍. ശല്ലൂം സാദോക്കിന്‍റെ പുത്രന്‍. അഹീത്തൂബിന്‍റെ പുത്രനായിരുന്നു സാദോക്ക്. </span>
<span class='v ER7_3' data-id='ER7_3'><span class='v-num v-3'>3&nbsp;</span>അമര്യാവിന്‍റെ പുത്രനായിരുന്നു അഹീത്തൂബ്. അസര്യാവിന്‍റെ പുത്രനായിരുന്നു അമര്യാവ്. മെരായോത്തിന്‍റെ പുത്രനായിരുന്നു അസര്യാവ്. </span>
<span class='v ER7_4' data-id='ER7_4'><span class='v-num v-4'>4&nbsp;</span>മെരായോത്ത് സെരഹ്യാവിന്‍റെ പുത്രന്‍. സെരഹ്യാവ്, ഉസ്സിയുടെ പുത്രന്‍. ഉസ്സി ബുക്കിയുടെ പുത്രന്‍. </span>
<span class='v ER7_5' data-id='ER7_5'><span class='v-num v-5'>5&nbsp;</span>ബുക്കി അബീശൂവയുടെ പുത്രന്‍. അബീശൂവാ ഫീനെഹാസിന്‍റെ പുത്രന്‍. ഫീനെഹാസ് എലെയാസാരിന്‍റെ പുത്രന്‍. ഉന്നത പുരോഹിതനായ അഹരോന്‍റെ പുത്രനായിരുന്നു എലെയാസാര്‍. </span></div>
<div class='p'>
<span class='v ER7_6' data-id='ER7_6'><span class='v-num v-6'>6&nbsp;</span>ബാബിലോണില്‍ നിന്നാണ് എസ്രാ യെരൂശലേമിലേക്കു വന്നത്. എസ്രാ ഒരു അദ്ധ്യാപകനായിരുന്നു. മോശെയുടെ നിയമം അയാള്‍ക്കു നന്നായറിയാമായിരുന്നു. യിസ്രായേലിന്‍റെ ദൈവമാകുന്ന യഹോവ നല്‍കിയതാണ് മോശെയുടെ നിയമം. യഹോവ എസ്രയോടൊപ്പമായിരുന്നതിനാല്‍ അര്‍ത്ഥഹ്ശഷ്ടാരാജാവ് എസ്രാ ആവശ്യപ്പെട്ടതെല്ലാം നല്‍കി. </span>
<span class='v ER7_7' data-id='ER7_7'><span class='v-num v-7'>7&nbsp;</span>ധാരാളം യിസ്രായേലുകാര്‍ എസ്രയോടൊപ്പം വന്നു. പുരോഹിതര്‍, ലേവ്യര്‍, ഗായകര്‍, ദ്വാരപാലകര്‍, ആലയജോലിക്കാര്‍ എന്നിവരായിരുന്നു അവര്‍. അര്‍ത്ഥഹ്ശഷ്ടാരാജാവിന്‍റെ ഏഴാം ഭരണവര്‍ഷത്തിലായിരുന്നു അവര്‍ വന്നത്. </span>
<span class='v ER7_8' data-id='ER7_8'><span class='v-num v-8'>8&nbsp;</span>അര്‍ത്ഥഹ്ശഷ്ടാവിന്‍റെ ഏഴാം ഭരണവര്‍ഷത്തിലെ അഞ്ചാം മാസത്തിലാണ് എസ്രാ യെരൂശലേമില്‍ എത്തിയത്. </span>
<span class='v ER7_9' data-id='ER7_9'><span class='v-num v-9'>9&nbsp;</span>എസ്രയും സംഘവും ഒന്നാം മാസത്തിന്‍റെ ഒന്നാം തീയതി തന്നെ ബാബിലോണില്‍നിന്നും തിരിച്ചു. അഞ്ചാം മാസത്തിന്‍റെ ഒന്നാം തീയതി അയാള്‍ യെരൂശലേമില്‍ എത്തി. യഹോവയാകുന്ന ദൈവം എസ്രയോടൊപ്പമായിരുന്നു. </span>
<span class='v ER7_10' data-id='ER7_10'><span class='v-num v-10'>10&nbsp;</span>എസ്രാ തന്‍റെ മുഴുവന്‍ സമയവും യഹോവയുടെ നിയമം പഠിക്കുവാനും അനുസരിക്കുവാനും ഉപയോഗിച്ചു. യിസ്രായേല്‍ജനതയെ യഹോവയുടെ നിയമങ്ങളും കല്പനകളും പഠിപ്പിക്കണമെന്ന് എസ്രാ ആഗ്രഹിച്ചു. യിസ്രായേലില്‍ ആ നിയമങ്ങള്‍ അനുസരിക്കുന്നതിനു ജനങ്ങളെ സഹായിക്കണമെന്നും അയാള്‍ ആഗ്രഹിച്ചു. </span></div>
<div class='s'>എസ്രയ്ക്ക് അര്‍ത്ഥഹ്ശഷ്ടാ രാജാവിന്‍റെ കത്ത് </div>
<div class='p'>
<span class='v ER7_11' data-id='ER7_11'><span class='v-num v-11'>11&nbsp;</span>എസ്രാ ഒരു പുരോഹിതനും അദ്ധ്യാപകനുമായിരുന്നു. യഹോവ യിസ്രായേലിനു നല്‍കിയ കല്പനകളെയും നിയമങ്ങളെയും പറ്റി അയാള്‍ക്ക് നല്ല അറിവായിരുന്നു. അര്‍ത്ഥഹ്ശഷ്ടാരാജാവ്, അദ്ധ്യാപകനായ എസ്രയ്ക്കു നല്‍കിയ കത്തിന്‍റെ ഒരു പകര്‍പ്പാണിത്: </span></div>
<div class='p'>
<span class='v ER7_12' data-id='ER7_12'><span class='v-num v-12'>12&nbsp;</span>സ്വര്‍ഗ്ഗസ്ഥനായ ദൈവത്തിന്‍റെ നിയമത്തിന്‍റെ അദ്ധ്യാപകനും പുരോഹിതനുമായ എസ്രയ്ക്ക് അര്‍ത്ഥഹ്ശഷ്ടാരാജാവ് എഴുതുന്നു: </span></div>
<div class='p'>
<span class='v ER7_12' data-id='ER7_12'>ആശംസകള്‍! </span>
<span class='v ER7_13' data-id='ER7_13'><span class='v-num v-13'>13&nbsp;</span>ഞാന്‍ ഈ ഉത്തരവു നല്‍കുന്നു: യിസ്രായേലില്‍നിന്നും വന്ന ഏതൊരാള്‍ക്കും, പുരോഹിതനോ ലേവ്യനോ ആകട്ടെ: എന്‍റെ രാജ്യത്തു വസിക്കുന്ന അവര്‍ക്ക് എസ്രയോടൊപ്പം പോകണമെങ്കില്‍ പോകാം. </span></div>
<div class='p'>
<span class='v ER7_14' data-id='ER7_14'><span class='v-num v-14'>14&nbsp;</span>എസ്രാ, ഞാനും എന്‍റെ ഏഴ് ഉപദേശകരും നിന്നെ അയയ്ക്കുന്നു. നീ യെഹൂദയിലേക്കും യെരൂശലേമിലേക്കും പോകണം. നിന്‍റെ ജനത ദൈവത്തിന്‍റെ നിയമങ്ങള്‍ എങ്ങനെ അനുസരിക്കുന്നുവെന്നു കാണുക. ആ നിയമം നിനക്കു സ്വന്തമായുണ്ട്. </span></div>
<div class='p'>
<span class='v ER7_15' data-id='ER7_15'><span class='v-num v-15'>15&nbsp;</span>ഞാനും എന്‍റെ ഉപദേശകരും യിസ്രായേലിലെ ദൈവത്തിന് സ്വര്‍ണ്ണവും വെള്ളിയും തരുന്നു. ദൈവം യെരൂശലേമില്‍ വസിക്കുന്നു. ഈ സ്വര്‍ണ്ണവും വെള്ളിയും നീ കൊണ്ടുപോകണം. </span>
<span class='v ER7_16' data-id='ER7_16'><span class='v-num v-16'>16&nbsp;</span>ബാബിലോണിലെ എല്ലാ പ്രവിശ്യകളിലൂടെയും നീ പോകണം. നിന്‍റെ ജനങ്ങളില്‍നിന്നു പുരോഹിതരില്‍ നിന്നും ലേവ്യരില്‍നിന്നും സമ്മാനങ്ങള്‍ ശേഖരിക്കുക. ആ സമ്മാനങ്ങള്‍ യെരൂശലേമിലെ അവരുടെ ദൈവത്തിന്‍റെ ആലയത്തിനു വേണ്ടിയുള്ളതാകുന്നു. </span></div>
<div class='p'>
<span class='v ER7_17' data-id='ER7_17'><span class='v-num v-17'>17&nbsp;</span>കാളകളെയും ആണാടുകളെയും ആണ്‍കുഞ്ഞാടുകളെയും വാങ്ങാന്‍ ഈ പണം ഉപയോഗിക്കുക. ആ ബലികളോടൊപ്പം പോകേണ്ട ധ്യാന്യബലികളും പാനീയയാഗങ്ങളും വാങ്ങുക. എന്നിട്ട് അവ യെരൂശലേമിലുള്ള യഹോവയുടെ ആലയത്തിലെ യാഗപീഠത്തില്‍ ബലിയര്‍പ്പിക്കുക. </span>
<span class='v ER7_18' data-id='ER7_18'><span class='v-num v-18'>18&nbsp;</span>അതിനുശേഷം മിച്ചമുള്ള സ്വര്‍ണ്ണവും വെള്ളിയും നിങ്ങള്‍ക്കും മറ്റ് യെഹൂദര്‍ക്കും ഇഷ്ടം പോലെ ചെലവാക്കാം. നിങ്ങളുടെ ദൈവത്തെ സന്തുഷ്ടനാക്കുന്ന തരത്തില്‍ അതു ചെലവാക്കുക. </span>
<span class='v ER7_19' data-id='ER7_19'><span class='v-num v-19'>19&nbsp;</span>ആ സാധനങ്ങളെല്ലാം യെരൂശലേമിലെ ദൈവത്തിന്‍റെയടുത്തേക്കു കൊണ്ടുപോവുക. നിങ്ങളുടെ ദൈവത്തിന്‍റെ ആലയത്തില്‍ ആരാധനയ്ക്കുള്ളതാണ് അവയൊക്കെ. </span>
<span class='v ER7_20' data-id='ER7_20'><span class='v-num v-20'>20&nbsp;</span>നിങ്ങളുടെ ദൈവത്തിന്‍റെ ആലയത്തിലേക്കു മറ്റെന്തെങ്കിലും കൂടി വേണമെന്നുണ്ടെങ്കില്‍ അവയെല്ലാം നിങ്ങള്‍ക്കു ലഭിക്കും. നിങ്ങള്‍ക്കാവശ്യമുള്ളതെന്തും വാങ്ങാന്‍ രാജാവിന്‍റെ ഖജനാവില്‍നിന്നും പണമെടുക്കാം. </span>
<span class='v ER7_21' data-id='ER7_21'><span class='v-num v-21'>21&nbsp;</span>ഇനി, ഞാന്‍, അര്‍ത്ഥഹ്ശഷ്ടാരാജാവ് ഈ ഉത്തരവു നല്‍കുന്നു: യൂഫ്രട്ടീസുനദിക്കു പടിഞ്ഞാറ് രാജാവിന്‍റെ പണം കയ്യിലുള്ള എല്ലാവരും എസ്രയ്ക്ക് ആവശ്യമുള്ളതെല്ലാം കൊടുക്കണമെന്ന് ഞാന്‍ കല്പിക്കുന്നു. എസ്രാ ഒരു പുരോഹിതനും സ്വര്‍ഗ്ഗസ്ഥനായ ദൈവത്തിന്‍റെ നിയമങ്ങളുടെ അദ്ധ്യാപകനുമാണ്. ഇതെല്ലാം വളരെ വേഗത്തിലും പൂര്‍ണ്ണമായും ചെയ്യുക. </span>
<span class='v ER7_22' data-id='ER7_22'><span class='v-num v-22'>22&nbsp;</span>എസ്രയ്ക്ക് ഇത്രയും സാധനങ്ങള്‍ നല്‍കണം: നൂറു താലന്ത് വെള്ളി, നൂറു കോര്‍ ഗോതന്പ്, നൂറു ബാത് എണ്ണ, നൂറു ബാത് വീഞ്ഞ്, ആവശ്യത്തിന് ഉപ്പ്. </span>
<span class='v ER7_23' data-id='ER7_23'><span class='v-num v-23'>23&nbsp;</span>എസ്രയ്ക്കു നല്‍കപ്പെടണമെന്നു സ്വര്‍ഗ്ഗത്തിലെ ദൈവം കല്പിച്ചതെല്ലാം എത്രയും വേഗത്തിലും പൂര്‍ണ്ണമായും അയാള്‍ക്കു നല്‍കിയിരിക്കണം. സ്വര്‍ഗ്ഗസ്ഥനായ ദൈവത്തിന്‍റെ ആലയത്തിനുവേണ്ടി അതെല്ലാം ചെയ്യുക. എന്‍റെ രാജ്യത്തിനോ എന്‍റെ പുത്രന്മാര്‍ക്കോ എതിരേ യഹോവയുടെ കോപം ഉണ്ടാകുന്നതിന് ഞങ്ങളാഗ്രഹിക്കുന്നില്ല. </span></div>
<div class='p'>
<span class='v ER7_24' data-id='ER7_24'><span class='v-num v-24'>24&nbsp;</span>പുരോഹിതന്മാര്‍, ലേവ്യര്‍, ഗായകര്‍, കാവല്‍ക്കാര്‍, ആലയജോലിക്കാര്‍, ആലയത്തിലെ മറ്റു ജോലിക്കാര്‍ എന്നിവരെക്കൊണ്ടൊക്കെ കരം അടപ്പിക്കുന്നത് നിയമത്തിനു വിരുദ്ധമാണെന്ന് ഞാന്‍ നിങ്ങളെ അറിയിക്കാനാഗ്രഹിക്കുന്നു. അവര്‍ കരമോ രാജാവിനുള്ള കപ്പമോ മറ്റു നികുതികളോ കൊടുക്കേണ്ടതില്ല. </span>
<span class='v ER7_25' data-id='ER7_25'><span class='v-num v-25'>25&nbsp;</span>എസ്രാ, നിനക്കു നിന്‍റെ ദൈവത്തില്‍നിന്നും ലഭിച്ച ജ്ഞാനം ഉപയോഗിക്കുന്നതിനും മതന്യായാധിപന്മാരെയും ആഭ്യന്തരന്യായാധിപന്മാരെയും തെരഞ്ഞെടുക്കുന്നതിനും നിന്നെ ഞാന്‍ അധികാരപ്പെടുത്തുന്നു. ഇവര്‍ യൂഫ്രട്ടീസുനദിക്കു പടിഞ്ഞാറുള്ള എല്ലാ ജനങ്ങളുടെയുംമേല്‍ ന്യായവിധി നടത്തും. നിങ്ങളുടെ ദൈവത്തിന്‍റെ നിയമങ്ങളറിയാവുന്നവരുടെ മേല്‍ ആ ന്യായാധിപന്മാര്‍ വിധി നടത്തും. ആര്‍ക്കെങ്കിലും ആ നിയമങ്ങള്‍ അറിയില്ലെന്നുണ്ടെങ്കില്‍ ആ ന്യായാധിപന്മാര്‍ അവരെ ആ നിയമങ്ങളെപ്പറ്റി പഠിപ്പിക്കണം. </span>
<span class='v ER7_26' data-id='ER7_26'><span class='v-num v-26'>26&nbsp;</span>നിങ്ങളുടെ ദൈവത്തിന്‍റെ നിയമമോ രാജാവിന്‍റെ നിയമമോ അനുസരിക്കാതിരിക്കുന്നവര്‍ ശിക്ഷിക്കപ്പെടണം. കുറ്റത്തിന്‍റെ കാഠിന്യമനുസരിച്ച് അവരെ വധശിക്ഷയ്ക്കു വിധിക്കുകയോ നാടുകടത്തുകയോ അവരുടെ വസ്തുവകകള്‍ കണ്ടുകെട്ടുകയോ തടവിലിടുകയോ വേണം. </span></div>
<div class='s'>എസ്രാ ദൈവത്തെ വാഴ്ത്തുന്നു </div>
<div class='p'>
<span class='v ER7_27' data-id='ER7_27'><span class='v-num v-27'>27&nbsp;</span>നമ്മുടെ പൂര്‍വ്വികരുടെ ദൈവമാകുന്ന യഹോവ വാഴ്ത്തപ്പെട്ടവന്‍. യെരൂശലേമില്‍ യഹോവയുടെ ആലയത്തെ മഹത്വപ്പെടുത്തുകയെന്ന ആശയം രാജാവിന്‍റെ മനസ്സിലുദിപ്പിച്ചതു ദൈവമാകുന്നു. </span></div>
<div class='p'>
<span class='v ER7_28' data-id='ER7_28'><span class='v-num v-28'>28&nbsp;</span>രാജാവിന്‍റെയും അദ്ദേഹത്തിന്‍റെ ഉപദേശകരുടെയും പ്രധാന ഉദ്യോഗസ്ഥന്മാരുടെയും മുന്പില്‍ യഹോവ തന്‍റെ സത്യമായ സ്നേഹം എന്നോടു കാട്ടി. യഹോവയാകുന്ന ദൈവം എന്നോടൊപ്പമായിരുന്നു. അതെന്നെ ധൈര്യപ്പെടുത്തിയിരുന്നു. യിസ്രായേല്‍നേതാക്കളെ എന്നോടൊപ്പം യെരൂശലേമിലേക്കു പോകാന്‍ ഞാന്‍ ഒരുമിച്ചു കൂട്ടി. </span></div></div>
</body></html>
