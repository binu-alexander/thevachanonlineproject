<!DOCTYPE html>
<html><head>
<link href='../../../build/mobile.css' rel='stylesheet' />
<link href='haiola.css' rel='stylesheet' /><meta charset='UTF-8' /><title> :4</title></head><body dir="ltr">
<div class='chapter section CL4 mal-wbtc MAL CL Gentium' dir='ltr' data-id='CL4' data-nextid='H11' data-previd='CL3' lang='MAL'> 
<div class='c'>4</div>
<div class='p'>
<span class='v CL4_1' data-id='CL4_1'>
<span class='verse1 v-num v-1'>1&nbsp;</span>യജമാനന്മാരേ, നല്ലതും ന്യായവുമായ കാര്യങ്ങള്‍ നിങ്ങളുടെ ദാസന്മാര്‍ക്കു കൊടുക്കുവിന്‍. സ്വര്‍ഗ്ഗത്തില്‍ നിങ്ങള്‍ക്ക് ഒരു യജമാനന്‍ ഉണ്ട് എന്ന് ഓര്‍ക്കുവിന്‍. </span></div>
<div class='s'>വിശ്വാസികള്‍ക്ക് പൌലൊസിന്‍റെ ചില നിര്‍ദ്ദേശങ്ങള്‍ </div>
<div class='p'>
<span class='v CL4_2' data-id='CL4_2'><span class='v-num v-2'>2&nbsp;</span>ദൈവത്തിനു നന്ദി പറഞ്ഞുകൊണ്ട് പ്രാര്‍ത്ഥിക്കുന്നത് തുടരുവിന്‍. </span>
<span class='v CL4_3' data-id='CL4_3'><span class='v-num v-3'>3&nbsp;</span>ഞങ്ങള്‍ക്കു വേണ്ടിയും പ്രാര്‍ത്ഥിക്കുവിന്‍. തന്‍റെ സന്ദേശം ജനങ്ങളോട് പ്രസംഗിക്കുന്നതിന് അവസരം തരണം എന്നു പ്രാര്‍ത്ഥിക്കുവിന്‍. ക്രിസ്തുവിനെപ്പറ്റി മുന്‍പ് മറച്ചുവെച്ചതും പിന്നീട് ദൈവം തന്നെ വെളിപ്പെടുത്തിയതുമായ ആ രഹസ്യസത്യം പ്രസംഗിക്കുവാന്‍ ഞങ്ങളെക്കൊണ്ടാകണമേ എന്നു പ്രാര്‍ത്ഥിക്കുവിന്‍. ഈ സത്യം പ്രസംഗിച്ചതുകൊണ്ട് ഇപ്പോള്‍ ഞാന്‍ കാരാഗൃഹത്തിലായി. </span>
<span class='v CL4_4' data-id='CL4_4'><span class='v-num v-4'>4&nbsp;</span>ഈ സത്യം ജനങ്ങള്‍ക്കു വ്യക്തമാക്കാന്‍ കഴിയണമേ എന്നു പ്രാര്‍ത്ഥിക്കുവിന്‍. അതാണു ഞാന്‍ ചെയ്യേണ്ടത്. </span></div>
<div class='p'>
<span class='v CL4_5' data-id='CL4_5'><span class='v-num v-5'>5&nbsp;</span>അവിശ്വാസികളോടു വിവേകപൂര്‍വ്വം ഇടപെടുക. നിങ്ങളുടെ സമയത്തെ നിങ്ങളെക്കൊണ്ടാകും പോലെ ഏറ്റവും നല്ല രീതിയില്‍ ചെലവഴിക്കുക. </span>
<span class='v CL4_6' data-id='CL4_6'><span class='v-num v-6'>6&nbsp;</span>സംസാരിക്കുന്പോള്‍ എപ്പോഴും ദയയോടും വിവേകത്തോടും കൂടെ സംസാരിക്കുക. അപ്പോള്‍ നിങ്ങള്‍ക്ക് എല്ലാവരോടും പറയേണ്ടതു പോലെ ഉത്തരങ്ങള്‍ പറയുവാന്‍ സാധിക്കും. </span></div>
<div class='s'>പൌലൊസിന്‍റെ കൂടെ ഉള്ളവരെപ്പറ്റി </div>
<div class='p'>
<span class='v CL4_7' data-id='CL4_7'><span class='v-num v-7'>7&nbsp;</span>ക്രിസ്തുവില്‍ എന്‍റെ പ്രിയ സഹോദരനാണ് തിഹിക്കൊസ്. അവന്‍ കര്‍ത്താവില്‍ എന്‍റെ വിശ്വസ്ത ശുശ്രൂഷകനും ദാസനുമാണ്. എനിക്കു സംഭവിച്ചുകൊണ്ടിരിക്കുന്ന കാര്യങ്ങളെല്ലാം അവന്‍ നിങ്ങളോടു പറയും. </span>
<span class='v CL4_8' data-id='CL4_8'><span class='v-num v-8'>8&nbsp;</span>അതുകൊണ്ടാണു ഞാന്‍ അവനെ അയയ്ക്കുന്നത്. ഞാന്‍ എങ്ങനെയാണെന്ന് നിങ്ങള്‍ അറിയണമെന്ന് ഞാന്‍ ആഗ്രഹിക്കുന്നു. നിങ്ങളെ പ്രോത്സാഹിപ്പിക്കുവാന്‍ ഞാന്‍ അവനെ അയയ്ക്കുന്നു. </span>
<span class='v CL4_9' data-id='CL4_9'><span class='v-num v-9'>9&nbsp;</span>ക്രിസ്തുവില്‍ വിശ്വസ്തനും പ്രിയ സഹോദരനുമായ ഒനേസിമൊസിനൊപ്പം ഞാന്‍ അവനെ അയയ്ക്കുന്നു. അവന്‍ നിങ്ങളുടെ കൂട്ടത്തില്‍ നിന്നുള്ളവനാണ്. ഇവിടെ സംഭവിച്ചതെല്ലാം തിഹിക്കൊസും ഒനേസിമൊസും പറയും. </span></div>
<div class='p'>
<span class='v CL4_10' data-id='CL4_10'><span class='v-num v-10'>10&nbsp;</span>എന്നോടൊപ്പമുള്ള തടവുകാരനായ അരിസ്തര്‍ഹോസും നിങ്ങളെ അഭിവാദ്യം ചെയ്യുന്നു. മര്‍ക്കൊസിന്‍റെ മച്ചുനനായ ബര്‍ന്നബാസും നിങ്ങളെ വന്ദനം ചെയ്യുന്നു. (മര്‍ക്കൊസിന് എന്തു ചെയ്തുകൊടുക്കണമെന്ന് ഞാന്‍ നിങ്ങളോട് നേരത്തേ പറഞ്ഞിട്ടുണ്ട്. അവന്‍ വരികയാണെങ്കില്‍ അവനെ സ്വീകരിക്കുക.) </span>
<span class='v CL4_11' data-id='CL4_11'><span class='v-num v-11'>11&nbsp;</span>യേശു എന്ന പേരിലും വിളിക്കുന്ന യുസ്തൊസും നിങ്ങളെ അഭിവാദനം ചെയ്യുന്നു. ഇവരാണ് ദൈവരാജ്യത്തിനായി എനിക്കൊപ്പം പ്രവര്‍ത്തിക്കുന്ന യെഹൂദര്‍. അവര്‍ എനിക്കൊരു ആശ്വാസമാണ്. </span></div>
<div class='p'>
<span class='v CL4_12' data-id='CL4_12'><span class='v-num v-12'>12&nbsp;</span>നിങ്ങളുടെ ഇടയില്‍ നിന്നുള്ള ക്രിസ്തുവിന്‍റെ ദാസനായ എപ്പഫ്രാസും നിങ്ങളെ അഭിവാദനം ചെയ്യുന്നു. അവന്‍ നിങ്ങള്‍ക്കു വേണ്ടി എപ്പോഴും പ്രാര്‍ത്ഥിക്കുന്നു. ആത്മീയ പക്വതയെത്തി ദൈവം നിങ്ങള്‍ക്കു വേണ്ടി ആഗ്രഹിക്കുന്നതെല്ലാം നിങ്ങള്‍ക്കുണ്ടാകുവാനാണ് അവന്‍ പ്രാര്‍ത്ഥിക്കുന്നത്. </span>
<span class='v CL4_13' data-id='CL4_13'><span class='v-num v-13'>13&nbsp;</span>അവന്‍ ലവുദിക്യായിലേയും ഹിയരപ്പൊലിയിലേയും ജനങ്ങള്‍ക്കുവേണ്ടിയും നിങ്ങള്‍ക്കു വേണ്ടിയും കഠിനമായി യത്നിച്ചു എന്ന് എനിക്കറിയാം. </span>
<span class='v CL4_14' data-id='CL4_14'><span class='v-num v-14'>14&nbsp;</span>വൈദ്യനും ജനങ്ങളുടെ സുഹൃത്തുമായ ലൂക്കൊസും ദേമാസും നിങ്ങളെ വന്ദനം ചെയ്യുന്നു. </span></div>
<div class='p'>
<span class='v CL4_15' data-id='CL4_15'><span class='v-num v-15'>15&nbsp;</span>ലവുദിക്യയിലെ സഹോദരങ്ങളെ വന്ദനം ചെയ്യുക. നുംഫെയ്ക്കും അവളുടെ വീട്ടില്‍ കൂടുന്ന സഭയ്ക്കും വന്ദനം പറയുക. </span>
<span class='v CL4_16' data-id='CL4_16'><span class='v-num v-16'>16&nbsp;</span>ഈ കത്ത് നിങ്ങളുടെ ഇടയില്‍ വായിച്ചുകഴിഞ്ഞതിനുശേഷം ലവുദിക്യയിലെ സഭയിലും വായിച്ചു എന്ന് ഉറപ്പുവരുത്തുക. ലവുദിക്യയിലേക്ക് അയച്ച കത്ത് നിങ്ങളും വായിക്കുക. </span>
<span class='v CL4_17' data-id='CL4_17'><span class='v-num v-17'>17&nbsp;</span>“ദൈവം നിനക്കു തന്ന ജോലി ചെയ്യുന്നതില്‍ തീര്‍ച്ചയുണ്ടാകണമെന്ന്” അര്‍ഹിപ്പൊസിനോടു പറയുക. </span></div>
<div class='p'>
<span class='v CL4_18' data-id='CL4_18'><span class='v-num v-18'>18&nbsp;</span>ഞാന്‍, പൌലൊസ്, ഇതു എന്‍റെ കൈകൊണ്ടുതന്നെ എഴുതി. നിങ്ങള്‍ക്കു ഞാന്‍ വന്ദനം പറയുന്നു. ഞാന്‍ തടവിലാണെന്ന് ഓര്‍ക്കുവിന്‍. ദൈവത്തിന്‍റെ കൃപ നിങ്ങളോടുകൂടെ ഉണ്ടായിരിക്കട്ടെ. </span></div></div>
</body></html>
