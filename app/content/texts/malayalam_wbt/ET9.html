<!DOCTYPE html>
<html><head>
<link href='../../../build/mobile.css' rel='stylesheet' />
<link href='haiola.css' rel='stylesheet' /><meta charset='UTF-8' /><title> എസ്ഥേര്‍:9</title></head><body dir="ltr">
<div class='chapter section ET9 mal-wbtc MAL ET Gentium' dir='ltr' data-id='ET9' data-nextid='ET10' data-previd='ET8' lang='MAL'> 
<div class='s'>വിജയം യെഹൂദര്‍ക്ക് </div>
<div class='c'>9</div>
<div class='p'>
<span class='v ET9_1' data-id='ET9_1'>
<span class='verse1 v-num v-1'>1&nbsp;</span>രാജാവിന്‍റെ കല്പനയുടെയും രാജ്യത്തെ നിയമത്തിന്‍റെയും ബലത്തില്‍ യെഹൂദരെ തോല്പിക്കുവാന്‍ വേണ്ടി അവരുടെ ശത്രുക്കള്‍ കാത്തിരുന്ന ദിവസമായിരുന്നു പന്ത്രണ്ടാം മാസമായ ആദാര്‍മാസം 13-ാം തീയതി. എന്നാല്‍ ആ ദിവസം അടുത്തുവന്നപ്പോള്‍ സ്ഥിതി കീഴ്മേല്‍ മറിഞ്ഞു. തങ്ങളെ കീഴ്പ്പെടുത്താന്‍ ശ്രമിച്ചവരെ യെഹൂദര്‍ കീഴ്പ്പെടുത്തി. </span>
<span class='v ET9_2' data-id='ET9_2'><span class='v-num v-2'>2&nbsp;</span>അഹശ്വേരോശു രാജാവിന്‍റെ സകല സംസ്ഥാനങ്ങളിലുമുള്ള സകല യെഹൂദരും തങ്ങളെ നശിപ്പിക്കാന്‍ കോപ്പു കൂട്ടിയിരുന്നവരോടു പ്രതികാരം ചെയ്യാന്‍ വേണ്ടി അവരവരുടെ പട്ടണങ്ങളില്‍ ഒത്തുകൂടി. ആരും അവര്‍ക്കെതിരെ നില്‍ക്കാന്‍ ശക്തരായിരുന്നില്ല. കാരണം എല്ലാവര്‍ക്കും അവരെ പേടിയായിരുന്നു. </span>
<span class='v ET9_3' data-id='ET9_3'><span class='v-num v-3'>3&nbsp;</span>സകലസംസ്ഥാനങ്ങളിലെയും രാജപ്രതിനിധികളും സകല ഉദ്യോഗസ്ഥരും ദേശാധിപതികളും രാജകല്പനകള്‍ നടപ്പാക്കാനുള്ളവരും യെഹൂദരെ സഹായിച്ചതേ ഉള്ളൂ. കാരണം അവര്‍ക്ക് മൊര്‍ദ്ദെഖായിയെ പേടിയായിരുന്നു. </span>
<span class='v ET9_4' data-id='ET9_4'><span class='v-num v-4'>4&nbsp;</span>രാജാവിന്‍റെ ഉന്നത ഉദ്യോഗസ്ഥനായതുകൊണ്ടാണ് അവര്‍ മൊര്‍ദ്ദെഖായിയെ പേടിച്ചത്. പ്രവിശ്യയിലെ സകലരും അവന്‍റെ പേരും പ്രതാപവും മനസ്സിലാക്കി. അങ്ങനെ മൊര്‍ദ്ദെഖായി കൂടുതല്‍ കൂടുതല്‍ ശക്തനായിത്തീര്‍ന്നു. </span></div>
<div class='p'>
<span class='v ET9_5' data-id='ET9_5'><span class='v-num v-5'>5&nbsp;</span>അങ്ങനെ യെഹൂദര്‍ അവരുടെ ശത്രുക്കളെ മുഴുവന്‍ വാളുകൊണ്ടു വെട്ടിക്കൊന്നുകളഞ്ഞു. തങ്ങളെ വെറുത്തവരോടു അവര്‍ പ്രതികാരം ചെയ്തു. </span>
<span class='v ET9_6' data-id='ET9_6'><span class='v-num v-6'>6&nbsp;</span>ശൂശന്‍രാജധാനിയില്‍ യെഹൂദര്‍ 500 പുരുഷന്മാരെ കൊന്നു. </span>
<span class='v ET9_7' data-id='ET9_7'><span class='v-num v-7'>7&nbsp;</span>പര്‍ശന്‍ദാഥാ, തല്‍ഫോന്‍, അസ്പാഥാ, </span>
<span class='v ET9_8' data-id='ET9_8'><span class='v-num v-8'>8&nbsp;</span>പേറാഥാ, അദല്യാ, അരീദാഥാ, </span>
<span class='v ET9_9' data-id='ET9_9'><span class='v-num v-9'>9&nbsp;</span>പര്‍മ്മസ്ഥാ, അരീസായി, അരീദായി, വയെസാഥാ എന്നിവരെയും കൊന്നു. </span>
<span class='v ET9_10' data-id='ET9_10'><span class='v-num v-10'>10&nbsp;</span>അവര്‍ പത്തുപേരും യെഹൂദരുടെ ശത്രുവായ ഹമ്മെദാഥയുടെ മകന്‍ ഹാമാന്‍റെ പുത്രന്മാരായിരുന്നു. എന്നാല്‍ അവരുടെ വസ്തുവകകളൊന്നും യെഹൂദര്‍ കവര്‍ന്നെടുത്തില്ല. </span></div>
<div class='p'>
<span class='v ET9_11' data-id='ET9_11'><span class='v-num v-11'>11&nbsp;</span>അന്നേദിവസം തന്നെ ശൂശന്‍രാജധാനിയില്‍ കൊല്ലപ്പെട്ടവരുടെ എണ്ണം രാജാവിനെ അറിയിച്ചിരുന്നു. </span>
<span class='v ET9_12' data-id='ET9_12'><span class='v-num v-12'>12&nbsp;</span>അപ്പോള്‍ രാജാവ് എസ്ഥേര്‍രാജ്ഞിയോടു പറഞ്ഞു, “ശൂശന്‍രാജധാനിയില്‍ ഹാമാന്‍റെ പത്തു പുത്രന്മാരടക്കം 500 പുരുഷന്മാരെ യെഹൂദര്‍ കൊന്നുമുടിച്ചിരിക്കുന്നു. രാജാവിന്‍റെ മറ്റുസംസ്ഥാനങ്ങളില്‍ അവര്‍ എന്തുചെയ്തുവോ ആവോ? നിന്‍റെ അപേക്ഷ എന്തുതന്നെയായാലും അതു സാധിച്ചുതരുന്നുണ്ട്. നിനക്കു വേണ്ടത് വേറെ എന്തുതന്നെയായലും അതും സാധിച്ചു തരുന്നുണ്ട്.” </span></div>
<div class='p'>
<span class='v ET9_13' data-id='ET9_13'><span class='v-num v-13'>13&nbsp;</span>അതിന് എസ്ഥേര്‍ പറഞ്ഞു, “ഇതു രാജാവിനെ സന്തുഷ്ടനാക്കുന്നുവെങ്കില്‍ ഇന്നു ചെയ്തതുതന്നെ നാളെയും ചെയ്യാനും ഹാമാന്‍റെ പത്തു പുത്രന്മാരെയും കഴുമരത്തില്‍ തൂക്കാനും ശൂശനിലുള്ള യെഹൂദരെ അനുവദിക്കുമാറാകണം.” </span></div>
<div class='p'>
<span class='v ET9_14' data-id='ET9_14'><span class='v-num v-14'>14&nbsp;</span>എസ്ഥേര്‍ അപേക്ഷിച്ചതുപോലെ നടക്കട്ടെ എന്നു രാജാവ് ആജ്ഞാപിക്കുകയും അതു നിയമമായി ശൂശനില്‍ വിളംബരപ്പെടുത്തുകയും ചെയ്തു. അങ്ങനെ ഹാമാന്‍റെ പത്തു പുത്രന്മാരെയും അവര്‍ കഴുവിലേറ്റി. </span>
<span class='v ET9_15' data-id='ET9_15'><span class='v-num v-15'>15&nbsp;</span>ശൂശനിലുണ്ടായിരുന്ന യെഹൂദര്‍ ആദാര്‍മാസം പതിനാലാംതീയതി വീണ്ടും ഒത്തുകൂടി അവിടത്തെ 300 പുരുഷന്മാരെ കൊന്നു. എങ്കിലും അവര്‍ക്കുണ്ടായിരുന്ന വസ്തുവകകളൊന്നും കവര്‍ന്നെടുത്തില്ല. </span>
<span class='v ET9_16' data-id='ET9_16'><span class='v-num v-16'>16&nbsp;</span>രാജാവിന്‍റെ സംസ്ഥാനങ്ങളില്‍ ജീവിച്ചിരുന്ന ബാക്കിയുള്ള യെഹൂദര്‍ ആത്മരക്ഷയ്ക്കും ശത്രുക്കളില്‍നിന്നുള്ള സ്വൈരത്തിനുംവേണ്ടി സംഘം ചേരുകയും 75,000 വിരോധികളെ കൊല്ലുകയും ചെയ്തിരുന്നു. എങ്കിലും വസ്തുവകകളൊന്നും അവര്‍ കവര്‍ന്നിരുന്നില്ല. </span>
<span class='v ET9_17' data-id='ET9_17'><span class='v-num v-17'>17&nbsp;</span>സംസ്ഥാനങ്ങളില്‍ ഇതു സംഭവിച്ചതും ആദാര്‍മാസം പതിമൂന്നാം തീയതി ആയിരുന്നു. പതിനാലാംതീയതി അവര്‍ വിശ്രമിച്ചു. അതിനെ അവര്‍ വിരുന്നിനും ഉത്സവത്തിനുമുള്ള ഒരു ദിവസമാക്കുകയും ചെയ്തു. </span></div>
<div class='s'>പൂരീം ഉത്സവം </div>
<div class='p'>
<span class='v ET9_18' data-id='ET9_18'><span class='v-num v-18'>18&nbsp;</span>എന്നാല്‍ ശൂശനിലെ യെഹൂദര്‍ സ്വയരക്ഷയ്ക്കുവേണ്ടി ആദാര്‍മാസം പതിമൂന്നും പതിനാലും തീയതികളില്‍ ഒന്നിച്ചു കൂടിയിരുന്നതിനാല്‍ പതിനഞ്ചാം തീയതി വിശ്രമിക്കുകയും അതിനെ വിരുന്നിനും ഉത്സവത്തിനുമുള്ള ദിവസമാക്കുകയും ചെയ്തു. </span>
<span class='v ET9_19' data-id='ET9_19'><span class='v-num v-19'>19&nbsp;</span>അതുകൊണ്ട് നാട്ടുന്പുറങ്ങളിലും നാട്ടിന്‍പുറങ്ങളിലെ പട്ടണങ്ങളിലും പാര്‍ക്കുന്ന യെഹൂദര്‍ പതിനാലാം തീയതിയാണ് ഉത്സവവും വിരുന്നുമുള്ള ദിവസമായി ആഘോഷിക്കുന്നത്. അന്നവര്‍ എല്ലാവരും സമ്മാനങ്ങള്‍ അന്യോന്യം കൊടുത്തയയ്ക്കുകയും ചെയ്യുന്നു. </span></div>
<div class='p'>
<span class='v ET9_20' data-id='ET9_20'><span class='v-num v-20'>20&nbsp;</span>ഈ നടന്നതെല്ലാം മൊര്‍ദ്ദെഖായി എഴുതി വെച്ചു. അഹശ്വേരോശുരാജാവിന്‍റെ അടുത്തും അകലെയുമുള്ള എല്ലാ സംസ്ഥാനങ്ങളിലെയും എല്ലാ യെഹൂദര്‍ക്കും അവന്‍ സംഭവങ്ങളെപ്പറ്റി എഴുതി അറിയിച്ചു. </span>
<span class='v ET9_21' data-id='ET9_21'><span class='v-num v-21'>21&nbsp;</span>ആണ്ടുതോറും ആദാര്‍മാസം പതിനാലും പതിനഞ്ചും തീയതികള്‍ വിശ്രമത്തിന്‍റെയും ആഘോഷത്തിന്‍റെയും ദിനങ്ങളാക്കുന്നതിനായിരുന്നു അവന്‍ നിര്‍ദേശങ്ങള്‍ എഴുതി അയച്ചത്. </span>
<span class='v ET9_22' data-id='ET9_22'><span class='v-num v-22'>22&nbsp;</span>യെഹൂദര്‍ ശത്രുക്കളില്‍നിന്ന് സ്വസ്ഥതനേടിയ ദിവസങ്ങളായതുകൊണ്ടാണ് അവയെ വിശ്രമദിനങ്ങളായി നീക്കിവെച്ചത്. അവരുടെ വിലാപം ഉത്സവവും ദു:ഖം സന്തോഷവുമായി മാറിയതും ആ മാസത്തിലെ ആ ദിവസങ്ങളിലായതുകൊണ്ട് അവയെ വിരുന്നിനും ആഘോഷത്തിനും അന്യോന്യം സമ്മാനങ്ങള്‍ കൈമാറുന്നതിനും ദരിദ്രര്‍ക്ക് ദാനധര്‍മ്മങ്ങള്‍ കൊടുക്കുന്നതിനുമുള്ള ദിവസങ്ങളായും നീക്കിവച്ചു. </span></div>
<div class='p'>
<span class='v ET9_23' data-id='ET9_23'><span class='v-num v-23'>23&nbsp;</span>അതിനാല്‍ ആചരിച്ചുതുടങ്ങിയ വിശ്രമദിവസം മൊര്‍ദ്ദെഖായി എഴുത്തിലൂടെ ആവശ്യപ്പെട്ടതുപോലെ തുടര്‍ന്നും ആചരിക്കുമെന്ന് യെഹൂദര്‍ സമ്മതിച്ചു. </span></div>
<div class='p'>
<span class='v ET9_24' data-id='ET9_24'><span class='v-num v-24'>24&nbsp;</span>ആഗാഗുകാരനായ ഹമ്മെദാഥയുടെ മകനും സകല യെഹൂദരുടെയും ശത്രുവുമായ ഹാമാന്‍ രാജ്യത്തുള്ള സകല യെഹൂദരെയും മുടിച്ചുകളയുന്നതിലേക്കായി ഒരു കുടിലതന്ത്രം മെനയുകയും അവരെ ഉപദ്രവിക്കാനും മുടിക്കാനും പറ്റിയ ദിവസം കണ്ടുപിടിക്കാന്‍ വേണ്ടി നറുക്കിടുകയും ചെയ്തിരുന്നു. അക്കാലത്ത് ഈ നറുക്കിനെ “പൂര്”എന്നായിരുന്നു വിളിച്ചിരുന്നത്. ആ അവധിദിവസത്തെ “പൂരീം”എന്നും വിളിക്കുന്നു. </span>
<span class='v ET9_25' data-id='ET9_25'><span class='v-num v-25'>25&nbsp;</span>ഹാമാന്‍ അക്കാര്യങ്ങള്‍ ചെയ്തു എങ്കിലും എസ്ഥേര്‍ രാജാവിനോടു സംസാരിക്കാന്‍പോയി. അതിനാലവന്‍ പുതിയ കല്പനകളിറക്കി. ഈ കല്പനകള്‍ ഹാമാന്‍റെ പദ്ധതികളെ നശിപ്പിച്ചുവെന്നുമാത്രമല്ല, ഹാമാനും അവന്‍റെ കുടുംബത്തിനും ആ ദുരിതങ്ങള്‍ സംഭവിക്കാനും അതിടയാക്കി! അങ്ങനെ ഹാമാനും പുത്രന്മാരും കഴുമരത്തിലേറ്റപ്പെട്ടു. </span></div>
<div class='p'>
<span class='v ET9_26' data-id='ET9_26'><span class='v-num v-26'>26&nbsp;</span>അക്കാലത്ത് നറുക്കുകളെ “പൂരീം”എന്നാണുവിളിച്ചിരുന്നത്. അതിനാല്‍ ആ അവധി ദിവസം “പൂരീം”എന്നു വിളിക്കപ്പെട്ടു. ഈ അവധിദിവസം ആഘോഷിക്കാന്‍ മൊര്‍ദ്ദെഖായി ഒരു കത്തിലൂടെ യെഹൂദരോടാവശ്യപ്പെട്ടു. അങ്ങനെ എല്ലാവര്‍ഷവും ഈ രണ്ടു ദിവസങ്ങളാഘോഷിക്കുന്നത് യെഹൂദര്‍ക്കിടയില്‍ ആചാരമായി. </span>
<span class='v ET9_27' data-id='ET9_27'><span class='v-num v-27'>27&nbsp;</span>വിശ്രമദിവസം ആചരിക്കുന്നതിനുള്ള മാര്‍ഗ്ഗരേഖകള്‍ അവര്‍ക്കും അവരുടെ പിന്‍ഗാമികള്‍ക്കും അവരോടു ചേര്‍ന്നവര്‍ക്കും വേണ്ടി യെഹൂദര്‍ സത്യംചെയ്തു സ്വീകരിച്ചു. ഈ രണ്ടുദിവസങ്ങളും നിയമം അനുശാസിക്കുന്നതുപോലെ ആണ്ടുതോറും തീരുമാനിച്ച സമയത്ത് തന്നെ ആചരിക്കുന്നതില്‍ ആരും വീഴ്ച വരുത്താവുന്നതല്ല. </span>
<span class='v ET9_28' data-id='ET9_28'><span class='v-num v-28'>28&nbsp;</span>ഈ ദിവസങ്ങള്‍ എല്ലാ തലമുറകളിലും എല്ലാ കുലങ്ങളിലും എല്ലാ സംസ്ഥാനങ്ങളിലും എല്ലാ പട്ടണങ്ങളിലും സ്മരണ പുതുക്കിക്കൊണ്ട് ആചരിക്കപ്പെടുന്നു. ഈ പൂരീംദിവസങ്ങള്‍ യെഹൂദരുടെ ഇടയില്‍നിന്ന് ഒഴിഞ്ഞുപോവുകയില്ല. ആ യെഹൂദരുടെ പിന്‍ഗാമികള്‍ ഈ വിശ്രമദിവസം എക്കാലവും സ്മരിക്കും. </span></div>
<div class='p'>
<span class='v ET9_29' data-id='ET9_29'><span class='v-num v-29'>29&nbsp;</span>അതിനാല്‍ പൂരീമിനെ സംബന്ധിച്ച് അബീഹയീലിന്‍റെ പുത്രിയായ എസ്ഥേര്‍രാജ്ഞിയും യെഹൂദനായ മൊര്‍ദ്ദെഖായിയും ഒരു ഔദ്യോഗിക കത്തെഴുതി. ഇതിന്‍റെ മൂല്യം തെളിയിക്കത്തക്കവിധത്തില്‍ പൂര്‍ണ്ണരാജകീയ അധികാരത്തോടെയാണ് അവര്‍ രണ്ടാമത്തെ കത്ത് എഴുതിയത്. </span>
<span class='v ET9_30' data-id='ET9_30'><span class='v-num v-30'>30&nbsp;</span>ഇപ്പോള്‍ അഹശ്വേരോശുരാജാവിന്‍റെ രാജ്യത്തെ 127 പ്രവിശ്യകളിലും ജീവിച്ചിരുന്ന എല്ലാ യെഹൂദര്‍ക്കും മൊര്‍ദ്ദെഖായി സമാധാനം ആശംസിച്ചുകൊണ്ടുള്ള കത്തുകളയച്ചു. സമാധാനം കൊണ്ടുവരുന്നതും മറ്റുള്ളവരെ അന്യോന്യം വിശ്വസ്തരാക്കി തീര്‍ക്കുന്നതുമായ സന്ദേശങ്ങളായിരുന്നു കത്തുകളില്‍. </span>
<span class='v ET9_31' data-id='ET9_31'><span class='v-num v-31'>31&nbsp;</span>പൂരീം ആഘോഷിക്കുന്നത് ആരംഭിക്കാന്‍ ജനങ്ങളോടാവശ്യപ്പെടാനാണ് മൊര്‍ദ്ദെഖായി ഈ കത്തുകളെഴുതിയത്. ഈ പുതിയ അവധി ദിവസം എപ്പോളാഘോഷിക്കണമെന്നും അവന്‍ അവരോടു പറഞ്ഞു. യെഹൂദനായ മൊര്‍ദ്ദെഖായിയും എസ്ഥേര്‍രാജ്ഞിയും യെഹൂദര്‍ക്കു കല്പനകളയച്ചിരുന്നു. അവര്‍ക്കും അവരുടെ പിന്‍ഗാമികള്‍ക്കുമായി ഈ രണ്ട് അവധിദിവസങ്ങള്‍ സ്ഥാപിച്ചെടുക്കാനാണ് അവരിങ്ങനെ ചെയ്തത്. സംഭവിച്ച ദോഷങ്ങളെച്ചൊല്ലിയുള്ള ഉപവാസത്തെയും നിലവിളിയെയുംപറ്റി ഓര്‍മ്മിക്കുന്നതു പോലെതന്നെ അവര്‍ ഇത് ഓര്‍മ്മിക്കും. </span>
<span class='v ET9_32' data-id='ET9_32'><span class='v-num v-32'>32&nbsp;</span>എസ്ഥേരിന്‍റെ കത്ത് പൂരീമിന്‍റെ ചട്ടങ്ങള്‍ ഔദ്യോഗികമാക്കി. ഇക്കാര്യങ്ങളൊക്കെ ഒരു പുസ്തകത്തില്‍ എഴുതിവച്ചിട്ടുണ്ട്. </span></div></div>
</body></html>
