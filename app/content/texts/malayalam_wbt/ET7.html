<!DOCTYPE html>
<html><head>
<link href='../../../build/mobile.css' rel='stylesheet' />
<link href='haiola.css' rel='stylesheet' /><meta charset='UTF-8' /><title> എസ്ഥേര്‍:7</title></head><body dir="ltr">
<div class='chapter section ET7 mal-wbtc MAL ET Gentium' dir='ltr' data-id='ET7' data-nextid='ET8' data-previd='ET6' lang='MAL'> 
<div class='s'>ഹാമാനെ തൂക്കിക്കൊല്ലുന്നു </div>
<div class='c'>7</div>
<div class='p'>
<span class='v ET7_1' data-id='ET7_1'>
<span class='verse1 v-num v-1'>1&nbsp;</span>അങ്ങനെ രാജാവും ഹാമാനും എസ്ഥേര്‍ രാജ്ഞിയുടെ കൂടെ വിരുന്നില്‍ പങ്കുകൊണ്ടു. </span>
<span class='v ET7_2' data-id='ET7_2'><span class='v-num v-2'>2&nbsp;</span>അപ്പോള്‍ രാജാവ് എസ്ഥേരിനോടു പറഞ്ഞു: “ഇതു വീഞ്ഞുകുടിക്കുന്ന രണ്ടാമത്തെ ദിവസമാണ്. എസ്ഥേര്‍രാജ്ഞീ, നിന്‍റെ അപേക്ഷ എന്തായിരുന്നാലും അതു ഞാന്‍ നിനക്കു സാധിച്ചു തരും. രാജ്യത്തിന്‍റെ പകുതി ആയാല്‍പോലും.” </span></div>
<div class='p'>
<span class='v ET7_3' data-id='ET7_3'><span class='v-num v-3'>3&nbsp;</span>അപ്പോള്‍ എസ്ഥേര്‍ ഇങ്ങനെ ഉണര്‍ത്തിച്ചു, “അല്ലയോ രാജാവേ, അങ്ങ് എന്നില്‍ പ്രീതനാണെങ്കില്‍, ഇതു രാജാവിനു നല്ലതാണെന്നു ബോധ്യപ്പെടുകയാണെങ്കില്‍ ‘എന്‍റെ ജീവിതം എനിക്കു തരേണമേ.’ എന്‍റെ ജനങ്ങളുടെ ജീവിതവും എനിക്കു തരേണമേ. ഇതാണെന്‍റെ അപേക്ഷ. </span>
<span class='v ET7_4' data-id='ET7_4'><span class='v-num v-4'>4&nbsp;</span>എന്നെയും എന്‍റെ ആളുകളെയും നശിപ്പിച്ചും കൊന്നും ഉന്മൂലനം ചെയ്യാന്‍വേണ്ടി ഞങ്ങളെ വിറ്റുകളഞ്ഞിരിക്കുന്നു. ദാസ്യവൃത്തിയിലേക്കാണ് ഞങ്ങളെ വിറ്റിരുന്നതെങ്കില്‍ ഞാന്‍ മൌനം പാലിച്ചേനെ. കാരണം അത്തരം പ്രശ്നങ്ങളൊന്നും രാജാവിനെ അലോസരപ്പെടുത്തുകയില്ല.” </span></div>
<div class='p'>
<span class='v ET7_5' data-id='ET7_5'><span class='v-num v-5'>5&nbsp;</span>അപ്പോള്‍ അഹശ്വേരോശുരാജാവ് എസ്ഥേര്‍ രാജ്ഞിയോടു പറഞ്ഞു, “ഇങ്ങനെ ഒന്നു ചെയ്യാന്‍ ആലോചിച്ചവന്‍ ആര്? എവിടെയാണവന്‍?” </span></div>
<div class='p'>
<span class='v ET7_6' data-id='ET7_6'><span class='v-num v-6'>6&nbsp;</span>എസ്ഥേര്‍ പറഞ്ഞു, “ഞങ്ങളുടെ ശത്രുവായവന്‍ ദുഷ്ടനായ ഈ ഹാമാനാണ്.”രാജാവിന്‍റെയും രാജ്ഞിയുടെയും മുന്നില്‍ ഹാമാന്‍ ഞെട്ടിവിറച്ചു. </span>
<span class='v ET7_7' data-id='ET7_7'><span class='v-num v-7'>7&nbsp;</span>രാജാവ് കോപത്തോടെ എഴുന്നേറ്റു വീഞ്ഞുവിരുന്നു വിട്ട് അരമനയിലെ ഉദ്യാനത്തിലേക്കു പോയി. തനിക്കുള്ളത് വധശിക്ഷയില്‍ കുറഞ്ഞ ഒന്നുമാവില്ലെന്ന് ഉറപ്പുണ്ടായിരുന്ന ഹാമാന്‍ തന്‍റെ ജീവനുവേണ്ടി എസ്ഥേര്‍രാജ്ഞിയോടു യാചിക്കാനായി അവിടെത്തന്നെ നിന്നു. </span>
<span class='v ET7_8' data-id='ET7_8'><span class='v-num v-8'>8&nbsp;</span>ഉദ്യാനത്തില്‍നിന്നു വീഞ്ഞുവിരുന്നിന് അന്ത:പുരത്തിലേക്കു തിരിച്ചുവന്ന രാജാവു കണ്ടത് എസ്ഥേര്‍ കിടക്കുകയായിരുന്ന കിടക്കയില്‍ ഹാമാന്‍ വീഴുന്നതായിരുന്നു. രാജാവ് കോപത്തോടെ പറഞ്ഞു, “ഞാന്‍ അന്ത:പുരത്തില്‍ ഉള്ളപ്പോള്‍ രാജ്ഞിയെ ആക്രമിക്കാന്‍ നിനക്കു ധൈര്യമോ?” </span></div>
<div class='p'>
<span class='v ET7_8' data-id='ET7_8'>ഈ വാക്കുകള്‍ രാജാവു പറഞ്ഞയുടനെ സേവകര്‍ ഹാമാന്‍റെ മുഖം മറച്ചുകളഞ്ഞു. </span>
<span class='v ET7_9' data-id='ET7_9'><span class='v-num v-9'>9&nbsp;</span>അപ്പോള്‍ രാജസേവകരായ ഷണ്ഡന്മാരില്‍ ഹര്‍ബ്ബോനാ എന്നവന്‍ ഇങ്ങനെ ഉണര്‍ത്തിച്ചു, “രാജാവിന് ആപല്‍സൂചന കൊടുത്ത മൊര്‍ദ്ദെഖായിയെ തൂക്കാന്‍വേണ്ടി ഹാമാന്‍ നാട്ടിച്ച എഴുപത്തഞ്ചടി ഉയരമുള്ള അതേ കഴുമരം ഹാമാന്‍റെ വീടിനടുത്ത് നില്പുണ്ട്.” </span></div>
<div class='p'>
<span class='v ET7_9' data-id='ET7_9'>അപ്പോള്‍ രാജാവു കല്പിച്ചു, “ഹാമാനെ അതില്‍ത്തന്നെ തൂക്കിക്കളയുക.” </span></div>
<div class='p'>
<span class='v ET7_10' data-id='ET7_10'><span class='v-num v-10'>10&nbsp;</span>മൊര്‍ദ്ദെഖായിക്കുവേണ്ടി ഹാമാനൊരുക്കിയ കഴുമരത്തില്‍ത്തന്നെ അവര്‍ ഹാമാനെ തൂക്കിക്കൊന്നു. അതോടെ രാജാവിന്‍റെ കോപവും ശമിച്ചു. </span></div></div>
</body></html>
