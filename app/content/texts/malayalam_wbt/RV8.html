<!DOCTYPE html>
<html><head>
<link href='../../../build/mobile.css' rel='stylesheet' />
<link href='haiola.css' rel='stylesheet' /><meta charset='UTF-8' /><title> യോഹന്നാന് ഉണ്ടായ വെളിപ്പാട്:8</title></head><body dir="ltr">
<div class='chapter section RV8 mal-wbtc MAL RV Gentium' dir='ltr' data-id='RV8' data-nextid='RV9' data-previd='RV7' lang='MAL'> 
<div class='s'>ഏഴു മുദ്രകള്‍ </div>
<div class='c'>8</div>
<div class='p'>
<span class='v RV8_1' data-id='RV8_1'>
<span class='verse1 v-num v-1'>1&nbsp;</span>കുഞ്ഞാട് ഏഴാമത്തെ മുദ്ര തുറന്നു. അപ്പോള്‍ സ്വര്‍ഗ്ഗത്തില്‍ അര മണിക്കൂര്‍ നേരത്തേക്കു മൌനമായിരുന്നു. </span>
<span class='v RV8_2' data-id='RV8_2'><span class='v-num v-2'>2&nbsp;</span>ഏഴു ദൂതന്മാര്‍ ദൈവത്തിന്‍റെ സിംഹാസനത്തിന്‍റെ മുന്പില്‍ നിന്നു കൊണ്ട് ഏഴു കാഹളങ്ങള്‍ സ്വീകരിക്കുന്നത് ഞാന്‍ കണ്ടു. </span></div>
<div class='p'>
<span class='v RV8_3' data-id='RV8_3'><span class='v-num v-3'>3&nbsp;</span>മറ്റൊരു ദൂതന്‍ യാഗപീഠത്തിനരികെ വന്ന് ഒരു സ്വര്‍ണ്ണ ധൂപകലശം പിടിച്ചു നിന്നു. വിശുദ്ധന്മാരായവരുടെയെല്ലാം പ്രാര്‍ത്ഥനയില്‍ കലര്‍ത്താന്‍ ആ ദൂതന് കൂടുതല്‍ ധൂപവര്‍ഗ്ഗം നല്‍കപ്പെട്ടു. ദൂതന്‍ അവയെല്ലാം സിംഹാസനത്തിനു മുന്പിലുള്ള യാഗപീഠത്തില്‍ സമര്‍പ്പിച്ചു. </span>
<span class='v RV8_4' data-id='RV8_4'><span class='v-num v-4'>4&nbsp;</span>ധൂപവര്‍ഗ്ഗത്തില്‍ നിന്നുള്ള പുക ദൂതന്‍റെ കയ്യില്‍ നിന്നും ദൈവത്തിലേക്കുയര്‍ന്നു. ഭക്തരുടെ പ്രാര്‍ത്ഥനയ്ക്കൊപ്പം പുകയും ഉയര്‍ന്നു. </span>
<span class='v RV8_5' data-id='RV8_5'><span class='v-num v-5'>5&nbsp;</span>അപ്പോള്‍ ദൂതന്‍ ധൂപകലശത്തില്‍ ബലിപീഠത്തില്‍ നിന്നും തീ നിറച്ച് ധൂപകലശം ഭൂമിയിലേക്കെറിഞ്ഞു. അപ്പോള്‍ മിന്നല്‍പ്പിണരുകളും ഇടിയും ഭൂകന്പവും മറ്റ് ശബ്ദങ്ങളുമുണ്ടായി. </span></div>
<div class='s'>ഏഴു ദൂതന്മാരും കാഹളം മുഴക്കുന്നു </div>
<div class='p'>
<span class='v RV8_6' data-id='RV8_6'><span class='v-num v-6'>6&nbsp;</span>അപ്പോള്‍ ഏഴു ദൂതന്മാരും തങ്ങളുടെ കയ്യിലുള്ള കാഹളം മുഴക്കാന്‍ തയ്യാറായി. </span></div>
<div class='p'>
<span class='v RV8_7' data-id='RV8_7'><span class='v-num v-7'>7&nbsp;</span>ഒന്നാമത്തെ ദൂതന്‍ കാഹളം മുഴക്കി. അപ്പോള്‍ ചോര കലര്‍ന്ന കല്ലുമഴയും അഗ്നിയുമുണ്ടായി. അവ ഭൂമിയില്‍ പതിച്ചു. അപ്പോള്‍ ഭൂമിയുടെ മൂന്നിലൊന്നു ഭാഗവും പച്ചപ്പുല്ലുകള്‍ മുഴുവനും മരങ്ങളുടെ മൂന്നിലൊന്നും കത്തിനശിച്ചു. </span></div>
<div class='p'>
<span class='v RV8_8' data-id='RV8_8'><span class='v-num v-8'>8&nbsp;</span>രണ്ടാമത്തെ ദൂതന്‍ കാഹളം മുഴക്കി. അപ്പോള്‍ അഗ്നിയാല്‍ കത്തിക്കൊണ്ടിരിക്കുന്ന ഒരു വലിയ മലപോലെ എന്തോ ഒന്ന് കടലിലേക്കെറിയപ്പെട്ടു. കടലിന്‍റെ മൂന്നിലൊന്ന് രക്തമായി മാറുകയും ചെയ്തു. </span>
<span class='v RV8_9' data-id='RV8_9'><span class='v-num v-9'>9&nbsp;</span>സമുദ്രത്തിലെ മൂന്നിലൊന്നു ജീവികള്‍ ചാവുകയും കപ്പലുകളില്‍ മൂന്നിലൊന്ന് നശിക്കുകയും ചെയ്തു. </span></div>
<div class='p'>
<span class='v RV8_10' data-id='RV8_10'><span class='v-num v-10'>10&nbsp;</span>മൂന്നാമത്തെ ദൂതന്‍ കാഹളം മുഴക്കിയപ്പോള്‍ ഒരു ദീപം പോലെ പ്രകാശിച്ചിരുന്ന ഒരു വലിയ നക്ഷത്രം ആകാശത്തുനിന്നും പതിച്ചു. നക്ഷത്രം പതിച്ചത് മൂന്നിലൊന്ന് നദികളുടെയും അരുവികളുടെയും മേലായിരുന്നു. </span>
<span class='v RV8_11' data-id='RV8_11'><span class='v-num v-11'>11&nbsp;</span>കാഞ്ഞിരം<span class='note'><span class='key'>*</span><span class='text'> കാഞ്ഞിരം വളരെ കയ്പ്പുള്ള ഒരു വൃക്ഷം; കഠിനമായ ദു:ഖത്തെ പ്രതിനിധീകരിക്കുന്നു.</span></span> എന്നായിരുന്നു ആ നക്ഷത്രത്തിന്‍റെ പേര്. അതോടെ ജലത്തിന്‍റെ മൂന്നിലൊന്ന് കയ്പേറിയതായി. കയ്പ്പുറ്റ ആ വെള്ളം കുടിച്ച് അനേകം ആളുകള്‍ മരണമടഞ്ഞു. </span></div>
<div class='p'>
<span class='v RV8_12' data-id='RV8_12'><span class='v-num v-12'>12&nbsp;</span>നാലാമത്തെ ദൂതന്‍ കാഹളം മുഴക്കി. സൂര്യന്‍റെ മൂന്നിലൊന്നും ചന്ദ്രന്‍റെ മൂന്നിലൊന്നും നക്ഷത്രങ്ങളുടെ മൂന്നിലൊന്നും ഇരുണ്ടുപോയി. പകലിന്‍റെയും രാത്രിയുടെയും മൂന്നിലൊന്ന് ഇരുട്ടായി. </span></div>
<div class='p'>
<span class='v RV8_13' data-id='RV8_13'><span class='v-num v-13'>13&nbsp;</span>ഞാന്‍ നോക്കിയപ്പോള്‍ ആകാശത്തില്‍ വളരെ ഉയരത്തില്‍ പറക്കുന്ന ഒരു പരുന്തിന്‍റെ ശബ്ദം കേട്ടു. പരുന്ത് ഉച്ചത്തില്‍ പറഞ്ഞു, “ദുരിതം! ദുരിതം! ദുരിതം!” ഇനിയും തങ്ങളുടെ കാഹളങ്ങള്‍ മുഴക്കാനുള്ള മൂന്നു ദൂതന്മാരും കാഹളം മുഴക്കുന്പോള്‍ ഭൂമിയിലെ നിവാസികള്‍ക്കു ദുരിതം ആരംഭിക്കും.” </span></div></div>
</body></html>
