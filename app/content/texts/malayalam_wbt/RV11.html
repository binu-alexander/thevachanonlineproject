<!DOCTYPE html>
<html><head>
<link href='../../../build/mobile.css' rel='stylesheet' />
<link href='haiola.css' rel='stylesheet' /><meta charset='UTF-8' /><title> യോഹന്നാന് ഉണ്ടായ വെളിപ്പാട്:11</title></head><body dir="ltr">
<div class='chapter section RV11 mal-wbtc MAL RV Gentium' dir='ltr' data-id='RV11' data-nextid='RV12' data-previd='RV10' lang='MAL'> 
<div class='s'>രണ്ടു സാക്ഷികള്‍ </div>
<div class='c'>11</div>
<div class='p'>
<span class='v RV11_1' data-id='RV11_1'>
<span class='verse1 v-num v-1'>1&nbsp;</span>പിന്നെ വടിപോലുള്ള ഒരളവുകോല്‍ എനിക്കു നല്‍കപ്പെട്ടു. എന്നോടു പറഞ്ഞു, “പോയി ദൈവാലയവും യാഗപീഠവും അളക്കുക. അവിടെ നമസ്കരിക്കുന്നവരെ എണ്ണുക. </span>
<span class='v RV11_2' data-id='RV11_2'><span class='v-num v-2'>2&nbsp;</span>പക്ഷേ ദൈവാലയമുറ്റം അളക്കരുത്. അത് വെറുതെ വിടുക. അത് ജാതികള്‍ക്കു നല്‍കപ്പെട്ടതാണ്. അവര്‍ നാല്പത്തിരണ്ടു മാസം വിശുദ്ധനഗരത്തെ ചവിട്ടും. </span>
<span class='v RV11_3' data-id='RV11_3'><span class='v-num v-3'>3&nbsp;</span>ഞാനെന്‍റെ രണ്ടു സാക്ഷികള്‍ക്കു ശക്തി നല്‍കുകയും ചെയ്യും. അവര്‍ രട്ടുടുത്ത് ആയിരത്തിരുനൂറ്ററുപതു ദിവസങ്ങള്‍ പ്രവചനം നടത്തും.” </span></div>
<div class='p'>
<span class='v RV11_4' data-id='RV11_4'><span class='v-num v-4'>4&nbsp;</span>ഭൂമിയുടെ കര്‍ത്താവിന്‍റെ മുന്പില്‍ നില്‍ക്കുന്ന രണ്ട് ഒലിവു മരങ്ങളും രണ്ടു വിളക്കുകാലുകളു മാണ് ആ രണ്ടു സാക്ഷികള്‍. </span>
<span class='v RV11_5' data-id='RV11_5'><span class='v-num v-5'>5&nbsp;</span>ആരെങ്കിലും ആ സാക്ഷികളെ മുറിപ്പെടുത്താന്‍ ശ്രമിച്ചാല്‍ സാക്ഷികളുടെ വായില്‍ നിന്നും വരുന്ന അഗ്നി അവരുടെ ശത്രുക്കളെ വിഴുങ്ങിക്കളയും. അവരെ മുറിപ്പെടുത്താന്‍ ശ്രമിക്കുന്ന ഏതൊരുവനും ഇപ്രകാരം മരണമടയും. </span>
<span class='v RV11_6' data-id='RV11_6'><span class='v-num v-6'>6&nbsp;</span>അവരുടെ പ്രവചനകാലത്ത് ആകാശം മഴ പെയ്യാതെ തടഞ്ഞു നിര്‍ത്താനുള്ള അതുല്യമായ ശക്തി ആ സാക്ഷികള്‍ക്കുണ്ട്. അവര്‍ക്ക് വെള്ളത്തെ രക്തമാക്കാനുള്ള ശക്തിയുണ്ട്. എല്ലാ വിധത്തിലുള്ള മാരകരോഗങ്ങള്‍ കൊണ്ടും ഭൂമിയെ വിഷമിപ്പിക്കാനും അവര്‍ക്കു സാധിക്കും. എത്ര തവണ വേണമെങ്കിലും അവര്‍ക്കിതു ചെയ്യാനാവും. </span></div>
<div class='p'>
<span class='v RV11_7' data-id='RV11_7'><span class='v-num v-7'>7&nbsp;</span>സാക്ഷികളിരുവരും തങ്ങളുടെ സന്ദേശം പറഞ്ഞു നിര്‍ത്തുന്പോള്‍ മൃഗം അവരെ എതിര്‍ത്ത് ആക്രമിക്കും. അടിത്തട്ടില്ലാത്ത ഗര്‍ത്തത്തില്‍ നിന്നുള്ള മൃഗമാണത്. മൃഗം അവരെ തോല്പിക്കുകയും വധിക്കുകയും ചെയ്യും. </span>
<span class='v RV11_8' data-id='RV11_8'><span class='v-num v-8'>8&nbsp;</span>രണ്ടു സാക്ഷികളുടേയും ശരീരം മഹാനഗരത്തിന്‍റെ വീഥികളില്‍ കിടക്കും. സൊദോം എന്നും മിസ്രയീം എന്നുമാണ് ആ നഗരത്തിന്‍റെ പേര്. ആ നാമങ്ങള്‍ക്കു ഒരു പ്രത്യേകാര്‍ത്ഥമുണ്ട്. അവരുടെ കര്‍ത്താവ് ക്രൂശിക്കപ്പെട്ട നഗരമാണത്. </span>
<span class='v RV11_9' data-id='RV11_9'><span class='v-num v-9'>9&nbsp;</span>വിവിധ ജനസമൂഹങ്ങളിലും ഭാഷകളിലും ഗോത്രങ്ങളിലും രാജ്യങ്ങളിലുംപെട്ടവര്‍ മൂന്നരദിവസം ആ മൃതശരീരങ്ങള്‍ കാണുകയും അവ കല്ലറയില്‍ സംസ്കരിക്കാന്‍ അനുവദിക്കാതിരിക്കുകയും ചെയ്യും. </span>
<span class='v RV11_10' data-id='RV11_10'><span class='v-num v-10'>10&nbsp;</span>അവര്‍ ഇരുവരുടെയും മരണത്തില്‍ ഭൂമിയിലെ ജനങ്ങള്‍ ആഹ്ളാദിക്കും. അവര്‍ സല്‍ക്കാരങ്ങള്‍ നടത്തുകയും സമ്മാനങ്ങള്‍ കൈമാറുകയും ചെയ്യും. കാരണം ഭൂമിയിലെ ജനങ്ങള്‍ക്ക് അത്രമാത്രം കഷ്ടമായിരുന്നു ഈ രണ്ടു സാക്ഷികള്‍ നല്‍കിയിരുന്നത്. </span></div>
<div class='p'>
<span class='v RV11_11' data-id='RV11_11'><span class='v-num v-11'>11&nbsp;</span>പക്ഷേ മൂന്നര ദിവസങ്ങള്‍ക്കു ശേഷം ദൈവം രണ്ടു പ്രവാചകരിലേക്കും ജീവന്‍ പ്രവേശിപ്പിച്ചു. അവര്‍ എഴുന്നേറ്റു നിന്നു. അവരെ കണ്ടവരിലൊക്കെ ഭയം നിറഞ്ഞു. </span>
<span class='v RV11_12' data-id='RV11_12'><span class='v-num v-12'>12&nbsp;</span>അപ്പോള്‍ സ്വര്‍ഗ്ഗത്തില്‍ നിന്നും ഉച്ചത്തിലുള്ള ഒരശരീരി പ്രവാചകര്‍ കേട്ടു, “ഇങ്ങോട്ടേക്കു കയറിവരിക!” ഒരു മേഘത്തില്‍ അവര്‍ സ്വര്‍ഗ്ഗത്തിലേക്കു ഉയര്‍ന്നുപോയി. അവര്‍ പോകുന്നത് അവരുടെ ശത്രുക്കള്‍ നോക്കിനിന്നു. </span></div>
<div class='p'>
<span class='v RV11_13' data-id='RV11_13'><span class='v-num v-13'>13&nbsp;</span>അതേ സമയം തന്നെ അവിടെ ഒരു വലിയ ഭൂകന്പമുണ്ടായി. നഗരത്തിന്‍റെ പത്തിലൊന്ന് നശിപ്പിക്കപ്പെട്ടു. ഭൂകന്പത്തില്‍ ഏഴായിരം പേര്‍ കൊല്ലപ്പെട്ടു. മരിക്കാത്തവര്‍ ഭയന്നു. അവര്‍ സ്വര്‍ഗ്ഗസ്ഥനായ ദൈവത്തെ മഹത്വപ്പെടുത്തി. </span></div>
<div class='p'>
<span class='v RV11_14' data-id='RV11_14'><span class='v-num v-14'>14&nbsp;</span>രണ്ടാമത്തെ ദുരിതവും അവസാനിച്ചു. മൂന്നാമത്തെ ദുരിതമാസന്നമായിരിക്കുന്നു. </span></div>
<div class='s'>ഏഴാമത്തെ കാഹളം </div>
<div class='p'>
<span class='v RV11_15' data-id='RV11_15'><span class='v-num v-15'>15&nbsp;</span>ഏഴാമത്തെ ദൂതന്മാര്‍ കാഹളം മുഴക്കിയപ്പോള്‍ സ്വര്‍ഗ്ഗത്തില്‍ വലിയ ശബ്ദങ്ങളുണ്ടായി. ശബ്ദങ്ങള്‍ പറഞ്ഞു, </span></div>
<div class='b'>
<span class='v RV11_15' data-id='RV11_15'></span></div>
<div class='q'>
<span class='v RV11_15' data-id='RV11_15'>“ലോകത്തിന്‍റെ മേലുള്ള ഭരണശക്തി നമ്മുടെ കര്‍ത്താവിന്‍റെയും അവന്‍റെ ക്രിസ്തുവിന്‍റെയും ആണ്. </span></div>
<div class='q2'>
<span class='v RV11_15' data-id='RV11_15'>അവന്‍ എന്നേക്കും ഭരണം നടത്തും.” </span></div>
<div class='b'></div>
<div class='m'>
<span class='v RV11_16' data-id='RV11_16'><span class='v-num v-16'>16&nbsp;</span>അപ്പോള്‍ ഇരുപത്തിനാലു മൂപ്പന്മാരും<span class='note'><span class='key'>*</span><span class='text'> മൂപ്പന്മാര്‍ ദൈവത്തിന്‍റെ ജനതയുടെ വലിയ നേതാക്കന്മാരായിരിക്കാം ഇവര്‍. പന്ത്രണ്ട് യെഹൂദ ഗോത്രങ്ങളുടെ നേതാക്കളും യേശുവിന്‍റെ പന്ത്രണ്ടു അപ്പൊസ്തലന്മാരും ചേര്‍ന്നതാവാം ഇത്.</span></span> ദൈവത്തിനു മുന്നില്‍ സാഷ്ടാംഗം വീണു നമസ്കരിച്ചു. ദൈവസന്നിധിയിലെ തങ്ങളുടെ സിംഹാസനങ്ങളില്‍ ഇരിക്കുകയായിരുന്നു അവര്‍. </span>
<span class='v RV11_17' data-id='RV11_17'><span class='v-num v-17'>17&nbsp;</span>മൂപ്പന്മാര്‍ പറഞ്ഞു, </span></div>
<div class='b'>
<span class='v RV11_17' data-id='RV11_17'></span></div>
<div class='q'>
<span class='v RV11_17' data-id='RV11_17'>“സര്‍വ്വശക്തനും കര്‍ത്താവുമായ ദൈവമേ ഞങ്ങള്‍ നിനക്കു നന്ദി പറയുന്നു. </span></div>
<div class='q2'>
<span class='v RV11_17' data-id='RV11_17'>ആകുന്നവനും സദാ ആയിരുന്നവനും നീയാകുന്നു. </span></div>
<div class='q'>
<span class='v RV11_17' data-id='RV11_17'>നീ നിന്‍റെ മഹാശക്തി ഉപയോഗിച്ചു ഭരണം </span></div>
<div class='q2'>
<span class='v RV11_17' data-id='RV11_17'>നടത്തുന്നതിനാല്‍ ഞങ്ങള്‍ നിനക്കു നന്ദി പറയുന്നു! </span></div>
<div class='q'>
<span class='v RV11_18' data-id='RV11_18'><span class='v-num v-18'>18&nbsp;</span>ലോകജനത കോപാകുലരായി; </span></div>
<div class='q2'>
<span class='v RV11_18' data-id='RV11_18'>പക്ഷേ നിന്‍റെ കോപത്തിനുള്ള സമയമാണിപ്പോള്‍, </span></div>
<div class='q'>
<span class='v RV11_18' data-id='RV11_18'>മരിച്ചവര്‍ വിധിക്കപ്പെടുന്ന സമയമാണിപ്പോള്‍. </span></div>
<div class='q2'>
<span class='v RV11_18' data-id='RV11_18'>നിന്‍റെ ദാസന്മാര്‍ക്കും പ്രവാചകര്‍ക്കും നിന്‍റെ വിശുദ്ധര്‍ക്കും </span></div>
<div class='q'>
<span class='v RV11_18' data-id='RV11_18'>നിന്നെ ആദരിക്കുന്ന വലിയവര്‍ക്കും </span></div>
<div class='q2'>
<span class='v RV11_18' data-id='RV11_18'>ചെറിയവര്‍ക്കും പ്രതിഫലം നല്‍കേണ്ട സമയം ആസന്നമായിരിക്കുന്നു. </span></div>
<div class='q'>
<span class='v RV11_18' data-id='RV11_18'>ഭൂമിയെ നശിപ്പിക്കുന്നവരെ നശിപ്പിക്കാനുള്ള </span></div>
<div class='q2'>
<span class='v RV11_18' data-id='RV11_18'>സമയം ആഗതമായിരിക്കുന്നു!” </span></div>
<div class='b'></div>
<div class='p'>
<span class='v RV11_19' data-id='RV11_19'><span class='v-num v-19'>19&nbsp;</span>അപ്പോള്‍ സ്വര്‍ഗ്ഗത്തിലെ ദൈവത്തിന്‍റെ ആലയം തുറക്കപ്പെട്ടു. ദൈവത്തിന്‍റെ നിയമം ഉണ്ടായിരുന്ന പെട്ടകം<span class='note'><span class='key'>†</span><span class='text'> നിയമം … പെട്ടകം യെഹൂദദൈവാലയത്തിലെ അതിവിശുദ്ധസ്ഥലത്ത്, ദൈവം തന്‍റെ ജനതയ്ക്കു നല്‍കിയ കരാര്‍ ഒരു പെട്ടിയിലാക്കി വച്ചിരുന്നു. പുറ. 25:10-22; 1രാജ.8:1-9; എബ്രാ.9:4.</span></span> കാണായ്വന്നു. അപ്പോള്‍ അവിടെ മിന്നലുകളും ശബ്ദങ്ങളും ഇടിമുഴക്കവും ഭൂകന്പവും കനത്ത കന്മഴയുമുണ്ടായി. </span></div></div>
</body></html>
