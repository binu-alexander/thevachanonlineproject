<!DOCTYPE html>
<html><head>
<link href='../../../build/mobile.css' rel='stylesheet' />
<link href='haiola.css' rel='stylesheet' /><meta charset='UTF-8' /><title> രൂത്ത്:2</title></head><body dir="ltr">
<div class='chapter section RT2 mal-wbtc MAL RT Gentium' dir='ltr' data-id='RT2' data-nextid='RT3' data-previd='RT1' lang='MAL'> 
<div class='s'>രൂത്ത് ബോവസിനെ കാണുന്നു </div>
<div class='c'>2</div>
<div class='p'>
<span class='v RT2_1' data-id='RT2_1'>
<span class='verse1 v-num v-1'>1&nbsp;</span>ബേത്ത്ലേഹെമില്‍ ധനികനായ ഒരാള്‍ ജീവിച്ചിരുന്നു. ബോവസ് എന്നായിരുന്നു അയാളുടെ പേര്. എലീമേലെക്കിന്‍റെ കുടുംബത്തില്‍നിന്നുള്ള നൊവൊമിയുടെ അടുത്തബന്ധുവായിരുന്നു ബോവസ്. </span></div>
<div class='p'>
<span class='v RT2_2' data-id='RT2_2'><span class='v-num v-2'>2&nbsp;</span>ഒരു ദിവസം മോവാബ്യസ്ത്രീയായ രൂത്ത് നൊവൊമിയോടു പറഞ്ഞു, “ഞാന്‍ വയലിലേക്കു പോയാലോ എന്നു വിചാരിക്കുകയാണ്, എന്നോടു ആര്‍ക്കെങ്കിലും ദയ തോന്നി ധാന്യം ശേഖരിക്കാന്‍ എന്നെയും കൂട്ടിയാലോ.” </span></div>
<div class='p'>
<span class='v RT2_3' data-id='RT2_3'><span class='v-num v-3'>3&nbsp;</span>നൊവൊമി പറഞ്ഞു, “നല്ലത്, പൊയ്ക്കൊള്ളൂ മകളേ.” </span></div>
<div class='p'>
<span class='v RT2_3' data-id='RT2_3'>അങ്ങനെ രൂത്ത് വയലിലേക്കു പുറപ്പെട്ടു. അവള്‍ കൊയ്ത്തുകാരുടെ പിന്നില്‍ ചെന്ന് എലീമേലെക്കിന്‍റെ കുടുംബത്തിലെ ബോവസിന്‍റെ ഭാഗത്തിലുള്ള വയലില്‍നിന്ന് അവള്‍ അവശേഷിച്ച ധാന്യം സംഭരിച്ചു പോന്നു.<span class='note'><span class='key'>*</span><span class='text'> അവശേഷിച്ച ٹ സംഭരിച്ചുപോന്നു വിളവെടുപ്പിനിടയില്‍ കൃഷിക്കാരന്‍ കുറച്ചു ധാന്യം വയലിലുപേക്ഷിക്കണമെന്നു നിയമമുണ്ട്. പാവപ്പെട്ടവര്‍ക്കു പെറുക്കിയെടുത്തു ഭക്ഷിക്കാനാണിത്. ഠവല്യ. 19:9; 23:22.</span></span> </span></div>
<div class='p'>
<span class='v RT2_4' data-id='RT2_4'><span class='v-num v-4'>4&nbsp;</span>അവസാനം, ബോവസ് ബേത്ത്ലേഹെമില്‍ നിന്ന് വയലിലെത്തി. ബോവസ് അയാളുടെ കൊയ്ത്തുകാരെ ആശംസിച്ചു. അയാള്‍ പറഞ്ഞു, “യഹോവ നിങ്ങളോടു കൂടെ ഉണ്ടായിരിക്കട്ടെ!”പണിക്കാര്‍ മറുപടി പറഞ്ഞു: “യഹോവ അങ്ങയെയും അനുഗ്രഹിക്കട്ടെ!” </span></div>
<div class='p'>
<span class='v RT2_5' data-id='RT2_5'><span class='v-num v-5'>5&nbsp;</span>ബോവസ് കൊയ്ത്തുകാരുടെമേല്‍ നോട്ടക്കാരനോടു ചോദിച്ചു, “ഈ യുവതി ഏതാണ്?” </span></div>
<div class='p'>
<span class='v RT2_6' data-id='RT2_6'><span class='v-num v-6'>6&nbsp;</span>കൊയ്ത്തുകാരുടെ മേല്‍നോട്ടക്കാരന്‍ പറഞ്ഞു, “അവള്‍ മോവാബുദേശത്തുനിന്ന് നൊവൊമിയോടൊപ്പം വന്ന മോവാബ്യ യുവതിയാണ്. </span>
<span class='v RT2_7' data-id='RT2_7'><span class='v-num v-7'>7&nbsp;</span>കൊയ്ത്തുകാരുടെ പിന്നാലെ പോയി ധാന്യം ശേഖരിച്ചു കൊള്ളട്ടെ എന്ന് ഇന്നു വെളുപ്പിനെ വന്ന് എന്നോടു ചോദിച്ചു. അങ്ങനെ ഈ നിമിഷംവരെ അവള്‍ ജോലി ചെയ്യുകയായിരുന്നു. അല്പനേരം മാത്രമേ അവള്‍ ആ വീട്ടില്‍ വിശ്രമിച്ചുള്ളൂ.” </span></div>
<div class='p'>
<span class='v RT2_8' data-id='RT2_8'><span class='v-num v-8'>8&nbsp;</span>അപ്പോള്‍ ബോവസ് രൂത്തിനോടു പറഞ്ഞു, “കേള്‍ക്കൂ മകളേ, ഇവിടെ താമസിച്ച് എന്‍റെ വയലിലെ ധാന്യം ശേഖരിച്ചുകൊള്ളൂ. മറ്റൊരാളുടെ വയലില്‍ പോകണ്ട ആവശ്യം നിനക്കില്ല. എന്‍റെ ദാസികളുടെ പിന്നാലെ നില്‍ക്കുക. </span>
<span class='v RT2_9' data-id='RT2_9'><span class='v-num v-9'>9&nbsp;</span>അവര്‍ ഏതു വയലില്‍ പോകുന്നുവോ അവരുടെ പിന്നാലെ നീയും പോകുക. നിന്നെ ശല്യം ചെയ്യരുതെന്ന് ഞാന്‍ യുവാക്കന്മാരോടു പറഞ്ഞിട്ടുണ്ട്. നിനക്കു ദാഹിക്കുകയാണെങ്കില്‍ യുവാക്കന്മാര്‍ വെള്ളം കുടിക്കാനുപയോഗിക്കുന്ന പാത്രത്തില്‍നിന്ന് നിനക്കും വെള്ളം കുടിക്കാം.” </span></div>
<div class='p'>
<span class='v RT2_10' data-id='RT2_10'><span class='v-num v-10'>10&nbsp;</span>അപ്പോള്‍ രൂത്ത് അയാളുടെ മുന്പില്‍ ആദരപൂര്‍വ്വം നമസ്കരിച്ചു. അവള്‍ ബോവസിനോടു പറഞ്ഞു, “ഞാന്‍ അന്യദേശക്കാരിയായിട്ടും അങ്ങ് എന്നെ ശ്രദ്ധിക്കുകയും എന്നോടു കരുണ കാണിക്കുകയും ചെയ്യുന്നതില്‍ എനിക്ക് അത്ഭുതം തോന്നുന്നു.” </span></div>
<div class='p'>
<span class='v RT2_11' data-id='RT2_11'><span class='v-num v-11'>11&nbsp;</span>ബോവസ് ഉത്തരം പറഞ്ഞു, “നീ നിന്‍റെ ഭര്‍ത്തൃമാതാവായ നൊവൊമിക്കു ചെയ്ത എല്ലാ സഹായങ്ങളെക്കുറിച്ചും എനിക്കറിയാം. നിന്‍റെ ഭര്‍ത്താവ് മരിച്ചു കഴിഞ്ഞിട്ടും നീ അവളെ സഹായിച്ചു എന്നതും എനിക്കറിയാം. നീ നിന്‍റെ അപ്പനേയും അമ്മയേയും ജന്മദേശത്തെപ്പോലും ഉപേക്ഷിച്ചാണ് ഈ ദേശത്തു വന്നിരിക്കുന്നത് എന്നും എനിക്കറിയാം. ഈ ദേശത്തെ ആരെയും നിനക്കറിയില്ല. എന്നിട്ടും നീ നൊവൊമിയോടൊപ്പം ഇവിടെ വന്നു. </span>
<span class='v RT2_12' data-id='RT2_12'><span class='v-num v-12'>12&nbsp;</span>നിന്‍റെ സദ്പ്രവര്‍ത്തികള്‍ക്ക് യഹോവ നിനക്കു പ്രതിഫലം തരും. യിസ്രായേലിന്‍റെ ദൈവം നിനക്ക് പൂര്‍ണ്ണ പ്രതിഫലം തരും. നീ രക്ഷയ്ക്കുവേണ്ടി എത്തിയിരിക്കുന്നത് അവന്‍റെ അടുത്താണ്. അവന്‍ നിന്നെ സംരക്ഷിക്കും.” </span></div>
<div class='p'>
<span class='v RT2_13' data-id='RT2_13'><span class='v-num v-13'>13&nbsp;</span>അപ്പോള്‍ രൂത്ത് പറഞ്ഞു, “പ്രഭോ അങ്ങ് എന്നോടു വളരെയധികം കരുണ കാണിക്കുന്നു. ഞാന്‍ വെറും ഒരു ദാസിയാണ്. അങ്ങയുടെ സ്വന്തം ദാസിമാരില്‍ ഒരുവള്‍ക്കു തുല്യപോലുമല്ല ഞാന്‍. പക്ഷേ അങ്ങ് എന്നോടു കാരുണ്യത്തോടെ സംസാരിക്കുകയും സാന്ത്വനിപ്പിക്കുകയും ചെയ്തു.” </span></div>
<div class='p'>
<span class='v RT2_14' data-id='RT2_14'><span class='v-num v-14'>14&nbsp;</span>ഭക്ഷണസമയത്ത് ബോവസ് അവളോടു പറഞ്ഞു, “ഇവിടെ വന്നു ഞങ്ങളുടെ അപ്പം കഴിക്കൂ. നിന്‍റെ അപ്പം ഞങ്ങളുടെ വിന്നാഗിരിയില്‍ മുക്കുക.” </span></div>
<div class='p'>
<span class='v RT2_14' data-id='RT2_14'>അപ്പോള്‍ അവള്‍ കൊയ്ത്തുകാരുടെ അടുക്കല്‍ ഇരുന്നു. ബോവസ് അവള്‍ക്കു വറുത്ത ധാന്യം കൊടുത്തു. രൂത്ത് മതിയാകുവോളം ഭക്ഷിച്ച് കുറച്ചു മിച്ചം വച്ചു. </span>
<span class='v RT2_15' data-id='RT2_15'><span class='v-num v-15'>15&nbsp;</span>അവള്‍ അവിടെ നിന്നും എഴുന്നേറ്റ് ജോലി ചെയ്യാന്‍ പുറപ്പെട്ടു. അപ്പോള്‍ ബോവസ് തന്‍റെ ജോലിക്കാരോടു പറഞ്ഞു, “അവള്‍ കറ്റകള്‍ക്കിടയിലും ധാന്യം പെറുക്കട്ടെ. അവളെ തടയരുത്. </span>
<span class='v RT2_16' data-id='RT2_16'><span class='v-num v-16'>16&nbsp;</span>അവളുടെ ജോലി എളുപ്പമാക്കാന്‍ ധാന്യത്തിന്‍റെ തലപ്പു തന്നെ അവള്‍ക്കായി ഇട്ടുകൊടുത്തേക്കുക. അവള്‍ ആ ധാന്യവും പെറുക്കട്ടെ. നിര്‍ത്ത് എന്ന് അവളോടു പറയരുത്.” </span></div>
<div class='s'>നൊവൊമി ബോവസിനെക്കുറിച്ചു കേള്‍ക്കുന്നു </div>
<div class='p'>
<span class='v RT2_17' data-id='RT2_17'><span class='v-num v-17'>17&nbsp;</span>സന്ധ്യയാകുവോളം രൂത്ത് വയലില്‍ പണി ചെയ്തു. പിന്നെ അവള്‍ വയ്ക്കോലില്‍നിന്ന് ധാന്യങ്ങള്‍ വേര്‍തിരിച്ചെടുത്തു. ഏകദേശം അരപ്പറ യവം ഉണ്ടായിരുന്നു. </span>
<span class='v RT2_18' data-id='RT2_18'><span class='v-num v-18'>18&nbsp;</span>രൂത്ത് അതും എടുത്തുകൊണ്ട് അവളുടെ ഭര്‍ത്തൃമാതാവിനെ കാണിക്കാന്‍ നഗരത്തിലേക്കു പോയി. അവള്‍ മിച്ചം വച്ചിരുന്ന ഉച്ചഭക്ഷണവും ഭര്‍ത്തൃമാതാവിനു കൊടുത്തു. </span></div>
<div class='p'>
<span class='v RT2_19' data-id='RT2_19'><span class='v-num v-19'>19&nbsp;</span>അവളുടെ ഭര്‍ത്തൃമാതാവ് അവളോടു ചോദിച്ചു, “എവിടെനിന്നാണ് ഇത്രയും ധാന്യം നീ ശേഖരിച്ചത്? എവിടെയാണ് നീ ജോലി ചെയ്തത്? നിന്നെ ശ്രദ്ധിച്ച മനുഷ്യന്‍ അനുഗ്രഹിക്കപ്പെടട്ടെ!” </span></div>
<div class='p'>
<span class='v RT2_19' data-id='RT2_19'>അപ്പോള്‍ രൂത്ത് ആരുടെ കൂടെയാണു താന്‍ ജോലി ചെയ്തത് എന്ന് അവളോടു പറഞ്ഞു. അവള്‍ പറഞ്ഞു, “ഞാന്‍ ബോവസ് എന്നു പേരുള്ള ഒരാളുടെ കൂടെയാണ് ജോലി ചെയ്തത്.” </span></div>
<div class='p'>
<span class='v RT2_19' data-id='RT2_19'>നൊവൊമി തന്‍റെ പുത്രഭാര്യയോടു പറഞ്ഞു, “യഹോവ അയാളെ അനുഗ്രഹിക്കട്ടെ! മരിച്ചവരുടെയും ജീവിച്ചിരിക്കുന്നവരുടെയും നേര്‍ക്കു അവന്‍ ദയ കാണിക്കുന്നു.” </span>
<span class='v RT2_20' data-id='RT2_20'><span class='v-num v-20'>20&nbsp;</span>വീണ്ടും നൊവൊമി അവളുടെ പുത്രഭാര്യയോടു പറഞ്ഞു, “ബോവസ് നമ്മുടെ സംരക്ഷകരില്‍ ഒരാളാണ്. ബോവസ് നമ്മുടെ അടുത്ത ബന്ധുക്കളില്‍ ഒരാളാണ്.” </span></div>
<div class='p'>
<span class='v RT2_21' data-id='RT2_21'><span class='v-num v-21'>21&nbsp;</span>അപ്പോള്‍ രൂത്ത് പറഞ്ഞു, “ബോവസ് എന്നോടു പറഞ്ഞിട്ടുണ്ട് തിരിച്ചു ചെന്ന് അവിടെത്തന്നെ ജോലി ചെയ്യാന്‍. കൊയ്ത്തു കഴിയുവോളം അയാളുടെ ജോലിക്കാരുടെയടുത്ത് ഞാന്‍ ജോലി ചെയ്തുകൊള്ളാന്‍ ബോവസ് എന്നോടു പറഞ്ഞു.” </span></div>
<div class='p'>
<span class='v RT2_22' data-id='RT2_22'><span class='v-num v-22'>22&nbsp;</span>അപ്പോള്‍ നൊവൊമി പുത്രഭാര്യയായ രൂത്തിനോടു പറഞ്ഞു, “അയാളുടെ ദാസിമാരുടെ കൂടെ ജോലി ചെയ്യുന്നത് നല്ലതാണ്. മറ്റു വയലുകളിലാണെങ്കില്‍ ആണുങ്ങളാരെങ്കിലും നിന്നെ ശല്യം ചെയ്യും.” </span>
<span class='v RT2_23' data-id='RT2_23'><span class='v-num v-23'>23&nbsp;</span>അങ്ങനെ രൂത്ത് ബോവസിന്‍റെ ദാസിമാരുടെ കൂടെ ജോലി ചെയ്തു. യവത്തിന്‍റെ കൊയ്ത്തു കാലം കഴിയുന്നതുവരെ ധാന്യം ശേഖരിച്ചു. ഗോതന്പിന്‍റെ കൊയ്ത്തുകാലവും കഴിയുന്നതുവരെ അവള്‍ അവിടെ ജോലി ചെയ്തു. രൂത്ത് അവളുടെ ഭര്‍ത്തൃമാതാവിന്‍റെയൊപ്പം ജീവിതം തുടര്‍ന്നു. </span></div></div>
</body></html>
