<!DOCTYPE html>
<html><head>
<link href='../../../build/mobile.css' rel='stylesheet' />
<link href='haiola.css' rel='stylesheet' /><meta charset='UTF-8' /><title> എസ്ഥേര്‍:2</title></head><body dir="ltr">
<div class='chapter section ET2 mal-wbtc MAL ET Gentium' dir='ltr' data-id='ET2' data-nextid='ET3' data-previd='ET1' lang='MAL'> 
<div class='s'>എസ്ഥേര്‍ രാജ്ഞിയാക്കപ്പെടുന്നു </div>
<div class='c'>2</div>
<div class='p'>
<span class='v ET2_1' data-id='ET2_1'>
<span class='verse1 v-num v-1'>1&nbsp;</span>പിന്നീട് അഹശ്വേരോശുരാജാവിന്‍റെ കോപം ശമിച്ചപ്പോള്‍ അവന്‍ വസ്ഥിയെയും അവളുടെ പ്രവൃത്തിയേയും അവള്‍ കാരണം താന്‍ പുറപ്പെടുവിച്ച കല്പനയേയും പറ്റി ഓര്‍ത്തു. </span>
<span class='v ET2_2' data-id='ET2_2'><span class='v-num v-2'>2&nbsp;</span>അപ്പോള്‍ അവനെ സേവിച്ചു കൊണ്ടുനിന്നിരുന്ന ചെറുപ്പക്കാരായ പരിചാരകര്‍ അവനോട് ഇങ്ങനെ ഉണര്‍ത്തിച്ചു, “രാജാവിനുവേണ്ടി സുന്ദരികളായ യുവകന്യകമാരെ അന്വേഷിച്ചുകണ്ടുപിടിച്ചാലും. </span>
<span class='v ET2_3' data-id='ET2_3'><span class='v-num v-3'>3&nbsp;</span>രാജാവ് തന്‍റെ രാജ്യത്തെ എല്ലാ പ്രവിശ്യകളിലും നേതാക്കളെ തെരഞ്ഞെടുക്കട്ടെ. അനന്തരം അവര്‍ സുന്ദരികളായ എല്ലാ കന്യകമാരെയും ശൂശന്‍റെ തലസ്ഥാനത്തേക്കു കൊണ്ടുവരട്ടെ. അന്ത:പുരത്തിലെ സ്ത്രീകളോടൊപ്പം അവര്‍ കഴിയണം. അന്ത:പുരത്തിന്‍റെ ചുമതലക്കാരനായ, രാജാവിന്‍റെ ഷണ്ഡനായ ഹേഗായിയുടെ ചുമതലയിലായിരിക്കും അവര്‍. അവരുടെ സൌന്ദര്യപരിചരണങ്ങള്‍ക്കാവശ്യമായതെല്ലാം അയാള്‍ ചെയ്തുകൊടുക്കട്ടെ. </span>
<span class='v ET2_4' data-id='ET2_4'><span class='v-num v-4'>4&nbsp;</span>അവരുടെ ഇടയില്‍നിന്ന് രാജാവിനു ബോധിക്കുന്നവളെ വസ്ഥിക്കുപകരം രാജ്ഞിയായി വാഴിക്കാമല്ലോ.”ആ നിര്‍ദ്ദേശം രാജാവിനു സമ്മതമായി. ഈ നിര്‍ദ്ദേശപ്രകാരം രാജാവു പ്രവര്‍ത്തിക്കുകയും ചെയ്തു. </span></div>
<div class='p'>
<span class='v ET2_5' data-id='ET2_5'><span class='v-num v-5'>5&nbsp;</span>ആ സമയത്ത് ശൂശന്‍റെ തലസ്ഥാനത്ത് ബെന്യാമീന്‍റെ ഗോത്രത്തില്‍പ്പെട്ട കീശിന്‍റെ മകനായ ശിമെയിയുടെ മകനായ യായീരിന്‍റെ മകന്‍ മൊര്‍ദ്ദെഖായി എന്നൊരു യെഹൂദന്‍ പാര്‍ത്തിരുന്നു. </span>
<span class='v ET2_6' data-id='ET2_6'><span class='v-num v-6'>6&nbsp;</span>ബാബിലോണ്‍രാജാവായ നെബൂഖദ്നേസര്‍ യെരൂശലേമില്‍നിന്നു ബലമായി പിടിച്ചു തടവുകാരാക്കിയവരുടെ കൂട്ടത്തില്‍ മൊര്‍ദ്ദെഖായിയും ഉണ്ടായിരുന്നു. യെഹൂദയുടെ രാജാവായ യെഹോയാഖീനും ആ സംഘത്തിലുണ്ടായിരുന്നു. </span>
<span class='v ET2_7' data-id='ET2_7'><span class='v-num v-7'>7&nbsp;</span>തന്‍റെ അമ്മാവന്‍റെ മകളായ എസ്ഥേര്‍ എന്നുപേരുള്ള ഹദസ്സെയെ അപ്പനും അമ്മയും ഇല്ലാത്തതിന്‍റെ പേരില്‍ മൊര്‍ദ്ദെഖായി എടുത്തു വളര്‍ത്തിയിരുന്നു. അവള്‍ അതിസുന്ദരിയും മനോഹരിയും ആയിരുന്നു. </span>
<span class='v ET2_8' data-id='ET2_8'><span class='v-num v-8'>8&nbsp;</span>രാജാവിന്‍റെ കല്പനകേട്ട് നിരവധി യുവതികള്‍ ശൂശന്‍റെ തലസ്ഥാനനഗരത്തിലേക്കു കൊണ്ടുവരപ്പെട്ടു. ആ യുവതികള്‍ ഹേഗായിയുടെ പരിചരണത്തിലേല്പിക്കപ്പെട്ടു. അവരിലൊരുവളായിരുന്നു എസ്ഥേര്‍. അവള്‍ രാജാവിന്‍റെ അന്ത:പുരത്തിലേക്കു കൊണ്ടുവരപ്പെടുകയും ഹേഗായിയുടെ പരിചരണത്തിലേല്പിക്കപ്പെടുകയും ചെയ്തു. രാജാവിന്‍റെ സ്ത്രീകളുടെ ചുമതലക്കാരനായിരുന്നു ഹേഗായി. </span>
<span class='v ET2_9' data-id='ET2_9'><span class='v-num v-9'>9&nbsp;</span>എസ്ഥേരിനോടു പ്രത്യേകം ഇഷ്ടം തോന്നിയ ഹേഗായി പെട്ടെന്നുതന്നെ അവള്‍ക്കുള്ള സൌന്ദര്യപരിചരണങ്ങളും പ്രത്യേക ഭക്ഷണവും നല്‍കി. പിന്നെ ഹേഗായി എസ്ഥേരിനെയും അവളുടെ ഏഴു പരിചാരികമാരെയും അന്ത:പുര സ്ത്രീകള്‍ വസിക്കുന്ന ഏറ്റവും നല്ല സ്ഥലത്തേക്കയച്ചു. </span>
<span class='v ET2_10' data-id='ET2_10'><span class='v-num v-10'>10&nbsp;</span>താനൊരു യെഹൂദസ്ത്രീയാണെന്ന കാര്യമോ സ്വന്തം കുടുംബപശ്ചാത്തലത്തെപ്പറ്റിയോ മൊര്‍ദെഖായി വിലക്കിയതു കാരണം എസ്ഥേര്‍ ആരോടും പറഞ്ഞില്ല. </span>
<span class='v ET2_11' data-id='ET2_11'><span class='v-num v-11'>11&nbsp;</span>എസ്ഥേരിന്‍റെ സുഖവിവരവും ഭാവിയും അറിയാമല്ലോ എന്നു കരുതി മൊര്‍ദ്ദെഖായി രാജാവിന്‍റെ അന്ത:പുര പ്രദേശത്തു ദിവസവും അങ്ങോട്ടും ഇങ്ങോട്ടും നടക്കുമായിരുന്നു. </span></div>
<div class='p'>
<span class='v ET2_12' data-id='ET2_12'><span class='v-num v-12'>12&nbsp;</span>രാജാവുമായുള്ള കൂടിക്കാഴ്ചയ്ക്കുമുന്പ് ഓരോ യുവകന്യകയും ആറുമാസം മൂര്‍തൈലം ആറുമാസം വിവിധതരം സുഗന്ധദ്രവ്യങ്ങളും ഉപയോഗിച്ചുള്ള സൌന്ദര്യപരിചരണം പൂര്‍ത്തിയാക്കേണ്ടതുണ്ട്. </span>
<span class='v ET2_13' data-id='ET2_13'><span class='v-num v-13'>13&nbsp;</span>രാജാവിനെക്കാണാന്‍ പോകുന്ന യുവകന്യകയ്ക്കു കൂടെ കൊണ്ടുപോകാന്‍ അന്ത:പുരത്തിലുള്ളതെന്തും എടുക്കാമായിരുന്നു. </span>
<span class='v ET2_14' data-id='ET2_14'><span class='v-num v-14'>14&nbsp;</span>അവള്‍ വൈകുന്നേരം രാജാവിന്‍റെ അടുത്തു ചെല്ലുകയും പിറ്റേദിവസം രാവിലെ ഷണ്ഡനും രാജാവിന്‍റെ വെപ്പാട്ടികളുടെ സൂക്ഷിപ്പുകാരനുമായ ശയസ്ഗസ്മേല്‍ നോട്ടം നടത്തുന്ന വേറൊരു അന്ത:പുരത്തിലേക്കു മടങ്ങിപ്പോകേണ്ടതുമുണ്ടായിരുന്നു. രാജാവ് അവളെ ആഗ്രഹിക്കുകയും പേരുചൊല്ലി വിളിപ്പിക്കുകയും ചെയ്തില്ലെങ്കില്‍ വീണ്ടുമൊരിക്കല്‍ അവള്‍ രാജാവിന്‍റെ അടുത്തു പോകരുത്. </span></div>
<div class='p'>
<span class='v ET2_15' data-id='ET2_15'><span class='v-num v-15'>15&nbsp;</span>അങ്ങനെ മൊര്‍ദ്ദെഖായിയുടെ അമ്മാവനായ അബീഹയീലിന്‍റെ മകള്‍ എസ്ഥേരിന്‍റെ ഊഴം വന്നപ്പോള്‍ അന്ത:പുരസ്ത്രീകളുടെ ചുമതലക്കാരനായിരുന്ന ഹേഗായി അവള്‍ക്കു കൊടുക്കാമെന്നു പറഞ്ഞവയല്ലാതെ വേറൊന്നും അന്ത:പുരത്തില്‍നിന്നു കൊണ്ടുപോകാന്‍ അവള്‍ ചോദിച്ചില്ല. എന്നാല്‍ എസ്ഥേരിനെ കണ്ടവരെല്ലാം അവളെ ഇഷ്ടപ്പെട്ടു. </span>
<span class='v ET2_16' data-id='ET2_16'><span class='v-num v-16'>16&nbsp;</span>അഹശ്വോരോശുരാജാവിന്‍റെ ഭരണം തുടങ്ങിയതിന്‍റെ ഏഴാമാണ്ടില്‍ പത്താം മാസമായ തേബേത്തില്‍ എസ്ഥേര്‍ രാജാവിന്‍റെ മുന്പില്‍ കൊണ്ടുചെല്ലപ്പെട്ടു. </span></div>
<div class='p'>
<span class='v ET2_17' data-id='ET2_17'><span class='v-num v-17'>17&nbsp;</span>മറ്റെല്ലാ സ്ത്രീകളെയും മറ്റെല്ലാ കന്യകമാരെക്കാളും എസ്ഥേരിനെ രാജാവ് സ്നേഹിച്ചു. അതിനാല്‍ അവളുടെ തലയില്‍ രാജകിരീടം വെച്ചുകൊണ്ട് വസ്ഥിക്കു പകരം അവളെ രാജ്ഞിയായി വാഴിച്ചു. </span>
<span class='v ET2_18' data-id='ET2_18'><span class='v-num v-18'>18&nbsp;</span>രാജാവ് തന്‍റെ സകല പ്രഭുക്കള്‍ക്കും സേവകര്‍ക്കും ഒരു ഗംഭീര വിരുന്നു - എസ്ഥേരിന്‍റെ വിരുന്ന് - കൊടുക്കുകയും ആ ദിവസം സകല സംസ്ഥാനങ്ങള്‍ക്കും ഒരു വിശ്രമദിവസമായി പ്രഖ്യാപിക്കുകയും ദയാലുവായ ഒരു രാജാവെന്ന നിലയില്‍ ജനങ്ങള്‍ക്കു സമ്മാനങ്ങള്‍ കൊടുക്കുകയും ചെയ്തു. </span></div>
<div class='p'>
<span class='v ET2_18' data-id='ET2_18'>മൊര്‍ദ്ദെഖായി ഒരു ദുരാലോചനയെപ്പറ്റി അറിയുന്നു </span></div>
<div class='p'>
<span class='v ET2_19' data-id='ET2_19'><span class='v-num v-19'>19&nbsp;</span>രാജാവിനുവേണ്ടി കന്യകമാരെ രണ്ടാം വട്ടം ശേഖരിച്ചുകൊണ്ടുവരുന്പോള്‍ മൊര്‍ദ്ദെഖായി രാജാവിന്‍റെ വാതില്‍ക്കല്‍ ഇരക്കുകയായിരുന്നു. </span>
<span class='v ET2_20' data-id='ET2_20'><span class='v-num v-20'>20&nbsp;</span>മൊര്‍ദ്ദെഖായി വിലക്കിയതനുസരിച്ച്, താന്‍ യെഹൂദസ്ത്രീയാണെന്നോ തന്‍റെ കുടുംബപശ്ചാത്തലമെന്തെന്നോ എസ്ഥേര്‍ അപ്പോഴും ഒന്നും പറഞ്ഞിരുന്നില്ല. മൊര്‍ദ്ദെഖായിയുടെ സംരക്ഷണയില്‍ ആയിരുന്നകാലത്തെന്നപോലെ അപ്പോഴും അവന്‍ പറഞ്ഞതെല്ലാം അവള്‍ അനുസരിച്ചിരുന്നു. </span></div>
<div class='p'>
<span class='v ET2_21' data-id='ET2_21'><span class='v-num v-21'>21&nbsp;</span>അങ്ങനെ മൊര്‍ദ്ദെഖായി രാജാവിന്‍റെ വാതില്‍ക്കല്‍ ഇരിക്കുന്നകാലത്ത് രാജാവിന്‍റെ ഉമ്മറം സൂക്ഷിപ്പുകാരും ഷണ്ഡന്മാരുമായ ബിഗ്ദ്ധാനും തേരെശും ചേര്‍ന്ന് അഹശ്വേരോശുരാജാവിനോടുള്ള വിരോധംമൂലം അവനെ കൊല്ലുവാന്‍ രഹസ്യമായി ആലോചിച്ചു. </span>
<span class='v ET2_22' data-id='ET2_22'><span class='v-num v-22'>22&nbsp;</span>ആ രഹസ്യം മൊര്‍ദ്ദെഖായി അറിഞ്ഞു. അവന്‍ അത് എസ്ഥേര്‍രാജ്ഞിയോടു പറഞ്ഞു. അനന്തരം എസ്ഥേര്‍രാജ്ഞി അതു രാജാവിനോടു പറഞ്ഞു. ആ ദുഷ്ടപദ്ധതി മൊര്‍ദ്ദെഖായിയാണ് മനസ്സിലാക്കിയതെന്നും എസ്ഥേര്‍ രാജാവിനെ അറിയിച്ചു. </span>
<span class='v ET2_23' data-id='ET2_23'><span class='v-num v-23'>23&nbsp;</span>അന്വേഷിച്ചപ്പോള്‍ കേട്ടതു ശരിയാണെന്നു ബോദ്ധ്യമായതുകൊണ്ട് രാജാവിനെ വധിക്കുവാന്‍ പദ്ധതിയിട്ട രണ്ട് ഉമ്മറസൂക്ഷിപ്പുകാരെയും കഴുവിലേറ്റി. ഇത് രാജാവിന്‍റെ ചരിത്രപുസ്തകങ്ങളില്‍ എഴുതിവയ്ക്കുകയും ചെയ്തു. </span></div></div>
</body></html>
