<!DOCTYPE html>
<html><head>
<link href='../../../build/mobile.css' rel='stylesheet' />
<link href='haiola.css' rel='stylesheet' /><meta charset='UTF-8' /><title> ഗലാത്യര്‍ക്ക്:6</title></head><body dir="ltr">
<div class='chapter section GL6 mal-wbtc MAL GL Gentium' dir='ltr' data-id='GL6' data-nextid='EP1' data-previd='GL5' lang='MAL'> 
<div class='s'>പരസ്പരം സഹായിക്കുക </div>
<div class='c'>6</div>
<div class='p'>
<span class='v GL6_1' data-id='GL6_1'>
<span class='verse1 v-num v-1'>1&nbsp;</span>സഹോദരന്മാരേ, നിങ്ങളില്‍ ഒരുവന്‍ പാപം ചെയ്യുന്നു എന്നു വരികില്‍, നിങ്ങളില്‍ ആത്മീയത ഉള്ളവന്‍ അവന്‍റെ അടുത്തു പോകുകയും സൌമ്യതയോടെ ശരിയിലേക്കു കൊണ്ടുവരാന്‍ സ്വയം പ്രലോഭിതരാകാതെ സൂക്ഷിച്ച്, അവനെ സഹായിക്കുകയും വേണം. </span>
<span class='v GL6_2' data-id='GL6_2'><span class='v-num v-2'>2&nbsp;</span>പ്രശ്നങ്ങളില്‍ പരസ്പരം സഹായിച്ച് യഥാര്‍ത്ഥമായും ക്രിസ്തുവിന്‍റെ ന്യായപ്രമാണത്തെ അനുസരിക്കുക. </span>
<span class='v GL6_3' data-id='GL6_3'><span class='v-num v-3'>3&nbsp;</span>അപ്രധാനി ആയ ഒരുവന്‍ സ്വയം പ്രധാനി എന്നു കരുതുന്നുവെങ്കില്‍ അവന്‍ സ്വയം വിഡ്ഢിയാകുന്നു. </span>
<span class='v GL6_4' data-id='GL6_4'><span class='v-num v-4'>4&nbsp;</span>ഒരു വ്യക്തി തന്നെ, അന്യനുമായി താരതമ്യപ്പെടുത്താതെ സ്വകര്‍മ്മങ്ങളെ വിധിക്കട്ടെ. അതില്‍ അവനു സ്വയം അഭിമാനിക്കാം. </span>
<span class='v GL6_5' data-id='GL6_5'><span class='v-num v-5'>5&nbsp;</span>ഓരോരുത്തരും അവരവരുടെ ഉത്തരവാദിത്വം ഏറ്റെടുക്കണം. </span></div>
<div class='p'>
<span class='v GL6_6' data-id='GL6_6'><span class='v-num v-6'>6&nbsp;</span>ദൈവീകോപദേശങ്ങള്‍ പഠിച്ചുകൊണ്ടിരിക്കുന്നവന്‍ തനിക്കുള്ള നല്ല വസ്തുക്കളൊക്കെയും അദ്ധ്യാപകനുമായി പങ്കുവയ്ക്കണം. </span></div>
<div class='p'>
<span class='v GL6_7' data-id='GL6_7'><span class='v-num v-7'>7&nbsp;</span>ദൈവത്തെ വഞ്ചിക്കാന്‍ കഴിയുമെന്നു കരുതുന്ന വിഡ്ഢിത്തം അരുത്. ഒരുവന്‍ വിതച്ചതേ കൊയ്യൂ. </span>
<span class='v GL6_8' data-id='GL6_8'><span class='v-num v-8'>8&nbsp;</span>ഒരുവന്‍ തന്‍റെ പാപം നിറഞ്ഞ സ്വയത്തെ തൃപ്തിപ്പെടുത്താനുള്ളതാണ് നടുന്നതെങ്കില്‍ അത് അവന് നിത്യമരണം കൊണ്ടു വരും. എന്നാല്‍ ഒരുവന്‍ ആത്മാവിനെ പ്രീതിപ്പെടുത്താനാണ് നടുന്നതെങ്കില്‍ അത് അവന് നിത്യജീവനെ ആത്മാവില്‍ നിന്നു കൊണ്ടു തരും. </span>
<span class='v GL6_9' data-id='GL6_9'><span class='v-num v-9'>9&nbsp;</span>നാം നന്മ ചെയ്തു തളരരുത്. നാം ശ്രമം ഉപേക്ഷിക്കരുത്. </span>
<span class='v GL6_10' data-id='GL6_10'><span class='v-num v-10'>10&nbsp;</span>നമ്മള്‍ നല്ല കൃത്യങ്ങള്‍ തുടര്‍ന്നാല്‍ നിത്യജീവന്‍റെ കതിര്‍മണികള്‍ കൃത്യസമയത്ത് നമുക്കു ലഭിക്കും. അവസരം കിട്ടുന്പോള്‍ നാം എല്ലാവര്‍ക്കും നന്മ ചെയ്യണം, വിശേഷിച്ചും വിശ്വാസികളുടെ കുടുംബത്തില്‍പ്പെട്ടവരോടും. </span></div>
<div class='s'>പൌലൊസ് തന്‍റെ കത്ത് നിര്‍ത്തുന്നു </div>
<div class='p'>
<span class='v GL6_11' data-id='GL6_11'><span class='v-num v-11'>11&nbsp;</span>ഞാനിതു സ്വയം എഴുതുകയാണ് എത്ര വലിയ അക്ഷരങ്ങളാണ് ഞാനുപയോഗിച്ചിരിക്കുന്നതെന്ന് കണ്ടാലും. </span>
<span class='v GL6_12' data-id='GL6_12'><span class='v-num v-12'>12&nbsp;</span>ക്രിസ്തുവിന്‍റെ കുരിശിനെ പിന്തുടര്‍ന്നാല്‍ പീഢിപ്പിക്കപ്പെടുമെന്നു കരുതുന്നവര്‍ യെഹൂദരാല്‍ സ്വീകരിക്കപ്പെടത്തക്കവിധം പരിച്ഛേദന ഏല്‍ക്കാന്‍ നിങ്ങളെ നിര്‍ബന്ധിക്കുന്നു. യെഹൂദരാല്‍ സ്വീകരിക്കപ്പെടാനാണ് അവരിത് ചെയ്യുന്നത്. </span>
<span class='v GL6_13' data-id='GL6_13'><span class='v-num v-13'>13&nbsp;</span>പരിച്ഛേദന ഏറ്റവര്‍ തന്നെ ന്യായപ്രമാണം അനുസരിക്കുന്നില്ല. എന്നാല്‍ നിങ്ങളെ പ്രേരിപ്പിച്ചതിനെപ്പറ്റി പറഞ്ഞു മദിക്കാന്‍ നിങ്ങള്‍ പരിച്ഛേദന ഏല്‍ക്കണമെന്ന് അവര്‍ ആഗ്രഹിക്കുന്നു. </span></div>
<div class='p'>
<span class='v GL6_14' data-id='GL6_14'><span class='v-num v-14'>14&nbsp;</span>ഞാന്‍ അത്തരം കാര്യങ്ങളെപ്പറ്റി പുകഴ്ത്തി പറകയില്ല. എന്നു പ്രതീക്ഷിക്കുന്നു. എന്‍റെ പുകഴ്ത്തലിനു നിദാനം നമ്മുടെ കര്‍ത്താവായ യേശുക്രിസ്തുവിന്‍റെ കുരിശാണ്. കര്‍ത്താവായ യേശുക്രിസ്തുവിന്‍റെ കുരിശുമരണത്തിലൂടെ ലോകം എനിക്കു ക്രൂശിതമായി,<span class='note'><span class='key'>*</span><span class='text'> ക്രൂശിതമായി “മരിച്ചിരിക്കുന്നു” എന്നര്‍ത്ഥം.</span></span> കൂടാതെ ഞാന്‍ ലോകത്തിനു മരിക്കുകയും ചെയ്തു. </span>
<span class='v GL6_15' data-id='GL6_15'><span class='v-num v-15'>15&nbsp;</span>പുതിയൊരു ജനത ദൈവത്താല്‍ സൃഷ്ടിക്കപ്പെട്ടു എന്നതാണ് പരിച്ഛേദന ഏറ്റവനോ, അഗ്രചര്‍മ്മിയോ എന്നതിനെക്കാള്‍ പ്രധാനം. </span>
<span class='v GL6_16' data-id='GL6_16'><span class='v-num v-16'>16&nbsp;</span>ഈ നിയമം പാലിക്കുന്ന എല്ലാവര്‍ക്കും - എല്ലാ ദൈവമക്കള്‍ക്കും - സമാധാനവും കരുണയും ലഭിക്കും. </span></div>
<div class='p'>
<span class='v GL6_17' data-id='GL6_17'><span class='v-num v-17'>17&nbsp;</span>അതിനാല്‍ ഇനിയും എനിക്കു ആരും കൂടുതല്‍ പ്രശ്നങ്ങള്‍ നല്‍കാതിരിക്കട്ടെ. എന്‍റെ ശരീരത്തിലുള്ള ഈ വടുക്കള്‍ ഞാന്‍ യേശു ക്രിസ്തുവിന്‍റെതാണെന്നു കാണിക്കുന്നു.<span class='note'><span class='key'>†</span><span class='text'> ഈ വടുക്കള്‍ … കാണിക്കുന്നു ക്രിസ്തുവിനെപ്പറ്റി പഠിപ്പിച്ചിരുന്നതിനാല്‍ പെൌലൊസിനെതിരായവര്‍ അദ്ദേഹത്തെ പലതവണ മര്‍ദ്ദിച്ചു. അതിന്‍റെ അടയാളമാണത്.</span></span> </span></div>
<div class='p'>
<span class='v GL6_18' data-id='GL6_18'><span class='v-num v-18'>18&nbsp;</span>എന്‍റെ സഹോദരരേ, നമ്മുടെ കര്‍ത്താവായ യേശുക്രിസ്തുവിന്‍റെ കൃപ നിങ്ങളുടെ ആത്മാവിനൊപ്പം ഉണ്ടാകട്ടെ എന്നു ഞാന്‍ പ്രാര്‍ത്ഥിക്കുന്നു. ആമേന്‍. </span></div></div>
</body></html>
