<!DOCTYPE html>
<html><head>
<link href='../../../build/mobile.css' rel='stylesheet' />
<link href='haiola.css' rel='stylesheet' /><meta charset='UTF-8' /><title> 1 ദിനവൃത്താന്തം:13</title></head><body dir="ltr">
<div class='chapter section R113 mal-wbtc MAL R1 Gentium' dir='ltr' data-id='R113' data-nextid='R114' data-previd='R112' lang='MAL'> 
<div class='s'>സാക്ഷ്യപെട്ടകം തിരികെ കൊണ്ടുവരുന്നു </div>
<div class='c'>13</div>
<div class='p'>
<span class='v R113_1' data-id='R113_1'>
<span class='verse1 v-num v-1'>1&nbsp;</span>ദാവീദ് തന്‍റെ സൈന്യത്തിലെ എല്ലാ ഉദ്യോഗസ്ഥന്മാരോടും സംസാരിച്ചു. </span>
<span class='v R113_2' data-id='R113_2'><span class='v-num v-2'>2&nbsp;</span>അനന്തരം ദാവീദ് യിസ്രായേലുകാരെ മുഴുവന്‍ വിളിച്ചുകൂട്ടി. അയാള്‍ അവരോടു പറഞ്ഞു: “ഇതൊരു നല്ല ആശയമാണെന്നു നിങ്ങള്‍ കരുതുന്നുവെങ്കില്‍, യഹോവയാഗ്രഹിക്കുന്നത് ഇതാണെങ്കില്‍; നമുക്ക് യിസ്രായേലിലെന്പാടുമുള്ള നമ്മുടെ സഹോദരന്മാര്‍ക്ക് ഒരു സന്ദേശമയയ്ക്കാം. നമ്മുടെ സഹോദരന്മാരോടൊപ്പം അവരുടെ പട്ടണങ്ങളിലും ആ പട്ടണങ്ങളുടെ അടുത്തുള്ള വയലുകളിലും വസിക്കുന്ന പുരോഹിതന്മാര്‍ക്കും ലേവ്യര്‍ക്കും നമുക്കൊരു സന്ദേശമയയ്ക്കാം. ആ സന്ദേശമനുസരിച്ച് അവര്‍ നമ്മോടു ചേരാന്‍ പറയുക. </span>
<span class='v R113_3' data-id='R113_3'><span class='v-num v-3'>3&nbsp;</span>സാക്ഷ്യപെട്ടകം നമുക്ക് യെരൂശലേമിലേക്കു കൊണ്ടുവരാം. ശെൌല്‍ രാജാവായിരുന്നപ്പോള്‍ നമ്മള്‍ സാക്ഷ്യപെട്ടകത്തിന്‍റെ കാര്യം ശ്രദ്ധിച്ചിരുന്നില്ല.” </span>
<span class='v R113_4' data-id='R113_4'><span class='v-num v-4'>4&nbsp;</span>യിസ്രായേലുകാര്‍ മുഴുവന്‍ ദാവീദിനോടു യോജിച്ചു. അത് ശരിയായ ഒരു കാര്യമാണെന്ന് അവരെല്ലാവരും കരുതി. </span></div>
<div class='p'>
<span class='v R113_5' data-id='R113_5'><span class='v-num v-5'>5&nbsp;</span>അതിനാല്‍ ദാവീദ് ഈജിപ്തിലെ ശീഹോര്‍ നദി മുതല്‍ ലേബോഹമാത്തുപട്ടണം വരെയുള്ള എല്ലാ യിസ്രായേലുകാരെയും വിളിച്ചുകൂട്ടി. കിര്യത്ത്-യെയാരീം പട്ടണത്തില്‍ നിന്നും സാക്ഷ്യപെട്ടകം തിരികെകൊണ്ടുവരുന്നതിന് അവര്‍ ഒരുമിച്ചു വന്നു. </span>
<span class='v R113_6' data-id='R113_6'><span class='v-num v-6'>6&nbsp;</span>ദാവീദും അയാളോടൊപ്പമുള്ള എല്ലാ യിസ്രായേലുകാരും കെരൂബുമാലാഖകള്‍ക്കുമേല്‍ അധിവസിക്കുന്ന യഹോവയായ ദൈവത്തിന്‍റെ നാമത്തില്‍ വിളിക്കപ്പെടുന്ന സാക്ഷ്യപെട്ടകം കൊണ്ടുവരുന്നതിനായി യെഹൂദയിലെ കിര്യത്ത്-യെയാരീം എന്ന ബയലയിലേക്കു പോയി. </span></div>
<div class='p'>
<span class='v R113_7' data-id='R113_7'><span class='v-num v-7'>7&nbsp;</span>അബീനാദാബിന്‍റെ വസതിയില്‍നിന്നും ജനങ്ങള്‍ സാക്ഷ്യപെട്ടകം നീക്കം ചെയ്തു. അവര്‍ അതൊരു പുതിയ വാഹനത്തിന്മേല്‍ വച്ചു. ഉസ്സയും അഹ്യോവുമായിരുന്നു വാഹനം ഓടിച്ചിരുന്നത്. </span>
<span class='v R113_8' data-id='R113_8'><span class='v-num v-8'>8&nbsp;</span>ദാവീദും ജനങ്ങളെല്ലാവരും ദൈവത്തിന്‍റെ മുന്പില്‍ പൂര്‍ണ്ണശക്തിയോടെ ആഘോഷിക്കുകയായിരുന്നു. കിന്നരം, വീണ, തംബുരു, ഇലത്താളം, കാഹളം എന്നിവ അവര്‍ ഉപയോഗിച്ചിരുന്നു. </span></div>
<div class='p'>
<span class='v R113_9' data-id='R113_9'><span class='v-num v-9'>9&nbsp;</span>അവര്‍ കീദോന്‍റെ മെതിക്കളത്തിലേക്കു വന്നു. അപ്പോള്‍ വണ്ടിക്കാളകള്‍ക്കു കാലിടറി. സാക്ഷ്യപെട്ടകം ഏതാണ്ടു നിലംപതിക്കാന്‍ തുടങ്ങി. ഉസ്സാ കൈനീട്ടി പെട്ടകത്തില്‍ പിടിച്ചു. </span>
<span class='v R113_10' data-id='R113_10'><span class='v-num v-10'>10&nbsp;</span>യഹോവ ഉസ്സയോടു വളരെ കോപിച്ചു. പെട്ടകത്തില്‍ സ്പര്‍ശിച്ചതിനാല്‍ യഹോവ ഉസ്സയെ വധിച്ചു. അങ്ങനെ ഉസ്സാ അവിടെ ദൈവത്തിന്‍റെ മുന്പില്‍ വച്ചു മരിച്ചു. </span>
<span class='v R113_11' data-id='R113_11'><span class='v-num v-11'>11&nbsp;</span>ദൈവം ഉസ്സയോടു തന്‍റെ കോപം കാട്ടി. ഇത് ദാവീദിനെ വളരെ ദു:ഖിതനാക്കി. അന്നു മുതല്‍ ഇന്നും ആ സ്ഥലം “പേരെസ്-ഉസ്സാ”എന്നു വിളിക്കപ്പെടുന്നു. </span></div>
<div class='p'>
<span class='v R113_12' data-id='R113_12'><span class='v-num v-12'>12&nbsp;</span>ദാവീദ് അന്ന് ദൈവത്തെ ഭയന്നു. ദാവീദു പറഞ്ഞു, “സാക്ഷ്യപെട്ടകം എന്‍റെയടുത്തേക്കു കൊണ്ടുവരാന്‍ എനിക്കാവില്ല!” </span>
<span class='v R113_13' data-id='R113_13'><span class='v-num v-13'>13&nbsp;</span>അതിനാല്‍ ദാവീദ് സാക്ഷ്യപെട്ടകം ദാവീദിന്‍റെ നഗരത്തിലേക്കു കൊണ്ടുപോയില്ല. അവന്‍ സാക്ഷ്യപെട്ടകം ഓബേദ്-എദോമിന്‍റെ ഭവനത്തില്‍ ഉപേക്ഷിച്ചു. ഗത്ത് നഗരക്കാരനായിരുന്നു ഓബേദ്-എദോം. </span>
<span class='v R113_14' data-id='R113_14'><span class='v-num v-14'>14&nbsp;</span>സാക്ഷ്യപെട്ടകം ഓബേദ്-എദോമിന്‍റെ കൈവശം അയാളുടെ വസതിയില്‍ മൂന്നു മാസമിരുന്നു. യഹോവ ഓബേദ്-എദോമിന്‍റെ കുടുംബത്തെ എല്ലാക്കാര്യത്തിലും അനുഗ്രഹിച്ചു. </span></div></div>
</body></html>
