<!DOCTYPE html>
<html><head>
<link href='../../../build/mobile.css' rel='stylesheet' />
<link href='haiola.css' rel='stylesheet' /><meta charset='UTF-8' /><title> ലൂക്കൊസ്:2</title></head><body dir="ltr">
<div class='chapter section LK2 mal-wbtc MAL LK Gentium' dir='ltr' data-id='LK2' data-nextid='LK3' data-previd='LK1' lang='MAL'> 
<div class='s'>യേശുവിന്‍റെ ജനനം </div>
<div class='r'>(മത്താ. 1:18-25) </div>
<div class='c'>2</div>
<div class='p'>
<span class='v LK2_1' data-id='LK2_1'>
<span class='verse1 v-num v-1'>1&nbsp;</span>അക്കാലത്തു റോമാചക്രവര്‍ത്തിയായിരുന്ന ഔഗുസ്തോസ്, റോമാസാമ്രാജ്യത്തിലുള്ള എല്ലാവരും ഒരു ജനസംഖ്യ കണക്കെടുപ്പു പുസ്തകത്തില്‍ തങ്ങളുടെ പേരു ചേര്‍ക്കണമെന്ന് ഒരു കല്പന പുറപ്പെടുവിച്ചു. </span>
<span class='v LK2_2' data-id='LK2_2'><span class='v-num v-2'>2&nbsp;</span>അത് ആദ്യത്തെ കണക്കെടുപ്പായിരുന്നു. കുറേന്യൊസ് ആയിരുന്നു അപ്പോള്‍ സറിയയുടെ ഗവര്‍ണ്ണര്‍. </span>
<span class='v LK2_3' data-id='LK2_3'><span class='v-num v-3'>3&nbsp;</span>എല്ലാ ജനങ്ങളും കണക്കെടുപ്പില്‍ പേരു ചേര്‍ക്കാന്‍ അവരവരുടെ പട്ടണങ്ങളിലേക്കു പോയി. </span></div>
<div class='p'>
<span class='v LK2_4' data-id='LK2_4'><span class='v-num v-4'>4&nbsp;</span>അതിനാല്‍ ഗലീലയിലെ പട്ടണമായ നസറെത്തില്‍നിന്നും യോസേഫ് പുറപ്പെട്ടു. യെഹൂദ്യയിലെ ബേത്ലേഹേമിലെക്കാണയാള്‍ പോയത്. ദാവീദിന്‍റെ പട്ടണമെന്നാണവിടം അറിയപ്പെട്ടിരുന്നത്. ദാവീദിന്‍റെ ഗോത്രത്തിലുള്‍പ്പെട്ടതിനാലാണ് യോസേഫ് അങ്ങോട്ടു പോയത്. </span>
<span class='v LK2_5' data-id='LK2_5'><span class='v-num v-5'>5&nbsp;</span>യോസേഫ് തന്‍റെ പ്രതിശ്രുതവധു മറിയയോടൊപ്പമാണ് പേരു ചേര്‍ത്തത്. (മറിയ അപ്പോള്‍ ഗര്‍ഭവതിയായിരുന്നു) </span>
<span class='v LK2_6' data-id='LK2_6'><span class='v-num v-6'>6&nbsp;</span>അവര്‍ ബേത്ലേഹേമിലായിരുന്നപ്പോള്‍ മറിയയ്ക്കു പ്രസവസമയമടുത്തു. </span>
<span class='v LK2_7' data-id='LK2_7'><span class='v-num v-7'>7&nbsp;</span>അവള്‍ അവളുടെ ആദ്യത്തെ കുട്ടിക്കു ജന്മമരുളി. സത്രത്തില്‍ ഒരു മുറിയും ഒഴിഞ്ഞിരുന്നില്ല. അതിനാലവര്‍ കുഞ്ഞിനെ തുണിയില്‍ പൊതിഞ്ഞ് ഒരു പുല്‍ത്തൊഴുത്തില്‍ കിടത്തി. </span></div>
<div class='s'>ചില ഇടയന്മാര്‍ യേശുവിനെപ്പറ്റി കേള്‍ക്കുന്നു </div>
<div class='p'>
<span class='v LK2_8' data-id='LK2_8'><span class='v-num v-8'>8&nbsp;</span>ആ രാത്രി ചില ഇടയന്മാര്‍ ആടുകളെയും കാത്തുകൊണ്ട് വെളിന്പ്രദേശങ്ങളിലുണ്ടായിരുന്നു. </span>
<span class='v LK2_9' data-id='LK2_9'><span class='v-num v-9'>9&nbsp;</span>ദൈവത്തിന്‍റെ ഒരു ദൂതന്‍ അവര്‍ക്കു മുന്പില്‍ വന്നുനിന്നു. കര്‍ത്താവിന്‍റെ പ്രകാശം അവര്‍ക്കു ചുറ്റും തിളങ്ങി. ഇടയന്മാര്‍ വളരെ ഭയമുള്ളവരായി. </span></div>
<div class='p'>
<span class='v LK2_10' data-id='LK2_10'><span class='v-num v-10'>10&nbsp;</span>ദൂതന്‍ അവരോടു പറഞ്ഞു, “ഭയപ്പെടരുത്, എന്തെന്നാല്‍ ഞാന്‍ നിങ്ങളോട് ചില നല്ല വാര്‍ത്തകള്‍ പറയാന്‍ പോകുന്നു. എല്ലാ ജനങ്ങളെയും അതു സന്തോഷിപ്പിക്കും. </span>
<span class='v LK2_11' data-id='LK2_11'><span class='v-num v-11'>11&nbsp;</span>ഇന്ന് ദാവീദിന്‍റെ പട്ടണത്തില്‍ നിങ്ങളുടെ രക്ഷകന്‍ പിറന്നിരിക്കുന്നു. കര്‍ത്താവായ ക്രിസ്തുവാണവന്‍. </span>
<span class='v LK2_12' data-id='LK2_12'><span class='v-num v-12'>12&nbsp;</span>ഒരു പുല്‍ത്തൊഴുത്തില്‍ തുണിയില്‍ പൊതിഞ്ഞു കിടക്കുന്ന ഒരു ശിശുവിനെ നിങ്ങള്‍ കാണും. അങ്ങനെ നിങ്ങളവനെ അറിയും.” </span></div>
<div class='p'>
<span class='v LK2_13' data-id='LK2_13'><span class='v-num v-13'>13&nbsp;</span>പെട്ടെന്ന് ഒരു വലിയ സംഘം ദൂതന്മാര്‍ ആദ്യത്തെ ദൂതനോടു ചേര്‍ന്നു. എല്ലാവരും ഇങ്ങനെ ദൈവത്തെ വാഴ്ത്തി: </span></div>
<div class='b'></div>
<div class='q'>
<span class='v LK2_14' data-id='LK2_14'><span class='v-num v-14'>14&nbsp;</span>“സ്വര്‍ഗ്ഗത്തില്‍ ദൈവത്തിനു മഹത്വം. </span></div>
<div class='q2'>
<span class='v LK2_14' data-id='LK2_14'>ഭൂമിയില്‍ ദൈവം പ്രസാദിക്കുന്നവര്‍ക്ക് സമാധാനം.” </span></div>
<div class='b'></div>
<div class='p'>
<span class='v LK2_15' data-id='LK2_15'><span class='v-num v-15'>15&nbsp;</span>ദൂതന്മാര്‍ ഇടയന്മാരെ വിട്ട് സ്വര്‍ഗ്ഗത്തിലേക്ക് മടങ്ങി. ഇടയന്മാര്‍ പരസ്പരം പറഞ്ഞു, “നമുക്കു ബേത്ലേഹേമില്‍ പോയി നടന്നതെന്താണെന്നു കാണാം. കര്‍ത്താവ് നമ്മോടു പറഞ്ഞത് നമുക്കവിടെ കാണാം.” </span></div>
<div class='p'>
<span class='v LK2_16' data-id='LK2_16'><span class='v-num v-16'>16&nbsp;</span>അതിനാല്‍ ഇടയന്മാര്‍ വേഗം യോസേഫിനെയും മറിയയെയും കണ്ടെത്തി. കുഞ്ഞ് പുല്‍ക്കൂട്ടില്‍ കിടക്കുകയായിരുന്നു. </span>
<span class='v LK2_17' data-id='LK2_17'><span class='v-num v-17'>17&nbsp;</span>ഇടയന്മാര്‍ കുഞ്ഞിനെ കണ്ടു. കുഞ്ഞിനെപ്പറ്റി ദൂതന്മാര്‍ പറഞ്ഞതവര്‍ പറഞ്ഞു. </span>
<span class='v LK2_18' data-id='LK2_18'><span class='v-num v-18'>18&nbsp;</span>ഇടയന്മാര്‍ പറഞ്ഞ സംഗതികള്‍ കേട്ട് എല്ലാവര്‍ക്കും അത്ഭുതമായി. </span>
<span class='v LK2_19' data-id='LK2_19'><span class='v-num v-19'>19&nbsp;</span>മറിയ എല്ലാക്കാര്യവും ഹൃദയത്തിലൊളിച്ചു വയ്ക്കുകയും അവയെപ്പറ്റി ചിന്തിക്കുകയും ചെയ്തു. </span>
<span class='v LK2_20' data-id='LK2_20'><span class='v-num v-20'>20&nbsp;</span>ഇടയന്മാര്‍ തങ്ങളുടെ ആടുകളുടെ അടുത്തേക്കു മടങ്ങി. ദൂതന്‍ അവരോടു പറഞ്ഞതുപോലെ കാണുവാനും കേള്‍ക്കുവാനുമായതില്‍ അവര്‍ ദൈവത്തെ സ്തുതിക്കുകയും നന്ദി പറയുകയും ചെയ്തു. </span></div>
<div class='p'>
<span class='v LK2_21' data-id='LK2_21'><span class='v-num v-21'>21&nbsp;</span>കുട്ടിക്ക് എട്ടുദിവസം പ്രായമായപ്പോള്‍ അവന്‍റെ പരിച്ഛേദന കര്‍മ്മം നടത്തി. യേശുവെന്നു പേരുമിട്ടു. കുട്ടി മറിയയുടെ ഗര്‍ഭത്തില്‍ വളരാന്‍ തുടങ്ങും മുന്പുതന്നെ ദൂതന്‍ പറഞ്ഞതനുസരിച്ചാണ് ഈ പേരിട്ടത്. </span></div>
<div class='s'>യേശു ദൈവാലയത്തില്‍ സമര്‍പ്പിക്കപ്പെടുന്നു </div>
<div class='p'>
<span class='v LK2_22' data-id='LK2_22'><span class='v-num v-22'>22&nbsp;</span>മോശെയുടെ ന്യായപ്രമാണം പഠിപ്പിക്കുന്നതനുസരിച്ച് യോസേഫിനും മറിയയ്ക്കും ശുദ്ധീകരണത്തിനുള്ള<span class='note'><span class='key'>*</span><span class='text'> ശുദ്ധീകരണം യെഹൂദസ്ത്രീകള്‍ പ്രസവിച്ചു നാല്പതു ദിവസങ്ങള്‍ കഴിയുന്പോള്‍ ദൈവാലയത്തില്‍ ഒരു ചടങ്ങിലൂടെ ശുദ്ധീകരിക്കപ്പെടണമെന്ന് മോശെയുടെ ന്യായപ്രമാണം പറയുന്നു. ലേവ്യ. 12:2-8 വായിക്കുക.</span></span> സമയമായി. അവര്‍ യേശുവിനെ കര്‍ത്താവിനു സമര്‍പ്പിക്കാനായി യെരൂശലേമില്‍ കൊണ്ടുവന്നു. </span>
<span class='v LK2_23' data-id='LK2_23'><span class='v-num v-23'>23&nbsp;</span>കര്‍ത്താവിന്‍റെ ന്യായപ്രമാണത്തില്‍ എഴുതിയിരിക്കുന്നു: “ഓരോ കുടുംബത്തിലെയും ആദ്യത്തെ കുട്ടി ‘കര്‍ത്താവിന്‍റെ പരിശുദ്ധന്‍’ എന്നറിയപ്പെടും.”<span class='note'><span class='key'>†</span><span class='text'> “ഓരോ … എന്നറിയപ്പെടും” പുറ. 13:12 കാണുക.</span></span> </span>
<span class='v LK2_24' data-id='LK2_24'><span class='v-num v-24'>24&nbsp;</span>ജനങ്ങള്‍ ഒരു യാഗം നല്‍കണമെന്നും കര്‍ത്താവിന്‍റെ ന്യായപ്രമാണം അനുശാസിക്കുന്നു. “രണ്ടു ഇണപ്രാവുകളെയോ രണ്ടു മാടപ്പിറാക്കുഞ്ഞുങ്ങളെയോ യാഗം നല്‍കണം.”<span class='note'><span class='key'>✡</span><span class='text'> ഉദ്ധരണി ലേവ്യ 12:8.</span></span> അതിനാല്‍ യോസേഫും മറിയയും യെരൂശലേമില്‍ അതു ചെയ്യുന്നതിനെത്തി. </span></div>
<div class='s'>ശിമ്യോന്‍ യേശുവിനെ കാണുന്നു </div>
<div class='p'>
<span class='v LK2_25' data-id='LK2_25'><span class='v-num v-25'>25&nbsp;</span>യെരൂശലേമില്‍ ശിമ്യോന്‍ എന്നു പേരായ ഒരാള്‍ ജീവിച്ചിരുന്നു. അദ്ദേഹം നല്ലവനും ഭക്തിയുള്ളവനും ആയിരുന്നു. ദൈവം യിസ്രായേലിനെ സഹായിക്കുന്ന സമയത്തിനായി കാത്തുനില്‍ക്കുകയായിരുന്നു ശിമ്യോന്‍. അവനില്‍ പരിശുദ്ധാത്മാവ് കുടികൊണ്ടിരുന്നു. </span>
<span class='v LK2_26' data-id='LK2_26'><span class='v-num v-26'>26&nbsp;</span>കര്‍ത്താവിന്‍റെ ക്രിസ്തുവിനെ കാണുംമുന്പ് താന്‍ മരിക്കില്ലെന്ന് പരിശുദ്ധാത്മാവ് അയാളോടു പറഞ്ഞിരുന്നു. </span>
<span class='v LK2_27' data-id='LK2_27'><span class='v-num v-27'>27&nbsp;</span>ആത്മാവ് ശിമ്യോനെ ദൈവാലയത്തിലേക്കു നയിച്ചു. യെഹൂദാന്യായപ്രമാണം അനുശാസിക്കുന്നതു ചെയ്യുന്നതിനു മറിയയും യോസേഫും അവിടെയെത്തിയിരുന്നു. ഉണ്ണിയേശുവിനെയും അവര്‍ കൊണ്ടുവന്നിരുന്നു. </span>
<span class='v LK2_28' data-id='LK2_28'><span class='v-num v-28'>28&nbsp;</span>കുഞ്ഞിനെ കൈകളിലെടുത്ത് ശിമ്യോന്‍ ദൈവത്തിനു നന്ദി പറഞ്ഞു: </span></div>
<div class='b'></div>
<div class='q'>
<span class='v LK2_29' data-id='LK2_29'><span class='v-num v-29'>29&nbsp;</span>“കര്‍ത്താവേ അങ്ങയുടെ ദാസനായ എന്നെ, ഇപ്പോള്‍ അങ്ങയുടെ വാഗ്ദാനമനുസരിച്ച് സമാധാനമായി മരിക്കാനനുവദിക്കൂ. </span></div>
<div class='q'>
<span class='v LK2_30' data-id='LK2_30'><span class='v-num v-30'>30&nbsp;</span>ഞാനെന്‍റെ കണ്ണുകള്‍കൊണ്ട് അങ്ങയുടെ രക്ഷയെ കണ്ടു. </span></div>
<div class='q2'>
<span class='v LK2_31' data-id='LK2_31'><span class='v-num v-31'>31&nbsp;</span>എല്ലാവര്‍ക്കുമായി അങ്ങ് അവനെ ഒരുക്കിയിരിക്കുന്നു. </span></div>
<div class='q'>
<span class='v LK2_32' data-id='LK2_32'><span class='v-num v-32'>32&nbsp;</span>ജാതികള്‍ക്ക് അങ്ങയുടെ മാര്‍ഗ്ഗം കാണിക്കുന്ന പ്രകാശമാണവന്‍. </span></div>
<div class='q2'>
<span class='v LK2_32' data-id='LK2_32'>നിന്‍റെ ജനമായ യിസ്രായേലിനും അവന്‍ അഭിമാനം പകരും.” </span></div>
<div class='b'></div>
<div class='p'>
<span class='v LK2_33' data-id='LK2_33'><span class='v-num v-33'>33&nbsp;</span>യേശുവിനെപ്പറ്റി കുഞ്ഞിന്‍റെ അമ്മയായ മറിയയോട് ശിമ്യോന്‍ പറഞ്ഞ വാക്കുകള്‍ കേട്ട് യോസേഫും മറിയയും ആശ്ചര്യപ്പെട്ടു. </span>
<span class='v LK2_34' data-id='LK2_34'><span class='v-num v-34'>34&nbsp;</span>അനന്തരം അവരെ അനുഗ്രഹിച്ച് ശിമ്യോന്‍ ഇങ്ങനെ പറഞ്ഞു, “ഈ കുട്ടിയാല്‍ അനേകം യെഹൂദര്‍ നശിക്കുകയും അനേകര്‍ ഉയരുകയും ചെയ്യും. ദൈവത്തിന്‍റെ അടയാളമെന്ന നിലയില്‍ പലരും അവനെ അംഗീകരിക്കില്ല. </span>
<span class='v LK2_35' data-id='LK2_35'><span class='v-num v-35'>35&nbsp;</span>ജനങ്ങള്‍ രഹസ്യമായി ചിന്തിക്കുന്നത് വെളിപ്പെടും. സംഭവ്യമായ ചില കാര്യങ്ങള്‍ നിങ്ങളുടെ ഹൃദയത്തെ ശോകാകുലമാക്കും.” </span></div>
<div class='s'>ഹന്നാ യേശുവിനെ കാണുന്നു </div>
<div class='p'>
<span class='v LK2_36' data-id='LK2_36'><span class='v-num v-36'>36&nbsp;</span>അപ്പോള്‍ ദൈവാലയത്തില്‍ ഹന്നയെന്ന പ്രവാചകിയായ ഒരു സ്ത്രീയുണ്ടായിരുന്നു. അവള്‍ ഫനൂവേലിന്‍റെ കുടുംബത്തില്‍പ്പെട്ടവളും ആശേര്‍ഗോത്രക്കാരിയും ആയിരുന്നു. ഹന്നാ പടുവൃദ്ധയായിരുന്നു. അവള്‍ക്ക് ഏഴു വര്‍ഷത്തേക്കു മാത്രമേ വിവാഹജീവിതം ഉണ്ടായിരുന്നുള്ളൂ. </span>
<span class='v LK2_37' data-id='LK2_37'><span class='v-num v-37'>37&nbsp;</span>അവളുടെ ഭര്‍ത്താവ് മരിച്ചതില്‍ പിന്നീട് അവള്‍ ഏകയായി ജീവിച്ചു. ഇപ്പോളവള്‍ക്ക് എണ്‍പത്തിനാല് വയസ്സുണ്ട്. അവള്‍ എപ്പോഴും ദൈവാലയത്തില്‍ തന്നെ വസിച്ചു. ഒരിക്കലും അവിടം വിട്ടുപോയിരുന്നില്ല. രാപകല്‍ ഉപവാസവും പ്രാര്‍ത്ഥനയുമായി അവള്‍ ദൈവാരാധന നടത്തി. </span></div>
<div class='p'>
<span class='v LK2_38' data-id='LK2_38'><span class='v-num v-38'>38&nbsp;</span>അപ്പോള്‍ ദൈവത്തോടു നന്ദി പറഞ്ഞു കൊണ്ട് ഹന്നായും അവിടെയുണ്ടായിരുന്നു. യെരൂശലേമിനെ ദൈവം സ്വതന്ത്രമാക്കുന്നതു കാത്തു നില്‍ക്കുന്നവരോട് അവള്‍ യേശുവിനെപ്പറ്റി പറഞ്ഞു. </span></div>
<div class='s'>യോസേഫും മറിയയും വീട്ടിലേക്കു മടങ്ങുന്നു </div>
<div class='p'>
<span class='v LK2_39' data-id='LK2_39'><span class='v-num v-39'>39&nbsp;</span>യോസേഫും മറിയയും കര്‍ത്താവിന്‍റെ ന്യായപ്രമാണം അനുശാസിക്കുന്നവ എല്ലാം ചെയ്തു കഴിഞ്ഞു. എന്നിട്ടവര്‍ ഗലീലയിലെ തങ്ങളുടെ വാസസ്ഥലമായ നസറെത്തിലേക്കു പോയി. </span>
<span class='v LK2_40' data-id='LK2_40'><span class='v-num v-40'>40&nbsp;</span>ചെറിയ കുട്ടിയായിരുന്ന യേശു വളരുകയായിരുന്നു. അവന്‍ ശക്തനും ബുദ്ധിമാനുമായി. ദൈവാനുഗ്രഹം അവനുണ്ടായിരുന്നു. </span></div>
<div class='s'>യേശു എന്ന കുട്ടി </div>
<div class='p'>
<span class='v LK2_41' data-id='LK2_41'><span class='v-num v-41'>41&nbsp;</span>എല്ലാവര്‍ഷവും യേശുവിന്‍റെ മാതാപിതാക്കള്‍ പെസഹ ഉത്സവത്തിന് യെരൂശലേമിലേക്ക് പോകുമായിരുന്നു. </span>
<span class='v LK2_42' data-id='LK2_42'><span class='v-num v-42'>42&nbsp;</span>യേശുവിന് പന്ത്രണ്ട് വയസ്സുള്ളപ്പോള്‍ പതിവുപോലെ അവര്‍ പെരുന്നാളിനു പോയി. </span>
<span class='v LK2_43' data-id='LK2_43'><span class='v-num v-43'>43&nbsp;</span>പെരുന്നാള്‍ കഴിഞ്ഞ് അവര്‍ വീട്ടിലേക്കു പോയി. പക്ഷേ ബാലനായ യേശു യെരൂശലേമില്‍ തങ്ങി. അവന്‍റെ മാതാപിതാക്കള്‍ ഇക്കാര്യമറിഞ്ഞിരുന്നില്ല. </span>
<span class='v LK2_44' data-id='LK2_44'><span class='v-num v-44'>44&nbsp;</span>യോസേഫും മറിയയും ഒരു ദിവസത്തെ യാത്ര പൂര്‍ത്തിയാക്കിയിരുന്നു. യേശു അവരുടെ സംഘത്തോടൊപ്പം ഉണ്ടാവുമെന്നവര്‍ കരുതി. ബന്ധുക്കളുടെയും സുഹൃത്തുക്കളുടെയും ഇടയില്‍ അവര്‍ യേശു വിനെ തിരഞ്ഞു. </span>
<span class='v LK2_45' data-id='LK2_45'><span class='v-num v-45'>45&nbsp;</span>പക്ഷേ സംഘത്തില്‍ യേശുവിനെ കാണാനവര്‍ക്കു കഴിഞ്ഞില്ല. അതിനാലവര്‍ യേശുവിനെ തിരയാന്‍ യെരൂശലേമിലേക്കു മടങ്ങി. </span></div>
<div class='p'>
<span class='v LK2_46' data-id='LK2_46'><span class='v-num v-46'>46&nbsp;</span>മൂന്നു ദിവസങ്ങള്‍ക്കു ശേഷം അവര്‍ അവനെ കണ്ടെത്തി. യേശു ദൈവാലയത്തില്‍ മതാദ്ധ്യാപകരെ ശ്രവിക്കുകയും അവരോട് ചോദ്യങ്ങള്‍ ചോദിക്കുകയുമായിരുന്നു. </span>
<span class='v LK2_47' data-id='LK2_47'><span class='v-num v-47'>47&nbsp;</span>എല്ലാവരും അവന്‍റെ വാക്കുകള്‍ കേട്ടു. അവന്‍റെ ധാരണാശക്തിയും ബുദ്ധിപരമായ ഉത്തരങ്ങളും എല്ലാവരെയും അത്ഭുതപ്പെടുത്തി. </span>
<span class='v LK2_48' data-id='LK2_48'><span class='v-num v-48'>48&nbsp;</span>യേശുവിന്‍റെ അപ്പനമ്മമാര്‍ക്കും അവനെ കണ്ടപ്പോള്‍ അന്പരപ്പുണ്ടായി. അവന്‍റെ അമ്മ അവനോടു പറഞ്ഞു, “മകനെ, നീയെന്താണു ഞങ്ങളോടിതു ചെയ്തത്? നിന്നെയോര്‍ത്ത് നിന്‍റെയപ്പനും ഞാനും ഏറെ ദുഃഖിച്ചു. ഞങ്ങള്‍ നിന്നെ നോക്കി നടക്കുകയായിരുന്നു.” </span></div>
<div class='p'>
<span class='v LK2_49' data-id='LK2_49'><span class='v-num v-49'>49&nbsp;</span>യേശു അവരോടു പറഞ്ഞു, “എന്തിനാണു നിങ്ങളെന്നെ അന്വേഷിച്ചത്. എന്‍റെ പിതാവിന്‍റെ നിയോഗമുള്ളിടത്തു ഞാനുണ്ടാവുമെന്നു നിങ്ങള്‍ക്കറിയില്ലേ?” </span>
<span class='v LK2_50' data-id='LK2_50'><span class='v-num v-50'>50&nbsp;</span>അവന്‍ പറഞ്ഞതിന്‍റെ അര്‍ത്ഥം അവര്‍ക്കു മനസ്സിലായില്ല. </span></div>
<div class='p'>
<span class='v LK2_51' data-id='LK2_51'><span class='v-num v-51'>51&nbsp;</span>യേശു അവരോടൊത്ത് നസറെത്തിലേക്കു പോയി. മാതാപിതാക്കള്‍ പറഞ്ഞതെല്ലാം അവന്‍ അനുസരിച്ചു. അവന്‍റെ അമ്മ അതേപ്പറ്റിയെല്ലാം ആലോചിക്കുകയായിരുന്നു. </span>
<span class='v LK2_52' data-id='LK2_52'><span class='v-num v-52'>52&nbsp;</span>യേശു ജ്ഞാനസന്പാദനത്തില്‍ പുരോഗമിച്ചുകൊണ്ടിരുന്നു. അവന്‍ മുതിര്‍ന്നുവന്നു. ജനങ്ങള്‍ യേശുവിനെ ഇഷ്ടപ്പെട്ടു. അവന്‍ ദൈവത്തെ പ്രസാദിപ്പിച്ചു. </span></div></div>
</body></html>
