<!DOCTYPE html>
<html><head>
<link href='../../../build/mobile.css' rel='stylesheet' />
<link href='haiola.css' rel='stylesheet' /><meta charset='UTF-8' /><title> യോഹന്നാന്‍:6</title></head><body dir="ltr">
<div class='chapter section JN6 mal-wbtc MAL JN Gentium' dir='ltr' data-id='JN6' data-nextid='JN7' data-previd='JN5' lang='MAL'> 
<div class='s'>അയ്യായിരത്തില്‍ പരം പേര്‍ക്ക് ഭക്ഷണം നല്‍കുന്നു </div>
<div class='r'>(മത്താ. 14:13-21; മര്‍ക്കൊ. 6:30-44; ലൂക്കൊ. 9:10-17) </div>
<div class='c'>6</div>
<div class='p'>
<span class='v JN6_1' data-id='JN6_1'>
<span class='verse1 v-num v-1'>1&nbsp;</span>പിന്നീട് യേശു ഗലീലക്കടലിന്‍റെ (തിബര്യാസ് കടല്‍) അക്കരയ്ക്കു പോയി. </span>
<span class='v JN6_2' data-id='JN6_2'><span class='v-num v-2'>2&nbsp;</span>അനേകം പേര്‍ യേശുവിനെ പിന്തുടര്‍ന്നു. രോഗികളെ സുഖപ്പെടുത്തിക്കൊണ്ട് അവന്‍ കാണിച്ച അത്ഭുതങ്ങള്‍ കണ്ടിട്ടാണ് അവര്‍ അവനെ പിന്തുടര്‍ന്നത്. </span>
<span class='v JN6_3' data-id='JN6_3'><span class='v-num v-3'>3&nbsp;</span>യേശു മലയോരത്തേക്കു പോയി. അവന്‍ അവിടെ ശിഷ്യന്മാരോടുകൂടി ഇരുന്നു. </span>
<span class='v JN6_4' data-id='JN6_4'><span class='v-num v-4'>4&nbsp;</span>അത് യെഹൂദരുടെ പെസഹാ തിരുനാളിനോടടുത്ത സമയമായിരുന്നു. </span></div>
<div class='p'>
<span class='v JN6_5' data-id='JN6_5'><span class='v-num v-5'>5&nbsp;</span>യേശു തലയുയര്‍ത്തി നോക്കിയപ്പോള്‍ അനേകം പേര്‍ തന്‍റെയടുത്തേക്കു വരുന്നതായി കണ്ടു. യേശു ഫിലിപ്പോസിനോടു ചോദിച്ചു, “ഇവര്‍ക്കെല്ലാവര്‍ക്കുമുള്ള അപ്പം നമുക്കെവിടെനിന്നു കിട്ടും?” </span>
<span class='v JN6_6' data-id='JN6_6'><span class='v-num v-6'>6&nbsp;</span>(അവന്‍ ഫിലിപ്പോസിനെ പരീക്ഷിക്കാനായിരുന്നു ഈ ചോദ്യം ചോദിച്ചത്. താന്‍ ചെയ്യാനുള്ളത് യേശു തീരുമാനിച്ചു കഴിഞ്ഞിരുന്നു.) </span></div>
<div class='p'>
<span class='v JN6_7' data-id='JN6_7'><span class='v-num v-7'>7&nbsp;</span>ഫിലിപ്പോസ് മറുപടി പറഞ്ഞു, “ഇവരില്‍ ഓരോരുത്തര്‍ക്കും അല്പം അപ്പമെങ്കിലും വാങ്ങാന്‍ നമ്മള്‍ എല്ലാവരും ഒരുമാസം പണിയെടുക്കേണ്ടിവരും.” </span></div>
<div class='p'>
<span class='v JN6_8' data-id='JN6_8'><span class='v-num v-8'>8&nbsp;</span>മറ്റൊരു ശിഷ്യന്‍ അന്ത്രെയാസും അവിടെയുണ്ടായിരുന്നു. ശിമോന്‍ പത്രൊസിന്‍റെ സഹോദരനായിരുന്നു അയാള്‍. അന്ത്രെയാസ് പറഞ്ഞു, </span>
<span class='v JN6_9' data-id='JN6_9'><span class='v-num v-9'>9&nbsp;</span>“ഇവിടെ ഒരു കുട്ടിയുടെ കൈയില്‍ ബാര്‍ളികൊണ്ടുള്ള അഞ്ചപ്പവും രണ്ടു ചെറിയ മീനുമുണ്ട്. പക്ഷേ ഇത്രയധികം പേര്‍ക്ക് അതു തികയില്ല.” </span></div>
<div class='p'>
<span class='v JN6_10' data-id='JN6_10'><span class='v-num v-10'>10&nbsp;</span>യേശു പറഞ്ഞു, “ജനങ്ങളോട് ഇരിക്കാന്‍ പറയുക.” അതൊരു പുല്‍മേടായിരുന്നു. അയ്യായിരത്തോളം പുരുഷന്മാര്‍ അവിടെ ഇരുന്നിരുന്നു. </span>
<span class='v JN6_11' data-id='JN6_11'><span class='v-num v-11'>11&nbsp;</span>അപ്പോള്‍ യേശു അപ്പക്കഷണങ്ങള്‍ കയ്യിലെടുത്തു. അപ്പം തന്നതിന് ദൈവത്തിനു നന്ദി പറഞ്ഞ് അവന്‍ അത് അവിടെയിരുന്നവര്‍ക്ക് വിളന്പി. മീനും അവനങ്ങനെ വിളന്പി. ആളുകള്‍ക്കാവശ്യമുള്ളത്ര അവന്‍ വിളന്പി. </span></div>
<div class='p'>
<span class='v JN6_12' data-id='JN6_12'><span class='v-num v-12'>12&nbsp;</span>എല്ലാവര്‍ക്കും മതിയാവോളം ഭക്ഷണം കിട്ടി. അവര്‍ തിന്നു കഴിഞ്ഞപ്പോള്‍ യേശു ശിഷ്യന്മാരോടു പറഞ്ഞു, “അവര്‍ തിന്നാത്ത മീനും അപ്പവും ശേഖരിക്കുക. ഒന്നും വെറുതെ കളയരുത്.” </span>
<span class='v JN6_13' data-id='JN6_13'><span class='v-num v-13'>13&nbsp;</span>അതിനാല്‍ ശിഷ്യന്മാര്‍ മിച്ചമുള്ളതെല്ലാം ശേഖരിച്ചു. അഞ്ച് ബാര്‍ളി കൊണ്ടുണ്ടാക്കിയ അപ്പക്കഷണത്തില്‍ നിന്നാണവര്‍ എല്ലാവരും ഭക്ഷണം കഴിച്ചത്. എന്നാല്‍ ശിഷ്യന്മാര്‍ പന്ത്രണ്ട് കുട്ട നിറയെ ആഹാരം ശേഖരിച്ചു. </span></div>
<div class='p'>
<span class='v JN6_14' data-id='JN6_14'><span class='v-num v-14'>14&nbsp;</span>യേശുവിന്‍റെ ഈ വീര്യപ്രവര്‍ത്തി ആളുകള്‍ കണ്ടു. അവര്‍ പറഞ്ഞു, “യഥാര്‍ത്ഥത്തില്‍ ഇവനാണ് ലോകത്തിലേക്കു വരുന്ന പ്രവാചകന്‍.” </span></div>
<div class='p'>
<span class='v JN6_15' data-id='JN6_15'><span class='v-num v-15'>15&nbsp;</span>തന്നെ ബലമായി രാജാവാക്കണമെന്ന് ആളുകള്‍ ആഗ്രഹിക്കുന്നതായി യേശു മനസ്സിലാക്കി. യേശുവിനെ ബലമായി പിടിച്ച് രാജാവാക്കാന്‍ അവര്‍ ആലോചിച്ചു. അതിനാലവന്‍ ഒറ്റയ്ക്ക് അവിടംവിട്ട് മലയിലേക്കു പോയി. </span></div>
<div class='s'>വെള്ളത്തിനു മീതെ നടക്കുന്നു </div>
<div class='r'>(മത്താ. 14:22-27; മര്‍ക്കൊ. 6:45-52) </div>
<div class='p'>
<span class='v JN6_16' data-id='JN6_16'><span class='v-num v-16'>16&nbsp;</span>അന്നു വൈകിട്ട് യേശുവിന്‍റെ ശിഷ്യന്മാര്‍ ഗലീലക്കടല്‍ത്തീരത്തേക്കു പോയി. </span>
<span class='v JN6_17' data-id='JN6_17'><span class='v-num v-17'>17&nbsp;</span>നേരം ഇരുട്ടിയിട്ടും യേശു അവരുടെയടുത്ത് എത്തിയിരുന്നില്ല. ശിഷ്യന്മാര്‍ ഒരു വഞ്ചിയില്‍ കയറി മറുകരയിലുള്ള കഫര്‍ന്നഹൂമിലേക്കു തിരിച്ചു. </span>
<span class='v JN6_18' data-id='JN6_18'><span class='v-num v-18'>18&nbsp;</span>കാറ്റ് അതിശക്തമായി വീശിക്കൊണ്ടിരുന്നു. കടലിലെ തിരകള്‍ വലുതായിക്കൊണ്ടിരുന്നു. </span>
<span class='v JN6_19' data-id='JN6_19'><span class='v-num v-19'>19&nbsp;</span>അവര്‍ മൂന്നു നാലു നാഴിക കടലിലേക്കു തുഴഞ്ഞു പോയി. അപ്പോഴവര്‍ യേശുവിനെ കണ്ടു. അവന്‍ വെള്ളത്തിനു മീതെകൂടി നടക്കുകയായിരുന്നു. അവന്‍ അവരുടെ വഞ്ചിയിലേക്കു നടന്നടുത്തു. ശിഷ്യന്മാര്‍ ഭയന്നു. </span>
<span class='v JN6_20' data-id='JN6_20'><span class='v-num v-20'>20&nbsp;</span>പക്ഷേ യേശു അവരോടു പറഞ്ഞു, “ഭയപ്പെടാതെ, ഇതു ഞാനാണ്.” </span>
<span class='v JN6_21' data-id='JN6_21'><span class='v-num v-21'>21&nbsp;</span>അവനിത്രയും പറഞ്ഞപ്പോള്‍ അവനെ വഞ്ചിയില്‍ കയറ്റാന്‍ അവര്‍ക്ക് ഉത്സാഹമായി. അപ്പോള്‍ വഞ്ചി അവര്‍ക്കെത്തേണ്ട കരയിലടുത്തു. </span></div>
<div class='s'>യേശുവിനെ തേടുന്നു </div>
<div class='p'>
<span class='v JN6_22' data-id='JN6_22'><span class='v-num v-22'>22&nbsp;</span>പിറ്റേന്നു നേരം പുലര്‍ന്നു. ചിലര്‍ മറുകരയില്‍ത്തന്നെ തങ്ങിയിരുന്നു. യേശു വഞ്ചിയില്‍ ശിഷ്യന്മാരോടൊത്തു പോയിരുന്നില്ലെന്ന് അവര്‍ക്കറിയാമായിരുന്നു. ശിഷ്യന്മാര്‍ തനിയെ വഞ്ചിയില്‍ പോയെന്നും അവര്‍ക്കറിയാം. അവിടെയാകെ ഒരു വഞ്ചിയേ ഉണ്ടായിരുന്നുള്ളുതാനും. </span>
<span class='v JN6_23' data-id='JN6_23'><span class='v-num v-23'>23&nbsp;</span>പക്ഷേ അപ്പോള്‍ തിബെര്യാസില്‍നിന്നും ഏതാനും വഞ്ചികള്‍ അവിടെയെത്തി. ജനങ്ങള്‍ നേരത്തെ ഭക്ഷണം കഴിച്ച സ്ഥലത്തിനടുത്ത് വഞ്ചികള്‍ വന്നടുത്തു. യേശു നന്ദി പറഞ്ഞതിനു ശേഷം അവര്‍ അപ്പം കഴിച്ചത് അവിടെ വെച്ചായിരുന്നു. </span>
<span class='v JN6_24' data-id='JN6_24'><span class='v-num v-24'>24&nbsp;</span>യേശുവും ശിഷ്യന്മാരും അവിടെ ഇപ്പോഴില്ലെന്ന് ആളുകള്‍ മനസ്സിലാക്കി. അതിനാലവര്‍ വഞ്ചികളില്‍ കയറി കഫര്‍ന്നഹൂമിലേക്കു തിരിച്ചു. അവര്‍ക്ക് യേശുവിനെ കണ്ടെത്തണമായിരുന്നു. </span></div>
<div class='s'>യേശു, ജീവന്‍റെ അപ്പം </div>
<div class='p'>
<span class='v JN6_25' data-id='JN6_25'><span class='v-num v-25'>25&nbsp;</span>മറുകരയില്‍ അവര്‍ യേശുവിനെ കണ്ടു. അവര്‍ അവനോടു ചോദിച്ചു, “ഗുരോ, അങ്ങ് എപ്പോഴാണ് ഇവിടെയെത്തിയത്?” </span></div>
<div class='p'>
<span class='v JN6_26' data-id='JN6_26'><span class='v-num v-26'>26&nbsp;</span>യേശു മറുപടി പറഞ്ഞു, “എന്തിനാണു നിങ്ങളെന്നെ തിരയുന്നത്? എന്‍റെ ശക്തി തെളിയിക്കാന്‍ അത്ഭുതങ്ങള്‍ പ്രവര്‍ത്തിക്കുന്നതു കണ്ടിട്ടാണോ നിങ്ങള്‍ വന്നത്. അല്ല, ഞാന്‍ സത്യമായി നിങ്ങളോടു പറയട്ടെ. നിങ്ങള്‍ അപ്പം തിന്നു തൃപ്തരായതു കൊണ്ടാണ് എന്നെ തിരയുന്നത്. </span>
<span class='v JN6_27' data-id='JN6_27'><span class='v-num v-27'>27&nbsp;</span>ഭൂമിയിലെ ഭക്ഷണം നശ്വരമാണ്. അതിനാലതിനായി ശ്രമിക്കരുത്. എന്നാല്‍ നന്നായി നിലനില്‍ക്കുന്നതും നിത്യജീവന്‍ നല്‍കുന്നതുമായ ആഹാരത്തിനായി ശ്രമിക്കൂ. മനുഷ്യപുത്രന്‍ നിങ്ങള്‍ക്ക് ആ ഭക്ഷണം നല്‍കും. താന്‍ മനുഷ്യപുത്രനോടൊത്തുണ്ടെന്ന് പിതാവായ ദൈവം സാക്ഷ്യപ്പെടുത്തിക്കഴിഞ്ഞു.” </span></div>
<div class='p'>
<span class='v JN6_28' data-id='JN6_28'><span class='v-num v-28'>28&nbsp;</span>ആളുകള്‍ യേശുവിനോടു ചോദിച്ചു, “ദൈവം ഇഷ്ടപ്പെടുന്ന ഏതൊക്കെ പ്രവൃത്തികള്‍ ഞങ്ങള്‍ ചെയ്യണം?” </span></div>
<div class='p'>
<span class='v JN6_29' data-id='JN6_29'><span class='v-num v-29'>29&nbsp;</span>യേശു മറുപടി പറഞ്ഞു, “ദൈവം ആവശ്യപ്പെടുന്ന പ്രവൃത്തിയാണ് നിങ്ങള്‍ ചെയ്യേണ്ടത്. ദൈവം അയച്ചവനില്‍ വിശ്വസിക്കുകയാണ് അവനു വേണ്ടി നിങ്ങള്‍ ചെയ്യേണ്ടത്.” </span></div>
<div class='p'>
<span class='v JN6_30' data-id='JN6_30'><span class='v-num v-30'>30&nbsp;</span>അതുകൊണ്ട് ആളുകള്‍ ചോദിച്ചു, “നിന്നെ ദൈവം അയച്ചതാണെന്നു തെളിയിക്കാന്‍ എന്തു അത്ഭുതപ്രവൃത്തി നീ ചെയ്യും? ഒരു അത്ഭുതപ്രവൃത്തി ഞങ്ങളെ കാണിച്ചാല്‍ ഞങ്ങള്‍ നിന്നില്‍ വിശ്വസിക്കാം. നീയെന്തു ചെയ്യും? </span>
<span class='v JN6_31' data-id='JN6_31'><span class='v-num v-31'>31&nbsp;</span>ഞങ്ങളുടെ പിതാക്കന്മാര്‍ക്കു മരുഭൂമിയില്‍ വച്ചു ഭക്ഷിക്കാന്‍ ദൈവം മന്ന കൊടുത്തു. തിരുവെഴുത്തുകളില്‍ ഇങ്ങനെ എഴുതിയിട്ടുണ്ട്. ‘അവര്‍ക്ക് കഴിക്കാന്‍ ദൈവം സ്വര്‍ഗ്ഗത്തില്‍ നിന്നും അപ്പം കൊടുത്തു.’”<span class='note'><span class='key'>✡</span><span class='text'> ഉദ്ധരണി സങ്കീ. 78:24.</span></span> </span></div>
<div class='p'>
<span class='v JN6_32' data-id='JN6_32'><span class='v-num v-32'>32&nbsp;</span>യേശു പറഞ്ഞു, “ഞാന്‍ നിങ്ങളോടു സത്യമായി പറയാം. നിങ്ങള്‍ക്കു സ്വര്‍ഗ്ഗീയ ഭക്ഷണം തന്നതു മോശെയല്ല. എന്നാല്‍ എന്‍റെ പിതാവ് സ്വര്‍ഗ്ഗത്തില്‍ നിന്നുള്ള യഥാര്‍ത്ഥമായ അപ്പം നല്‍കുന്നു. </span>
<span class='v JN6_33' data-id='JN6_33'><span class='v-num v-33'>33&nbsp;</span>എന്താണു ദൈവത്തിന്‍റെ അപ്പം? സ്വര്‍ഗ്ഗത്തില്‍ നിന്നു വന്ന് ലോകത്തിനു ജീവന്‍ നല്‍കുന്നതാണ് ദൈവത്തിന്‍റെ അപ്പം.” </span></div>
<div class='p'>
<span class='v JN6_34' data-id='JN6_34'><span class='v-num v-34'>34&nbsp;</span>ആളുകള്‍ പറഞ്ഞു, “പ്രഭോ, ഞങ്ങള്‍ക്ക് ആ അപ്പം എപ്പോഴും തന്നാലും.” </span></div>
<div class='p'>
<span class='v JN6_35' data-id='JN6_35'><span class='v-num v-35'>35&nbsp;</span>അപ്പോള്‍ യേശു പറഞ്ഞു, “ഞാനാണു ജീവന്‍ നല്‍കുന്ന അപ്പം.” എന്നിലേക്കു വരുന്നവന് ഒരിക്കലും വിശക്കില്ല. എന്നില്‍ വിശ്വസിക്കുന്നവന് ഒരിക്കലും ദാഹിക്കുകയുമില്ല. </span>
<span class='v JN6_36' data-id='JN6_36'><span class='v-num v-36'>36&nbsp;</span>എന്നെ കണ്ടിട്ടും നിങ്ങള്‍ വിശ്വസിക്കുന്നില്ലെന്നു ഞാന്‍ നേരത്തെ നിങ്ങളോടു പറഞ്ഞു, </span>
<span class='v JN6_37' data-id='JN6_37'><span class='v-num v-37'>37&nbsp;</span>എനിക്കു പിതാവ് തരുന്നവന്‍ എന്നിലേക്കു വരും. എന്‍റെയടുക്കല്‍ വരുന്നവനെ ഞാന്‍ കൈവെടിയുകയുമില്ല. </span>
<span class='v JN6_38' data-id='JN6_38'><span class='v-num v-38'>38&nbsp;</span>ദൈവം എന്നോടാവശ്യപ്പെടുന്നതു ചെയ്യാന്‍ ഞാന്‍ സ്വര്‍ഗ്ഗത്തില്‍ നിന്നും താഴേക്കു വന്നു. എനിക്കു വേണ്ടതു ചെയ്യാനല്ല ഞാന്‍ വന്നിരിക്കുന്നത്. </span>
<span class='v JN6_39' data-id='JN6_39'><span class='v-num v-39'>39&nbsp;</span>ദൈവം എനിക്കു തന്നിരിക്കുന്നവരൊന്നും എനിക്കു നഷ്ടമാകരുത്. അവസാനനാളില്‍ ഞാന്‍ അവരെ ഉയര്‍ത്തണം. എന്നെ അയച്ചവന്‍ ഞാനങ്ങനെ ചെയ്യാനാണ് ആഗ്രഹിക്കുന്നത്. </span>
<span class='v JN6_40' data-id='JN6_40'><span class='v-num v-40'>40&nbsp;</span>പുത്രനെ കാണുകയും അവനില്‍ വിശ്വസിക്കുകയും ചെയ്യുന്നവര്‍ക്ക് നിത്യജീവന്‍ ലഭിക്കും. അയാളെ അന്ത്യദിനത്തില്‍ ഞാനുയര്‍ത്തും. എന്‍റെ പിതാവിന്‍റെ ഇഷ്ടം അതാണ്.” </span></div>
<div class='p'>
<span class='v JN6_41' data-id='JN6_41'><span class='v-num v-41'>41&nbsp;</span>യെഹൂദര്‍ യേശുവിനെപ്പറ്റി മുറുമുറുക്കാന്‍ തുടങ്ങി. “ഞാന്‍ സ്വര്‍ഗ്ഗത്തില്‍ നിന്നും താഴേക്കിറങ്ങി വന്ന അപ്പമാണ്” എന്ന് യേശു പറഞ്ഞതു കൊണ്ടാണവര്‍ അവനെതിരെ മുറുമുറുത്തത്. </span>
<span class='v JN6_42' data-id='JN6_42'><span class='v-num v-42'>42&nbsp;</span>യെഹൂദര്‍ പറഞ്ഞു, “ഇവനാണ് യേശു. അവന്‍റെ അപ്പനമ്മമാരെ നമുക്കറിയാം. അവന്‍ യോസേഫിന്‍റെ മകന്‍ മാത്രം. പിന്നെ എങ്ങനെ ഞാന്‍ സ്വര്‍ഗ്ഗത്തില്‍ നിന്നു വന്നവനാണ് എന്നവനു പറയാന്‍ കഴിയും?” </span></div>
<div class='p'>
<span class='v JN6_43' data-id='JN6_43'><span class='v-num v-43'>43&nbsp;</span>പക്ഷേ യേശു പറഞ്ഞു, “മുറുമുറുക്കേണ്ട. </span>
<span class='v JN6_44' data-id='JN6_44'><span class='v-num v-44'>44&nbsp;</span>പിതാവാണ് എന്നെ അയച്ചത്. അവന്‍ തന്നെയാണ് ആളുകളെ എന്‍റെയടുത്തേക്ക് ആകര്‍ഷിക്കുന്നതും. അവസാന ദിവസത്തില്‍ ഞാനവരെ ഉയര്‍ത്തും. പിതാവ് ആകര്‍ഷിക്കാത്തവനു എന്‍റെയടുത്തെത്താന്‍ കഴികയില്ല. </span>
<span class='v JN6_45' data-id='JN6_45'><span class='v-num v-45'>45&nbsp;</span>പ്രവാചകര്‍ ഇങ്ങനെ എഴുതിയിട്ടുണ്ട്, ‘ദൈവം എല്ലാവരെയും പഠിപ്പിക്കും.’<span class='note'><span class='key'>✡</span><span class='text'> ഉദ്ധരണി യെശയ്യാ. 54:13.</span></span> ആളുകള്‍ പിതാവിനെ ശ്രവിക്കുകയും അവനില്‍ നിന്നു പഠിക്കുകയും ചെയ്യും. അപ്പോള്‍ അവര്‍ എന്‍റെയടുത്തെത്തും. </span>
<span class='v JN6_46' data-id='JN6_46'><span class='v-num v-46'>46&nbsp;</span>ആരും പിതാവിനെ കണ്ടിട്ടില്ല. അവനില്‍ നിന്നും വന്നവന്‍ മാത്രമാണ് പിതാവിനെ കണ്ടിട്ടുള്ളത്. അവന്‍ പിതാവിനെ കണ്ടിട്ടുണ്ട്. </span></div>
<div class='p'>
<span class='v JN6_47' data-id='JN6_47'><span class='v-num v-47'>47&nbsp;</span>“ഞാന്‍ നിങ്ങളോടു സത്യമായി പറയട്ടെ. വിശ്വസിക്കുന്നവന് നിത്യജീവന്‍ ഉണ്ട്. </span>
<span class='v JN6_48' data-id='JN6_48'><span class='v-num v-48'>48&nbsp;</span>ഞാന്‍ ജീവന്‍ തരുന്ന അപ്പമാകുന്നു. </span>
<span class='v JN6_49' data-id='JN6_49'><span class='v-num v-49'>49&nbsp;</span>മരുഭൂമിയില്‍ വച്ച് ദൈവം കൊടുത്ത മന്ന (ആഹാരം) നിങ്ങളുടെ പൂര്‍വ്വികര്‍ കഴിച്ചു. എന്നിട്ടും അവര്‍ മരിച്ചു. </span>
<span class='v JN6_50' data-id='JN6_50'><span class='v-num v-50'>50&nbsp;</span>സ്വര്‍ഗ്ഗത്തില്‍ നിന്നും ഇറങ്ങി വന്ന ആ അപ്പം ഞാനാകുന്നു. അതു തിന്നുന്നവനു മരണമില്ല. </span>
<span class='v JN6_51' data-id='JN6_51'><span class='v-num v-51'>51&nbsp;</span>സ്വര്‍ഗ്ഗത്തില്‍ നിന്നും വന്ന ജീവന്‍റെ അപ്പം ഞാനാകുന്നു. ആ അപ്പം തിന്നുന്നവനു നിത്യജീവന്‍ ഉണ്ട്. ആ അപ്പം എന്‍റെ ശരീരമാണ്. ലോകര്‍ക്കു ജീവന്‍ ലഭിക്കും വിധം ഞാനെന്‍റെ ശരീരം നല്‍കും.” </span></div>
<div class='p'>
<span class='v JN6_52' data-id='JN6_52'><span class='v-num v-52'>52&nbsp;</span>അപ്പോള്‍ യെഹൂദര്‍ പരസ്പരം തര്‍ക്കിക്കാന്‍ തുടങ്ങി. അവര്‍ പറഞ്ഞു, “ഇയാള്‍ക്കെങ്ങനെ സ്വന്തം ശരീരം നമുക്കു ഭക്ഷിക്കാന്‍ തരാന്‍ കഴിയും?” </span></div>
<div class='p'>
<span class='v JN6_53' data-id='JN6_53'><span class='v-num v-53'>53&nbsp;</span>യേശു പറഞ്ഞു, “ഞാന്‍ നിങ്ങളോടു സത്യമായി പറയാം. നിങ്ങള്‍ മനുഷ്യപുത്രന്‍റെ ശരീരം തിന്നണം. അവന്‍റെ രക്തം നിങ്ങള്‍ കുടിക്കണം. അല്ലെങ്കില്‍ നിങ്ങളില്‍ ജീവനുണ്ടായിരിക്കയില്ല. </span>
<span class='v JN6_54' data-id='JN6_54'><span class='v-num v-54'>54&nbsp;</span>എന്‍റെ ശരീരം ഭക്ഷിക്കുകയും രക്തം പാനം ചെയ്യുകയും ചെയ്യുന്നവന് നിത്യജീവന്‍ ഉണ്ടായിരിക്കും. അവനെ ഞാന്‍ അന്ത്യനാളില്‍ ഉയര്‍പ്പിക്കും. </span>
<span class='v JN6_55' data-id='JN6_55'><span class='v-num v-55'>55&nbsp;</span>എന്‍റെ ശരീരം യഥാര്‍ത്ഥ ഭക്ഷണമാണ്. എന്‍റെ രക്തം യഥാര്‍ത്ഥ പാനീയവും. </span>
<span class='v JN6_56' data-id='JN6_56'><span class='v-num v-56'>56&nbsp;</span>എന്‍റെ ശരീരം ഭക്ഷിക്കുകയും രക്തം കുടിയ്ക്കുകയും ചെയ്യുന്നവന്‍ എന്നില്‍ ജീവിക്കും. ഞാന്‍ അയാളിലും ജീവിക്കും. </span></div>
<div class='p'>
<span class='v JN6_57' data-id='JN6_57'><span class='v-num v-57'>57&nbsp;</span>“പിതാവ് എന്നെ അയച്ചു. പിതാവ് ജീവിക്കുകയും അവന്‍മൂലം ഞാനും ജീവിക്കുകയും ചെയ്യുന്നു. അതുപോലെ എന്നെ ഭക്ഷിക്കുന്നവന്‍ എന്നാല്‍ ജീവിക്കും. </span>
<span class='v JN6_58' data-id='JN6_58'><span class='v-num v-58'>58&nbsp;</span>മരുഭൂമിയില്‍ നമ്മുടെ പിതാക്കള്‍ ഭക്ഷിച്ച അപ്പം പോലെയല്ല ഞാന്‍. അവര്‍ ആ അപ്പം തിന്നു. എന്നിട്ടും അവര്‍ മരിച്ചു. ഞാന്‍ സ്വര്‍ഗ്ഗത്തില്‍നിന്നും വന്ന അപ്പമാണ്. അതു തിന്നുന്നവന് നിത്യജീവന്‍ ലഭിക്കും.” </span></div>
<div class='p'>
<span class='v JN6_59' data-id='JN6_59'><span class='v-num v-59'>59&nbsp;</span>കഫര്‍ന്നഹൂമിലുള്ള യെഹൂദപ്പള്ളിയില്‍ പഠിപ്പിക്കവേയാണ് യേശു ഇതെല്ലാം പറഞ്ഞത്. </span></div>
<div class='s'>നിത്യജീവന്‍റെ വാക്കുകള്‍ </div>
<div class='p'>
<span class='v JN6_60' data-id='JN6_60'><span class='v-num v-60'>60&nbsp;</span>യേശുവിന്‍റെ ശിഷ്യന്മാര്‍ ഇതു കേട്ടു. അവരില്‍ വളരെപ്പേര്‍ പിറുപിറുക്കുകയായിരുന്നു, “ഇതൊരു വിഷമം പിടിച്ച ഉപദേശമാണ്. ഇതുള്‍ക്കൊള്ളാന്‍ ആരെക്കൊണ്ടു കഴിയും?” </span></div>
<div class='p'>
<span class='v JN6_61' data-id='JN6_61'><span class='v-num v-61'>61&nbsp;</span>തന്‍റെ ശിഷ്യന്മാര്‍ ഇതേപ്പറ്റി പരാതി പറയുന്നുണ്ടെന്ന് യേശു മനസ്സിലാക്കി. അതിനാല്‍ യേശു പറഞ്ഞു, “ഈ ഉപദേശം നിങ്ങള്‍ക്കു പ്രശ്നമുണ്ടാക്കുന്നുണ്ടോ? </span>
<span class='v JN6_62' data-id='JN6_62'><span class='v-num v-62'>62&nbsp;</span>അപ്പോള്‍ മനുഷ്യപുത്രന്‍ അവന്‍ വന്നിടത്തേക്കു തന്നെ തിരിച്ചു പോകുന്നതു നിങ്ങള്‍ കണ്ടാലോ? </span>
<span class='v JN6_63' data-id='JN6_63'><span class='v-num v-63'>63&nbsp;</span>ശരീരത്തിന് ഒന്നും നേടാന്‍ കഴിയുകയില്ല. ഞാന്‍ നിങ്ങളോടു പറഞ്ഞ വാക്കുകള്‍ ആത്മാവാണ്. ഇവ ജീവന്‍ നല്‍കുന്നു. </span>
<span class='v JN6_64' data-id='JN6_64'><span class='v-num v-64'>64&nbsp;</span>പക്ഷേ നിങ്ങളില്‍ ചിലര്‍ വിശ്വസിക്കുന്നില്ല.” (യേശുവിന് വിശ്വസിക്കാത്തവരെ മനസ്സിലായിരുന്നു. ആദ്യം മുതല്‍ക്കുതന്നെ അവനിത് അറിയാമായിരുന്നു. തനിക്കെതിരെ വിശ്വാസവഞ്ചന ചെയ്യുന്നവനെയും അവന് അറിയാമായിരുന്നു.) </span>
<span class='v JN6_65' data-id='JN6_65'><span class='v-num v-65'>65&nbsp;</span>യേശു പറഞ്ഞു, “അതുകൊണ്ടാണ് ഞാന്‍ പറഞ്ഞത്, ‘എന്‍റെയടുത്തുവരാന്‍ പിതാവ് അനുവദിക്കാത്തവന്‍ എന്‍റെയടുത്തെത്തില്ല.’” </span></div>
<div class='p'>
<span class='v JN6_66' data-id='JN6_66'><span class='v-num v-66'>66&nbsp;</span>യേശു ഇതെല്ലാം പറഞ്ഞു കഴിഞ്ഞപ്പോള്‍ വളരെയധികം ശിഷ്യന്മാര്‍ അവനെ വിട്ടു പോയി. പിന്നീട് അവര്‍ അവന്‍റെ അനുയായികളായില്ല. </span></div>
<div class='p'>
<span class='v JN6_67' data-id='JN6_67'><span class='v-num v-67'>67&nbsp;</span>യേശു തന്‍റെ പന്ത്രണ്ട് അപ്പൊസ്തലന്മാരോടും പറഞ്ഞു, “നിങ്ങളും എന്നെ വിട്ടു പോകുന്നോ?” </span></div>
<div class='p'>
<span class='v JN6_68' data-id='JN6_68'><span class='v-num v-68'>68&nbsp;</span>ശിമോന്‍ പത്രൊസ് മറുപടി പറഞ്ഞു, “കര്‍ത്താവേ, ഞങ്ങളെവിടെ പോകും? നിത്യജീവന്‍ തരുന്ന വചനങ്ങള്‍ നിന്‍റെ പക്കലുണ്ട്. </span>
<span class='v JN6_69' data-id='JN6_69'><span class='v-num v-69'>69&nbsp;</span>ഞങ്ങള്‍ നിന്നില്‍ വിശ്വസിക്കുന്നു. നീ ദൈവത്തിന്‍റെ പരിശുദ്ധനാണെന്നു ഞങ്ങളറിയുന്നു.” </span></div>
<div class='p'>
<span class='v JN6_70' data-id='JN6_70'><span class='v-num v-70'>70&nbsp;</span>അപ്പോള്‍ യേശു മറുപടി പറഞ്ഞു, “ഞാന്‍ നിങ്ങളെ പന്ത്രണ്ടു പേരെ തിരഞ്ഞെടുത്തു. പക്ഷെ നിങ്ങളിലൊരുവന്‍ പിശാചാണ്.” </span>
<span class='v JN6_71' data-id='JN6_71'><span class='v-num v-71'>71&nbsp;</span>യേശു ശിമോന്‍ഈസ്കര്യോത്താവിന്‍റെ പുത്രന്‍ യൂദയെപ്പറ്റി ആയിരുന്നു സംസാരിച്ചത്. യൂദാ പന്ത്രണ്ടു അപ്പൊസ്തലന്മാരില്‍ ഒരുവനായിരുന്നു. പക്ഷെ അവന്‍ പിന്നീട് യേശുവിന് എതിരെ തിരിഞ്ഞു. </span></div></div>
</body></html>
