<!DOCTYPE html>
<html><head>
<link href='../../../build/mobile.css' rel='stylesheet' />
<link href='haiola.css' rel='stylesheet' /><meta charset='UTF-8' /><title> യോഹന്നാന്‍:11</title></head><body dir="ltr">
<div class='chapter section JN11 mal-wbtc MAL JN Gentium' dir='ltr' data-id='JN11' data-nextid='JN12' data-previd='JN10' lang='MAL'> 
<div class='s'>ലാസറിന്‍റെ മരണം </div>
<div class='c'>11</div>
<div class='p'>
<span class='v JN11_1' data-id='JN11_1'>
<span class='verse1 v-num v-1'>1&nbsp;</span>ബേഥാന്യയില്‍ ലാസര്‍ എന്ന ഒരുത്തന്‍ ദീനമായി കിടന്നു. ഇവിടെത്തന്നെയാണ് മറിയയും സഹോദരി മാര്‍ത്തയും താമസിച്ചിരുന്നത്. </span>
<span class='v JN11_2' data-id='JN11_2'><span class='v-num v-2'>2&nbsp;</span>(ഇതേ മറിയയാണ് പിന്നീട് യേശുവിനെ തൈലാഭിഷേകം ചെയ്തതും അവന്‍റെ കാലുകളെ തലമുടികൊണ്ട് തുടച്ചതും.) മറിയയുടെ സഹോദരനാണ് ഇപ്പോള്‍ രോഗിയായ ലാസര്‍. </span>
<span class='v JN11_3' data-id='JN11_3'><span class='v-num v-3'>3&nbsp;</span>അതുകൊണ്ട് മറിയയും മാര്‍ത്തയും സന്ദേശവുമായി ഒരാളെ യേശുവിന്‍റെയടുത്തേക്കു അയച്ചു പറഞ്ഞു, “കര്‍ത്താവേ, അങ്ങയുടെ പ്രിയ സുഹൃത്ത് ലാസര്‍ രോഗിയായിരിക്കുന്നു.” </span></div>
<div class='p'>
<span class='v JN11_4' data-id='JN11_4'><span class='v-num v-4'>4&nbsp;</span>ഇതു കേട്ട് യേശു പറഞ്ഞു, “ഈ രോഗത്തിന്‍റെ അന്ത്യം മരണമല്ല. ഇതു ദൈവത്തിന്‍റെ മഹത്വത്തിന്‍റേതാണ്. മനുഷ്യപുത്രനു മഹത്വമുണ്ടാകാനാണു ഇതു വന്നത്.” </span>
<span class='v JN11_5' data-id='JN11_5'><span class='v-num v-5'>5&nbsp;</span>(യേശു മാര്‍ത്തയെയും സഹോദരിയെയും ലാസറെയും സ്നേഹിച്ചിരുന്നു). </span>
<span class='v JN11_6' data-id='JN11_6'><span class='v-num v-6'>6&nbsp;</span>ലാസര്‍ രോഗിയാണെന്നു കേട്ടപ്പോള്‍ യേശു താന്‍ പാര്‍ത്തിരുന്നിടത്തു രണ്ടു ദിവസം കൂടി തങ്ങി. </span>
<span class='v JN11_7' data-id='JN11_7'><span class='v-num v-7'>7&nbsp;</span>അപ്പോള്‍ യേശു ശിഷ്യന്മാരോടു പറഞ്ഞു, “നമുക്ക് യെഹൂദ്യയിലേക്കു മടങ്ങണം.” </span></div>
<div class='p'>
<span class='v JN11_8' data-id='JN11_8'><span class='v-num v-8'>8&nbsp;</span>ശിഷ്യന്മാര്‍ മറുപടി പറഞ്ഞു, “പക്ഷേ ഗുരോ, യെഹൂദ്യയിലെ യെഹൂദര്‍ അങ്ങയെ കല്ലെറിയാന്‍ ശ്രമിച്ചവരാണ്. അതും ഈയിടെ. എന്നിട്ടും അങ്ങയ്ക്കു അവിടെ പോകണമെന്നോ?” </span></div>
<div class='p'>
<span class='v JN11_9' data-id='JN11_9'><span class='v-num v-9'>9&nbsp;</span>യേശു മറുപടി പറഞ്ഞു, “ദിവസം പന്ത്രണ്ടു മണിക്കൂര്‍ പ്രകാശമുണ്ടെന്നതു ശരിയല്ലേ? പകല്‍ നടക്കുന്നവന്‍ തട്ടിമറിഞ്ഞു വീഴുന്നില്ല. കാരണമെന്തെന്നാല്‍ ഈ ലോകത്തിന്‍റെ വെളിച്ചത്തില്‍ അവനു കാണാം. </span>
<span class='v JN11_10' data-id='JN11_10'><span class='v-num v-10'>10&nbsp;</span>പക്ഷേ രാത്രിയില്‍ നടക്കുന്നവന്‍ തട്ടിവീഴുന്നു. കാരണം? അവന്‍റെ കാഴ്ചയ്ക്കു വേണ്ട പ്രകാശമില്ല.” </span></div>
<div class='p'>
<span class='v JN11_11' data-id='JN11_11'><span class='v-num v-11'>11&nbsp;</span>യേശു ഇതെല്ലാം പറഞ്ഞതിനു ശേഷം പറഞ്ഞു, “നമ്മുടെ സുഹൃത്ത് ലാസര്‍ ഉറങ്ങുന്നു. അവനെ ഉണര്‍ത്താനാണു ഞാന്‍ പോകുന്നത്.” </span></div>
<div class='p'>
<span class='v JN11_12' data-id='JN11_12'><span class='v-num v-12'>12&nbsp;</span>ശിഷ്യന്മാര്‍ മറുപടി പറഞ്ഞു, “പക്ഷേ കര്‍ത്താവേ, അവന്‍ ഉറങ്ങുകയാണെങ്കില്‍ സുഖം പ്രാപിക്കും.” </span>
<span class='v JN11_13' data-id='JN11_13'><span class='v-num v-13'>13&nbsp;</span>ലാസര്‍ മരിച്ചുവെന്നാണ് യേശു അര്‍ത്ഥമാക്കിയത്. എന്നാല്‍ ശിഷ്യന്മാര്‍ വിചാരിച്ചത് ലാസര്‍ സ്വാഭാവികമായി ഉറങ്ങുന്നുവെന്ന് യേശു പറഞ്ഞുവെന്നാണ്. </span></div>
<div class='p'>
<span class='v JN11_14' data-id='JN11_14'><span class='v-num v-14'>14&nbsp;</span>അതിനാല്‍ യേശു വ്യക്തമാക്കി, “ലാസര്‍ മരിച്ചു. </span>
<span class='v JN11_15' data-id='JN11_15'><span class='v-num v-15'>15&nbsp;</span>ഞാനവിടെ ഇല്ലായിരുന്നതില്‍ ഞാന്‍ സന്തോഷിക്കുന്നു. നിങ്ങളെ കരുതി ഞാന്‍ സന്തോഷിക്കുന്നു. കാരണം ഇപ്പോള്‍ നിങ്ങള്‍ എന്നെ വിശ്വസിക്കുമല്ലോ. നമുക്കിപ്പോള്‍തന്നെ അവന്‍റെയടുത്തു പോകാം.” </span></div>
<div class='p'>
<span class='v JN11_16' data-id='JN11_16'><span class='v-num v-16'>16&nbsp;</span>അപ്പോള്‍ ദിദിമൊസ് എന്നു വിളിക്കപ്പെടുന്ന തോമസ് മറ്റു ശിഷ്യന്മാരോടു പറഞ്ഞു, “നമ്മള്‍ക്കും പോകാം. യെഹൂദ്യയില്‍ യേശുവിനോടൊപ്പം നമുക്കും മരിക്കാം.” </span></div>
<div class='s'>യേശു ബേഥാന്യയില്‍ </div>
<div class='p'>
<span class='v JN11_17' data-id='JN11_17'><span class='v-num v-17'>17&nbsp;</span>യേശു ബേഥാന്യയിലെത്തി. അപ്പോഴേക്കും ലാസര്‍ മരിച്ചുവെന്നും കല്ലറയിലായിട്ടു തന്നെ നാലു ദിവസമായെന്നും യേശു അറിഞ്ഞു. </span>
<span class='v JN11_18' data-id='JN11_18'><span class='v-num v-18'>18&nbsp;</span>യെരൂശലേമില്‍നിന്നും രണ്ടു നാഴിക മാറിയായിരുന്നു ബേഥാന്യ. </span>
<span class='v JN11_19' data-id='JN11_19'><span class='v-num v-19'>19&nbsp;</span>അനേകം യെഹൂദര്‍ മാര്‍ത്തയേയും മറിയയേയും കാണാന്‍ വന്നു. സഹോദരനെക്കുറിച്ച് അവരെ സമാധാനിപ്പിക്കാനാണ് യെഹൂദര്‍ വന്നത്. </span></div>
<div class='p'>
<span class='v JN11_20' data-id='JN11_20'><span class='v-num v-20'>20&nbsp;</span>യേശു വരുന്നെന്നു മാര്‍ത്ത അറിഞ്ഞു. അവള്‍ ചെന്ന് അവനെ സന്ധിച്ചു. എന്നാല്‍ മറിയ വീട്ടില്‍ തങ്ങി. </span>
<span class='v JN11_21' data-id='JN11_21'><span class='v-num v-21'>21&nbsp;</span>മാര്‍ത്ത യേശുവിനോടു പറഞ്ഞു, “കര്‍ത്താവേ, അങ്ങ് ഇവിടെ ഉണ്ടായിരുന്നുവെങ്കില്‍ എന്‍റെ സഹോദരന്‍ മരിക്കില്ലായിരുന്നു. </span>
<span class='v JN11_22' data-id='JN11_22'><span class='v-num v-22'>22&nbsp;</span>എങ്കിലും ദൈവത്തോട് ഇപ്പോഴും നീ ആവശ്യപ്പെടുന്നത് എന്തുതന്നെയായാലും നിനക്കവന്‍ തരുമെന്ന് എനിക്കറിയാം.” </span></div>
<div class='p'>
<span class='v JN11_23' data-id='JN11_23'><span class='v-num v-23'>23&nbsp;</span>യേശു പറഞ്ഞു, “നിന്‍റെ സഹോദരന്‍ എഴുന്നേറ്റു വീണ്ടും ജീവിക്കും.” </span></div>
<div class='p'>
<span class='v JN11_24' data-id='JN11_24'><span class='v-num v-24'>24&nbsp;</span>മാര്‍ത്ത പറഞ്ഞു, “അന്ത്യനാളില്‍ ആളുകള്‍ ഉയിര്‍ത്തെഴുന്നേല്‍ക്കുന്പോള്‍ അവനും ഉയിര്‍ത്തെഴുന്നേല്‍ക്കും എന്ന് എനിക്കറിയാം.” </span></div>
<div class='p'>
<span class='v JN11_25' data-id='JN11_25'><span class='v-num v-25'>25&nbsp;</span>യേശു അവളോടു പറഞ്ഞു, “ഞാനാകുന്നു പുനരുത്ഥാനം. ഞാനാണ് ജീവന്‍. എന്നില്‍ വിശ്വസിക്കുന്നവന്‍ മരിച്ചാലും വീണ്ടും ജീവിക്കും. </span>
<span class='v JN11_26' data-id='JN11_26'><span class='v-num v-26'>26&nbsp;</span>എന്നില്‍ വിശ്വസിച്ചു ജീവിക്കുന്നവന്‍ യഥാര്‍ത്ഥത്തില്‍ ഒരിക്കലും മരിക്കില്ല. നീയിതു വിശ്വസിക്കുന്നുവോ മാര്‍ത്തേ?” </span></div>
<div class='p'>
<span class='v JN11_27' data-id='JN11_27'><span class='v-num v-27'>27&nbsp;</span>മാര്‍ത്ത മറുപടി പറഞ്ഞു, “ഉവ്വ്, കര്‍ത്താവേ, ദൈവപുത്രനായ ക്രിസ്തു നീയാണെന്നു ഞാന്‍ വിശ്വസിക്കുന്നു. ലോകത്തിലേക്കു വരുന്നവന്‍ നീയാണ്.” </span></div>
<div class='s'>യേശു കരയുന്നു </div>
<div class='p'>
<span class='v JN11_28' data-id='JN11_28'><span class='v-num v-28'>28&nbsp;</span>ഇത്രയും പറഞ്ഞ് മാര്‍ത്ത മറിയയുടെ അടുത്തേക്കു പോയി. അവള്‍ മറിയയോട് ഒറ്റയ്ക്കു സംസാരിച്ചു. മാര്‍ത്ത പറഞ്ഞു, “ഗുരു ഇവിടെയുണ്ട്. അവന്‍ നിന്നെ അന്വേഷിക്കുന്നു.” </span>
<span class='v JN11_29' data-id='JN11_29'><span class='v-num v-29'>29&nbsp;</span>അതു കേട്ടയുടനെ മറിയ എഴുന്നേറ്റ് യേശുവിന്‍റെ അടുത്തേക്ക് ഓടി. </span>
<span class='v JN11_30' data-id='JN11_30'><span class='v-num v-30'>30&nbsp;</span>യേശു ഇതുവരെ ഗ്രാമത്തിലെത്തിയിരുന്നില്ല. അവനപ്പോഴും മാര്‍ത്ത അവനെ സന്ധിച്ച സ്ഥലത്തു തന്നെയായിരുന്നു. </span>
<span class='v JN11_31' data-id='JN11_31'><span class='v-num v-31'>31&nbsp;</span>മറിയയെ വീട്ടില്‍ വച്ചു ആശ്വസിപ്പിച്ചു കൊണ്ടിരുന്ന യെഹൂദരും അവളോടൊപ്പം പോയി. അവള്‍ പെട്ടെന്നു പുറത്തേക്കു പോകുന്നതവര്‍ കണ്ടിരുന്നു. അവള്‍ ലാസറിന്‍റെ കല്ലറയില്‍ കരയാന്‍ പോകുകയാണെന്ന് അവര്‍ കരുതി. </span>
<span class='v JN11_32' data-id='JN11_32'><span class='v-num v-32'>32&nbsp;</span>അവള്‍ യേശുവുണ്ടായിരുന്ന സ്ഥലത്തെത്തി. മറിയ യേശുവിനെ കണ്ടപ്പോള്‍ അവന്‍റെ കാല്‍ക്കല്‍ വീണു. മറിയ പറഞ്ഞു, “കര്‍ത്താവേ, നീയിവിടെ ഉണ്ടായിരുന്നെങ്കില്‍ എന്‍റെ സഹോദരന്‍ മരിക്കില്ലായിരുന്നു.” </span></div>
<div class='p'>
<span class='v JN11_33' data-id='JN11_33'><span class='v-num v-33'>33&nbsp;</span>മറിയ കരയുന്നത് യേശു കണ്ടു. അവളോടൊപ്പം വന്ന യെഹൂദരെയും യേശു കണ്ടു. അവരും കരയുകയായിരുന്നു. യേശുവിനു കടുത്ത ദുഃഖം തോന്നി. അവന്‍റെ ഹൃദയം കലങ്ങി മറിഞ്ഞു. </span>
<span class='v JN11_34' data-id='JN11_34'><span class='v-num v-34'>34&nbsp;</span>യേശു ചോദിച്ചു, “എവിടെയാണു നിങ്ങളവനെ സംസ്കരിച്ചത്?” </span></div>
<div class='p'>
<span class='v JN11_34' data-id='JN11_34'>അവര്‍ പറഞ്ഞു, “കര്‍ത്താവേ, വന്നു കണ്ടാലും.” </span></div>
<div class='p'>
<span class='v JN11_35' data-id='JN11_35'><span class='v-num v-35'>35&nbsp;</span>യേശു കരഞ്ഞു. </span></div>
<div class='p'>
<span class='v JN11_36' data-id='JN11_36'><span class='v-num v-36'>36&nbsp;</span>യെഹൂദര്‍ പറഞ്ഞു, “നോക്കൂ, യേശു ലാസറിനെ എത്രമാത്രം സ്നേഹിച്ചിരുന്നു.” </span></div>
<div class='p'>
<span class='v JN11_37' data-id='JN11_37'><span class='v-num v-37'>37&nbsp;</span>പക്ഷേ ചില യെഹൂദര്‍ പറഞ്ഞു, “യേശു ഒരന്ധനു കാഴ്ച നല്‍കി. ലാസര്‍ മരിക്കുന്നതില്‍ നിന്നു തടയാന്‍ എന്തുകൊണ്ട് അവനൊന്നും ചെയ്തില്ല?” </span></div>
<div class='s'>യേശു ലാസറിനെ വീണ്ടും ജീവിപ്പിക്കുന്നു </div>
<div class='p'>
<span class='v JN11_38' data-id='JN11_38'><span class='v-num v-38'>38&nbsp;</span>വീണ്ടും യേശുവിന്‍റെ മനസ്സില്‍ ദുഃഖം നിറഞ്ഞു. ലാസറിനെ അടക്കം ചെയ്ത കല്ലറയിലേക്കവന്‍ പോയി. വാതില്‍ വലിയൊരു കല്ലുകൊണ്ടടച്ച ഒരു ഗുഹയായിരുന്നു അത്. </span>
<span class='v JN11_39' data-id='JN11_39'><span class='v-num v-39'>39&nbsp;</span>യേശു കല്പിച്ചു, “കല്ല് എടുത്തു മാറ്റൂ.” </span></div>
<div class='p'>
<span class='v JN11_39' data-id='JN11_39'>മാര്‍ത്ത പറഞ്ഞു, “പക്ഷേ കര്‍ത്താവേ, ലാസര്‍ മരിച്ചിട്ടു നാലു ദിവസമായി. അതു തുറന്നാല്‍ ദുര്‍ഗന്ധമുണ്ടാവും.” മരിച്ച ആളുടെ സഹോദരിയായിരുന്നു മാര്‍ത്ത. </span></div>
<div class='p'>
<span class='v JN11_40' data-id='JN11_40'><span class='v-num v-40'>40&nbsp;</span>അപ്പോള്‍ യേശു മാര്‍ത്തയോടു പറഞ്ഞു, “ഞാന്‍ നിന്നോടു പറഞ്ഞത് ഓര്‍മ്മിക്കുക. വിശ്വസിക്കുന്നുവെങ്കില്‍ ദൈവത്തിന്‍റെ മഹത്വം നിനക്കു കാണാമെന്നു ഞാന്‍ പറഞ്ഞില്ലേ?” </span></div>
<div class='p'>
<span class='v JN11_41' data-id='JN11_41'><span class='v-num v-41'>41&nbsp;</span>അതിനാലവര്‍ കല്ല് ഉരുട്ടി മാറ്റി. അപ്പോള്‍ യേശു മുകളിലേക്കു നോക്കി പറഞ്ഞു, “പിതാവേ, എന്നെ ശ്രവിച്ചതിന് ഞാനങ്ങയ്ക്കു നന്ദി പറയുന്നു. </span>
<span class='v JN11_42' data-id='JN11_42'><span class='v-num v-42'>42&nbsp;</span>അങ്ങ് എപ്പോഴും എന്നെ ശ്രവിക്കുന്നുണ്ടെന്ന് എനിക്കറിയാം. എന്‍റെ ചുറ്റുമുള്ള ആളുകളെ കരുതിയാണ് ഞാനതൊക്കെ പറഞ്ഞത്. നീ എന്നെ അയച്ചതാണെന്ന് അവര്‍ വിശ്വസിക്കണമെന്നു ഞാന്‍ ആഗ്രഹിക്കുന്നു.” </span>
<span class='v JN11_43' data-id='JN11_43'><span class='v-num v-43'>43&nbsp;</span>ഇതു പറഞ്ഞതിനു ശേഷം യേശു വലിയ ഉച്ചത്തില്‍ വിളിച്ചു, “ലാസര്‍ പുറത്തു വരൂ.” </span>
<span class='v JN11_44' data-id='JN11_44'><span class='v-num v-44'>44&nbsp;</span>മരിച്ചവന്‍ പുറത്തു വന്നു. അവന്‍റെ കൈകാലുകള്‍ തുണിക്കഷണങ്ങള്‍ കൊണ്ടു പൊതിഞ്ഞിരുന്നു. മുഖം തൂവാലയില്‍ പൊതിഞ്ഞിരുന്നു. </span></div>
<div class='p'>
<span class='v JN11_44' data-id='JN11_44'>യേശു ആളുകളോടു പറഞ്ഞു, “അവന്‍റെമേല്‍ നിന്ന് വസ്ത്രങ്ങളെടുത്ത് അവനെ പോകാനനുവദിക്കുക.” </span></div>
<div class='s'>യേശുവിനെ വധിക്കാന്‍ ആലോചന </div>
<div class='r'>(മത്താ. 26:1-5; മര്‍ക്കൊ. 14:1-2; ലൂക്കൊ. 22:1-2) </div>
<div class='p'>
<span class='v JN11_45' data-id='JN11_45'><span class='v-num v-45'>45&nbsp;</span>മറിയയെ സന്ദര്‍ശിക്കാന്‍ വളരെയധികം യെഹൂദര്‍ എത്തിയിരുന്നു. യേശു ചെയ്തത് അവര്‍ കണ്ടു. അവരിലധികംപേരും യേശുവില്‍ വിശ്വസിച്ചു. </span>
<span class='v JN11_46' data-id='JN11_46'><span class='v-num v-46'>46&nbsp;</span>എന്നാല്‍ ചില യെഹൂദര്‍ പരീശന്മാരുടെ അടുത്തേക്ക് ചെന്നു. യേശു ചെയ്തതെല്ലാം അവര്‍ പരീശന്മാരോടു വിവരിച്ചു. </span>
<span class='v JN11_47' data-id='JN11_47'><span class='v-num v-47'>47&nbsp;</span>അപ്പോള്‍ പരീശന്മാരും മഹാപുരോഹിതന്മാരും ചേര്‍ന്ന് യെഹൂദസഭ വിളിച്ചുകൂട്ടി. അവര്‍ ചോദിച്ചു, “നാമെന്തു ചെയ്യാന്‍ ഈ മനുഷ്യന്‍ വളരെ അത്ഭുതപ്രവര്‍ത്തികള്‍ ചെയ്യുന്നു. </span>
<span class='v JN11_48' data-id='JN11_48'><span class='v-num v-48'>48&nbsp;</span>അവനെ ഈ വഴിയില്‍ തുടരാന്‍ നമ്മള്‍ അനുവദിച്ചാല്‍ എല്ലാവരും അവനില്‍ വിശ്വസിക്കും. അപ്പോള്‍ റോമാക്കാര്‍ വന്ന് നമ്മുടെ ദൈവാലയവും രാജ്യവും കൈയടക്കും.” </span></div>
<div class='p'>
<span class='v JN11_49' data-id='JN11_49'><span class='v-num v-49'>49&nbsp;</span>ആ വര്‍ഷത്തെ മഹാപുരോഹിതനായ കയ്യാഫാവും അവിടെയുണ്ടായിരുന്നു. കയ്യാഫാവ് പറഞ്ഞു, “നിങ്ങള്‍ക്കൊന്നും അറിയുകയില്ല. </span>
<span class='v JN11_50' data-id='JN11_50'><span class='v-num v-50'>50&nbsp;</span>ദേശം മുഴുവനും നശിക്കുന്നതിലും ഒരു മനുഷ്യന്‍ ജനത്തിനു വേണ്ടി മരിക്കുന്നതു നിങ്ങളുടെ നന്മയ്ക്കാണെന്നു നിങ്ങള്‍ തിരിച്ചറിയുന്നില്ല.” </span></div>
<div class='p'>
<span class='v JN11_51' data-id='JN11_51'><span class='v-num v-51'>51&nbsp;</span>ഇതു കയ്യാഫാവ് സ്വയം ചിന്തിച്ചുണ്ടാക്കിയതല്ല. അവനായിരുന്നു ആ വര്‍ഷത്തെ പ്രധാന പുരോഹിതന്‍. ആ നിലയില്‍ പ്രവചിക്കുകയായിരുന്നു അയാള്‍. യേശു രാജ്യത്തിനുവേണ്ടി മരിക്കുമെന്ന് അയാള്‍ പറഞ്ഞു. </span>
<span class='v JN11_52' data-id='JN11_52'><span class='v-num v-52'>52&nbsp;</span>അതെ, യെഹൂദജനതയ്ക്കുവേണ്ടി യേശു മരിക്കണം. ലോകം മുഴുവന്‍ ചിതറിക്കിടക്കുന്ന ദൈവത്തിന്‍റെ മറ്റു മക്കള്‍ക്കു വേണ്ടിയും കൂടിയാണ് അവന്‍ മരിക്കുന്നത്. അവരെയെല്ലാം സംഘടിപ്പിച്ച് ഒന്നാക്കുന്നതിന് അവന്‍ മരിക്കണം. </span></div>
<div class='p'>
<span class='v JN11_53' data-id='JN11_53'><span class='v-num v-53'>53&nbsp;</span>അന്ന് യെഹൂദാനേതാക്കള്‍ യേശുവിനെ കൊല്ലാന്‍ തീരുമാനിച്ചു, </span>
<span class='v JN11_54' data-id='JN11_54'><span class='v-num v-54'>54&nbsp;</span>അതിനാലവന്‍ യെഹൂദരുടെയിടയില്‍ സ്വതന്ത്രമായി നടക്കുന്നതു നിര്‍ത്തി. അവന്‍ യെരൂശലേംവിട്ട് മരുഭൂമിയ്ക്കടുത്തൊരിടത്തേക്കു പോയി. യേശു എഫ്രയീമിലെ നഗരത്തിലേക്കു പോയി ശിഷ്യന്മാരോടൊത്ത് അവിടെ തങ്ങി. </span></div>
<div class='p'>
<span class='v JN11_55' data-id='JN11_55'><span class='v-num v-55'>55&nbsp;</span>യെഹൂദരുടെ പെസഹ ഉത്സവം അടുത്തിരുന്നു. നാട്ടിന്‍പുറങ്ങളില്‍ നിന്ന് അനവധിയാളുകള്‍ പെസഹായ്ക്ക് യെരൂലേമിലേക്കു പോയി. ശുദ്ധീകരണത്തിനുള്ള പ്രത്യേക കര്‍മ്മങ്ങള്‍ക്കാണവര്‍ പോയത്. </span>
<span class='v JN11_56' data-id='JN11_56'><span class='v-num v-56'>56&nbsp;</span>അവര്‍ യേശുവിനെ തിരഞ്ഞു. ദൈവാലയത്തില്‍ അവര്‍ പരസ്പരം ചോദിച്ചു, “യേശു ഉത്സവത്തിനു വരുമോ? നിനക്കെന്തു തോന്നുന്നു.” </span>
<span class='v JN11_57' data-id='JN11_57'><span class='v-num v-57'>57&nbsp;</span>മഹാപുരോഹിതന്മാരും പരീശന്മാരും യേശുവിനെപ്പറ്റി ഒരു പ്രത്യേക ഉത്തരവ് ഇറക്കിയിരുന്നു. ആരെങ്കിലും യേശുവിനെ കണ്ടാലുടന്‍ തങ്ങളെ വിവരമറിയിക്കണം. അപ്പോള്‍ മഹാപുരോഹിതന്മാര്‍ക്കും പരീശന്മാര്‍ക്കും യേശുവിനെ പിടിക്കാമല്ലോ. </span></div></div>
</body></html>
