<!DOCTYPE html>
<html><head>
<link href='../../../build/mobile.css' rel='stylesheet' />
<link href='haiola.css' rel='stylesheet' /><meta charset='UTF-8' /><title> 2 ദിനവൃത്താന്തം:32</title></head><body dir="ltr">
<div class='chapter section R232 mal-wbtc MAL R2 Gentium' dir='ltr' data-id='R232' data-nextid='R233' data-previd='R231' lang='MAL'> 
<div class='s'>അശ്ശൂരിലെ രാജാവ് യെഹിസ്കീയാവിന് കുഴപ്പങ്ങളുണ്ടാക്കുന്നു </div>
<div class='c'>32</div>
<div class='p'>
<span class='v R232_1' data-id='R232_1'>
<span class='verse1 v-num v-1'>1&nbsp;</span>യെഹിസ്കീയാവ് വിശ്വാസപൂര്‍വ്വം ചെയ്ത ഈ കാര്യങ്ങള്‍ക്കുശേഷം അശ്ശൂരിലെ രാജാവായ സന്‍ഹേരീബ് യെഹൂദയെ ആക്രമിക്കാന്‍ വന്നു. സന്‍ഹേരീബും അയാളുടെ സൈന്യവും കോട്ടകെട്ടിയ നഗരങ്ങള്‍ക്കു പുറത്ത് താവളമടിച്ചു. ആ പട്ടണങ്ങളെ കീഴടക്കാമെന്ന ധാരണയോടെയാണ് അയാള്‍ അങ്ങനെ ചെയ്തത്. ആ നഗരങ്ങള്‍ക്കുമേല്‍ തനിക്കു വിജയം നേടണമെന്ന് സന്‍ഹേരീബ് ആഗ്രഹിച്ചു. </span>
<span class='v R232_2' data-id='R232_2'><span class='v-num v-2'>2&nbsp;</span>യെരൂശലേമിനെ ആക്രമിക്കാന്‍ സന്‍ഹേരീബ് എത്തിയകാര്യം യെഹിസ്കീയാവ് അറിഞ്ഞു. </span>
<span class='v R232_3' data-id='R232_3'><span class='v-num v-3'>3&nbsp;</span>അപ്പോള്‍ യെഹിസ്കീയാവ് തന്‍റെ ഉദ്യോഗസ്ഥന്മാരും സൈന്യാധിപന്മാരുമായി സംസാരിച്ചു. നഗരത്തിനുപുറത്തേക്കുള്ള ജലധാരകളുടെ പ്രവാഹം തടയാന്‍ അവരെല്ലാവരും ചേര്‍ന്ന് നിശ്ചയിച്ചു. ആ ഉദ്യോഗസ്ഥന്മാരും സേനാപതികളും യെഹിസ്കീയാവിനെ സഹായിച്ചു. </span>
<span class='v R232_4' data-id='R232_4'><span class='v-num v-4'>4&nbsp;</span>അനേകം ആളുകള്‍ ഒത്തുകൂടുകയും രാജ്യത്തിനു നടുക്കു കൂടി ഒഴുകിയിരുന്ന എല്ലാ അരുവികളും ജനധാരകളും അടയ്ക്കുകയും ചെയ്തു. അവര്‍ പറഞ്ഞു, “അശ്ശൂരിലെ രാജാവ് ഇവിടെയെത്തുന്പോള്‍ ഒട്ടും വെള്ളം കാണില്ല!” </span>
<span class='v R232_5' data-id='R232_5'><span class='v-num v-5'>5&nbsp;</span>യെഹിസ്കീയാവ് യെരൂശലേമിനെ ശക്തമാക്കി. അതിനയാള്‍ ഇങ്ങനെയൊക്കെയാണു ചെയ്തത്: തകര്‍ക്കപ്പെട്ടിരുന്ന കോട്ടയുടെ ഭാഗങ്ങള്‍ അയാള്‍ പുനര്‍നിര്‍മ്മിച്ചു. കോട്ടകളില്‍ ഗോപുരങ്ങള്‍ പണിതു. ഒന്നാം മതിലിനു ചുറ്റുമായി അയാള്‍ ഒരു രണ്ടാം മതില്‍ പണിതു. യെരൂശലേമിന്‍റെ പഴയഭാഗത്തിനു കിഴക്കുവശത്തുള്ള ശക്തിസ്ഥലങ്ങള്‍ അയാള്‍ പുനര്‍നിര്‍മ്മിച്ചു. ധാരാളം ആയുധങ്ങളും പരിചകളും അയാള്‍ ഉണ്ടാക്കി. </span>
<span class='v R232_6 R232_7' data-id='R232_6'><span class='v-num v-6-7'>6-7&nbsp;</span>യെഹിസ്കീയാവ് ജനങ്ങള്‍ക്ക് സേനാനായകരെ തെരഞ്ഞെടുത്തു. നഗരകവാടത്തിനടുത്തുള്ള വെളിന്പ്രദേശത്ത് യെഹിസ്കീയാവ് അവരുമായി സമ്മേളിച്ചു. അയാള്‍ പറഞ്ഞു, “ശക്തിമാന്മാരും ധീരന്മാരുമായിരിക്കുക. അശ്ശൂരിലെ രാജാവിനെയോ അയാളുടെ വലിയ സേനയേപ്പറ്റിയോ ഭയപ്പെടുകയോ വേവലാതിപ്പെടുകയോ അരുത്. അശ്ശൂരിലെ രാജാവിന് അയാളോടൊപ്പമുള്ളതിനേക്കാള്‍ മഹത്തായൊരു ശക്തിയാണ് നമ്മോടൊപ്പമുള്ളത്! </span>
<span class='v R232_8' data-id='R232_8'><span class='v-num v-8'>8&nbsp;</span>അശ്ശൂരിലെ രാജാവിന് മനുഷ്യര്‍ മാത്രമാണു കൂട്ട്. എന്നാല്‍ നമ്മോടൊപ്പം നമ്മുടെ ദൈവമാകുന്ന യഹോവയാണുള്ളത്! ദൈവം നമ്മെ സഹായിക്കും! അവന്‍ നമ്മുടെ യുദ്ധങ്ങള്‍ ചെയ്യും!”അങ്ങനെ യെഹൂദയിലെ യെഹിസ്കീയാരാജാവ് ജനങ്ങളെ പ്രോത്സാഹിപ്പിക്കുകയും അവര്‍ക്ക് ധൈര്യം പകരുകയും ചെയ്തു. </span></div>
<div class='p'>
<span class='v R232_9' data-id='R232_9'><span class='v-num v-9'>9&nbsp;</span>അശ്ശൂരിലെ രാജാവായ സന്‍ഹേരീബും അയാളുടെ മുഴുവന്‍ സൈന്യവും ലാഖീശുപട്ടണത്തെ കീഴടക്കുന്നതിനായി അതിനടുത്തായിരുന്നു പാളയമടിച്ചിരുന്നത്. അനന്തരം സന്‍ഹേരീബ് യെഹൂദയിലെ യെഹിസ്കീയാരാജാവിന്‍റെയും യെരൂശലേമിലുള്ള സര്‍വ്വയെഹൂദക്കാരുടെയും അടുത്തേക്കു തന്‍റെ ദാസന്മാരെ അയച്ചു. യെഹിസ്കീയാവിനും യെരൂശലേംകാര്‍ക്കുമായി സന്‍ഹേരീബിന്‍റെ ദാസന്മാര്‍ ഒരു സന്ദേശം കൊണ്ടുവന്നിരുന്നു. </span>
<span class='v R232_10' data-id='R232_10'><span class='v-num v-10'>10&nbsp;</span>അവര്‍ പറഞ്ഞു, “അശ്ശൂരിലെരാജാവായ സന്‍ഹേരീബ് ഇങ്ങനെപറയന്നു: ‘യെരൂശലേമിന്‍റെ ഉപരോധത്തെ നേരിടാന്‍ നിങ്ങള്‍ എന്തിനെയാണ് ആശ്രയിക്കുന്നത്? </span>
<span class='v R232_11' data-id='R232_11'><span class='v-num v-11'>11&nbsp;</span>യെഹിസ്കീയാവ് നിങ്ങളെ പരിഹസിക്കുകയാണ് നിങ്ങളെ യെരൂശലേമില്‍ത്തന്നെ കുടുക്കി വിശപ്പും ദാഹവും കൊണ്ടു കൊല്ലപ്പെടും. യെഹിസ്കീയാവ് നിങ്ങളോടു പറയുന്നു, “നമ്മുടെ ദൈവമാകുന്ന യഹോവ നമ്മെ അശ്ശൂരിലെ രാജാവില്‍ നിന്നു രക്ഷിക്കും.” </span>
<span class='v R232_12' data-id='R232_12'><span class='v-num v-12'>12&nbsp;</span>യെഹിസ്കീയാവു തന്നെയാണ് യഹോവയുടെ ഉന്നതസ്ഥലങ്ങളും യാഗപീഠങ്ങളും നീക്കം ചെയ്തത്. ഓരേയൊരു യാഗപീഠത്തിന്മേല്‍ മാത്രമേ ധൂപര്‍ച്ചനയും ആരാധനയും നടത്താവൂ എന്ന് അയാള്‍ യെഹൂദക്കാരും യെരൂശലേംകാരുമായ നിങ്ങളോടു പറഞ്ഞു. </span>
<span class='v R232_13' data-id='R232_13'><span class='v-num v-13'>13&nbsp;</span>എന്‍റെ പൂര്‍വ്വികരും ഞാനും മറ്റു രാജ്യക്കാരോടു എങ്ങനെ പെരുമാറി എന്നു നിങ്ങള്‍ക്ക് തീര്‍ച്ചയായും അറിയാം. മറ്റുരാജ്യങ്ങളുടെ ദേവന്മാര്‍ക്ക് അവരുടെ ജനങ്ങളെ രക്ഷിക്കാനായില്ല. തങ്ങളുടെ ജനതയെ നശിപ്പിക്കുന്നതില്‍നിന്നും എന്നെ തടയാന്‍ ആ ദേവന്മാര്‍ക്കു കഴിഞ്ഞില്ല. </span>
<span class='v R232_14' data-id='R232_14'><span class='v-num v-14'>14&nbsp;</span>എന്‍റെ പൂര്‍വ്വികന്മാര്‍ ആ രാഷ്ട്രങ്ങളെ തകര്‍ത്തു. എന്നില്‍നിന്നും തന്‍റെ ജനതയെ രക്ഷിക്കാന്‍ മതിയായ ഒരു ദൈവവുമില്ല. അതിനാല്‍, നിങ്ങളുടെ ദൈവത്തിന് നിങ്ങളെ എന്നില്‍നിന്നും രക്ഷിക്കാനാവുമെന്ന് നിങ്ങള്‍ കരുതുന്നുണ്ടോ? </span>
<span class='v R232_15' data-id='R232_15'><span class='v-num v-15'>15&nbsp;</span>അതിനാല്‍ നിങ്ങളെ കബളിപ്പിക്കാന്‍ യെഹിസ്കീയാവിനെ അനുവദിക്കരുത്. യെഹിസ്കീയാവിനെ വിശ്വസിക്കരുത്. കാരണം ഒരു ദൈവത്തിനും തന്‍റെ ജനതയെയോ രാഷ്ട്രത്തെയോ എന്നില്‍നിന്നോ എന്‍റെ പൂര്‍വ്വികരില്‍നിന്നോ രക്ഷിക്കാന്‍ ഇന്നേവരെ കഴിഞ്ഞിട്ടില്ല. അതിനാല്‍ എന്നില്‍ നിന്നും നിങ്ങളെ രക്ഷിക്കാന്‍ നിങ്ങളുടെ ദൈവത്തിനു കഴിയുമെന്നു കരുതേണ്ട.’” </span></div>
<div class='p'>
<span class='v R232_16' data-id='R232_16'><span class='v-num v-16'>16&nbsp;</span>അശ്ശൂരിലെ രാജാവിന്‍റെ ദാസന്മാര്‍ ദൈവമായ യഹോവയ്ക്കും അവന്‍റെ ദാസനായ യെഹിസ്കീയാവിനുമെതരെ ദുഷിച്ചു പറഞ്ഞു. </span>
<span class='v R232_17' data-id='R232_17'><span class='v-num v-17'>17&nbsp;</span>അശ്ശൂരിലെ രാജാവ് യിസ്രായേലിന്‍റെ ദൈവമാകുന്ന യഹോവയെ അവഹേളിക്കുന്ന കത്തുകളും എഴുതി. ആ കത്തുകളില്‍ അശ്ശൂരിലെ രാജാവ് ഇങ്ങനെയായിരുന്നു എഴുതിയത്: “മറ്റുരാജ്യങ്ങളുടെ ദേവന്മാര്‍ക്ക് അവരുടെ ജനങ്ങളെ നശിപ്പിക്കുന്നതില്‍നിന്നും എന്നെ തടയാനായില്ല. അതുപോലെ തന്നെ യെഹിസ്കീയാവിന്‍റെ ദൈവത്തിനും അവന്‍റെ ജനതയെ നശിപ്പിക്കുന്നതില്‍നിന്നും എന്നെ തടയാനാവില്ല.” </span>
<span class='v R232_18' data-id='R232_18'><span class='v-num v-18'>18&nbsp;</span>അനന്തരം അശ്ശൂരിലെ രാജാവിന്‍റെ ദാസന്മാര്‍ നഗരഭിത്തിമേലുണ്ടായിരുന്ന യെരൂശലേംകാര്‍ക്കു നേരെ എബ്രായഭാഷയില്‍ ഉച്ചത്തില്‍ ആക്രോശിച്ചു. യെരൂശലേംകാരെ ഭയപ്പെടുത്തുന്നതിനായിരുന്നു അശ്ശൂരിലെ രാജാവിന്‍റെ ദാസന്മാര്‍ അങ്ങനെ ചെയ്തത്. യെരൂശലേം നഗരം പിടിച്ചെടുക്കുന്നതിനായിരുന്നു അവര്‍ അങ്ങനെയൊക്കെ പറഞ്ഞത്. </span>
<span class='v R232_19' data-id='R232_19'><span class='v-num v-19'>19&nbsp;</span>മറ്റു രാഷ്ട്രങ്ങളിലെ ജനങ്ങള്‍ ആരാധിച്ചിരുന്ന ദേവന്മാരുമായി അവര്‍ യെരൂശലേമിന്‍റെ ദൈവത്തെ താരതമ്യം ചെയ്തു. മനുഷ്യര്‍ ഉണ്ടാക്കിയ സാധനങ്ങള്‍ മാത്രമാണ് ആ ദേവന്മാര്‍ ഉണ്ടാക്കിയ സാധനങ്ങള്‍ മാത്രമാണ് ആ ദേവന്മാര്‍ എന്നു പറഞ്ഞ അവര്‍, അവയെ ദുഷിച്ചതു പോലെതന്നെയാണ് യെരൂശലേമിന്‍റെ ദൈവത്തെപ്പറ്റിയും പറഞ്ഞത്. </span></div>
<div class='p'>
<span class='v R232_20' data-id='R232_20'><span class='v-num v-20'>20&nbsp;</span>യെഹിസ്കീയാരാജാവും ആമോസിന്‍റെ പുത്രനായ യെശയ്യാപ്രവാചകനും ഉച്ചത്തില്‍ ഈ പ്രശ്നത്തെച്ചൊല്ലി സ്വര്‍ഗ്ഗത്തിലേക്കു നോക്കി പ്രാര്‍ത്ഥിച്ചു. </span>
<span class='v R232_21' data-id='R232_21'><span class='v-num v-21'>21&nbsp;</span>അപ്പോള്‍ യഹോവ ഒരു ദൂതനെ അശ്ശൂരിലെ രാജാവിന്‍റെ പാളയത്തിലേക്കയച്ചു. ആ ദൂതന്‍ അശ്ശൂര്‍സേനയിലെ മുഴുവന്‍ ഭടന്മാരെയും വധിച്ചു. അതിനാല്‍ അശ്ശൂരിലെ രാജാവ് സ്വദേശത്തേക്കു മടങ്ങി. അയാളുടെ ജനത അയാളെച്ചൊല്ലി ലജ്ജിച്ചു. അയാള്‍ തന്‍റെ ദൈവത്തിന്‍റെ ആലയത്തിലേക്കു കയറി. അയാളുടെ സ്വന്തംപുത്രന്മാരില്‍ ചിലര്‍ അയാളെ വാളുകൊണ്ടു വെട്ടിക്കൊല്ലുകയും ചെയ്തു. </span>
<span class='v R232_22' data-id='R232_22'><span class='v-num v-22'>22&nbsp;</span>അങ്ങനെ യഹോവ യെഹിസ്കീയാവിനെയും യെരൂശലേംകാരെയും അശ്ശൂരിലെ രാജാവായ സന്‍ഹേരീബില്‍നിന്നും മറ്റാളുകളില്‍നിന്നും രക്ഷിച്ചു. യെഹിസ്കീയാവിനെയും യെരൂശലേംകാരെയും യഹോവ പരിപാലിച്ചു. </span>
<span class='v R232_23' data-id='R232_23'><span class='v-num v-23'>23&nbsp;</span>ധാരാളമാളുകള്‍ യഹോവയ്ക്കു കാഴ്ചവസ്തുക്കളുമായി യെരൂശലേമിലേക്കു വന്നു. യെഹൂദയിലെ രാജാവായ യെഹിസ്കീയാവിന് അവര്‍ വിലപിടിച്ച വസ്തുക്കള്‍ കൊണ്ടുവന്നു. അന്നുമുതല്‍ എല്ലാ രാഷ്ട്രങ്ങളും യെഹിസ്കീയാവിനെ ആദരിച്ചു. </span></div>
<div class='p'>
<span class='v R232_24' data-id='R232_24'><span class='v-num v-24'>24&nbsp;</span>അക്കാലത്താണ് യെഹിസ്കീയാവിന് രോഗംപിടിപെട്ടതും മരണത്തോടടുത്തതും. അയാള്‍ യഹോവയോടു പ്രാര്‍ത്ഥിച്ചു. യഹോവ യെഹിസ്കീയാവിനോടു സംസാരിക്കുകയും അയാള്‍ക്ക് ഒരടയാളം നല്‍കുകയും ചെയ്തു. </span>
<span class='v R232_25' data-id='R232_25'><span class='v-num v-25'>25&nbsp;</span>എന്നാല്‍ യെഹിസ്കീയാവിന്‍റെ മനസ്സില്‍ അഹങ്കാരമുണ്ടായിരുന്നു. അതിനാല്‍ അയാള്‍ ദൈവത്തിന്‍റെ കാരുണ്യത്തിന് നന്ദി പറഞ്ഞില്ല. അതിനാലാണ് യഹോവ യെഹിസ്കീയാവിനോടും യെഹൂദയിലെയും യെരൂശലേമിലെയും ജനങ്ങളോടും കോപിച്ചത്. </span>
<span class='v R232_26' data-id='R232_26'><span class='v-num v-26'>26&nbsp;</span>എന്നാല്‍ യെഹിസ്കീയാവും യെരീശലേംനിവാസികളും പശ്ചാത്തപിച്ചു. അവര്‍ അഹങ്കരിക്കുന്നത് നിര്‍ത്തുകയും സ്വയം വിനീതരാവുകയും ചെയ്തു. അതിനാല്‍ യെഹിസ്കീയാവ് ജീവിച്ചിരിക്കെ യഹോവയുടെ കോപം അവരുടെ മേല്‍ പതിച്ചില്ല. </span></div>
<div class='p'>
<span class='v R232_27' data-id='R232_27'><span class='v-num v-27'>27&nbsp;</span>യെഹിസ്കീയാവിന് ധാരാളം ധനവും ബഹുമതിയുമുണ്ടായി. വെള്ളി, സ്വര്‍ണ്ണം, അമൂല്യരത്നങ്ങള്‍, സുഗന്ധവ്യഞ്ജനങ്ങള്‍, പരിചകള്‍ അങ്ങനെ എല്ലാത്തരം സാധനങ്ങളും സൂക്ഷിക്കാന്‍ അയാള്‍പ്രത്യേകം സ്ഥലൊരുക്കി. </span>
<span class='v R232_28' data-id='R232_28'><span class='v-num v-28'>28&nbsp;</span>ധാന്യം, പുതുവീഞ്ഞ്, എണ്ണ എന്നിവ അയാള്‍ക്ക് ജനങ്ങള്‍ കൊടുത്തയച്ചിരുന്നു. അവ സൂക്ഷിക്കാന്‍ യെഹിസ്കീയാവ് കലവറകളുണ്ടാക്കി. മുഴുവന്‍ കന്നുകാലികള്‍ക്കും ആട്ടിന്‍പറ്റത്തിനും അയാള്‍ തൊഴുത്തുകളുണ്ടാക്കി. </span>
<span class='v R232_29' data-id='R232_29'><span class='v-num v-29'>29&nbsp;</span>യെഹിസ്കീയാവ് ധാരാളം പട്ടണങ്ങള്‍ പണിതു. ഒരുപാടു ആട്ടിന്‍പറ്റങ്ങളെയും കാലികളെയും അയാള്‍ക്കു കിട്ടി. ദൈവം യെഹിസ്കീയാവിന് ധാരാളം സന്പത്തു നല്‍കി. </span>
<span class='v R232_30' data-id='R232_30'><span class='v-num v-30'>30&nbsp;</span>ഗീഹോന്‍ ജലപ്രവാഹത്തിന്‍റെ മുകളിലത്തെ നീരൊഴുക്കുതടഞ്ഞ് അതിനെ ദാവീദിന്‍റെനഗരത്തിന്‍റെ പടിഞ്ഞാറു ഭാഗത്തേക്കു തിരിച്ചുവിട്ടത് യെഹിസ്കീയാവ് ആണ്. എല്ലാപ്രവൃത്തികളിലും യെഹിസ്കീയാവ് വിജയിക്കുകയും ചെയ്തു. </span></div>
<div class='p'>
<span class='v R232_31' data-id='R232_31'><span class='v-num v-31'>31&nbsp;</span>ഒരിക്കല്‍ ബാബിലോണിലെ നേതാക്കള്‍ യെഹിസ്കീയാവിന് ദൂതന്മാരെ അയച്ചു. ദേശത്തുണ്ടായ അപരിചിതമായൊരടയാളത്തെപ്പറ്റി ആ ദൂതന്മാര്‍ തിരക്കി. അവര്‍ വന്നപ്പോള്‍ ദൈവം യെഹിസ്കീയാവിനെ വിട്ടുനിന്നു. യെഹിസ്കീയാവിന്‍റെ മനോഗതങ്ങളെല്ലാം അറിയുന്നതിനായിരുന്നു അത്. </span></div>
<div class='p'>
<span class='v R232_32' data-id='R232_32'><span class='v-num v-32'>32&nbsp;</span>യെഹിസ്കീയാവിന്‍റെ മറ്റു പ്രവൃത്തികളും യഹോവയെ അയാളങ്ങനെ സ്നേഹിച്ചുവെന്നതും ‘ആമോസിന്‍റെ പുത്രനായ യെശയ്യാവിന്‍റെ ദര്‍ശനം’ എന്ന പുസ്തകത്തിലും ‘യെഹൂദയിലേയും യിസ്രായേലിലേയും രാജാക്കന്മാരുടെ ചരിത്രം’ എന്ന പുസ്തകത്തിലും രേഖപ്പെടുത്തിയിട്ടുണ്ട്. </span>
<span class='v R232_33' data-id='R232_33'><span class='v-num v-33'>33&nbsp;</span>യെഹിസ്കീയാവ് മരണമടയുകയും തന്‍റെ പൂര്‍വ്വികരോടൊപ്പം സംസ്കരിക്കപ്പെടുകയും ചെയ്തു. ദാവീദിന്‍റെ പൂര്‍വ്വികരുടെ കല്ലറകള്‍ സ്ഥിതിചെയ്യുന്ന കുന്നിലാണ് അവര്‍ യെഹിസ്കീയാവിനെ സംസ്കരിച്ചത്. യെഹിസ്കീയാവ് മരിച്ചപ്പോള്‍ മുഴുവന്‍ യെഹൂദക്കാരും യെരൂശലേം നിവാസികളും അയാള്‍ക്ക് ആദരവര്‍പ്പിച്ചു. യെഹിസ്കീയാവിന്‍റെ സ്ഥാനത്ത് മനശ്ശെ പുതിയ രാജാവായി. യെഹിസ്കീയാവിന്‍റെ പുത്രനായിരുന്നു മനശ്ശെ. </span></div></div>
</body></html>
