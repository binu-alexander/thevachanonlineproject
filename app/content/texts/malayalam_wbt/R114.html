<!DOCTYPE html>
<html><head>
<link href='../../../build/mobile.css' rel='stylesheet' />
<link href='haiola.css' rel='stylesheet' /><meta charset='UTF-8' /><title> 1 ദിനവൃത്താന്തം:14</title></head><body dir="ltr">
<div class='chapter section R114 mal-wbtc MAL R1 Gentium' dir='ltr' data-id='R114' data-nextid='R115' data-previd='R113' lang='MAL'> 
<div class='s'>ദാവീദിന്‍റെ രാജ്യം വളരുന്നു </div>
<div class='c'>14</div>
<div class='p'>
<span class='v R114_1' data-id='R114_1'>
<span class='verse1 v-num v-1'>1&nbsp;</span>ടൈറിലെ രാജാവായിരുന്നു ഹീരാം. ഹീരാം ദാവീദിന്‍റെയടുത്തേക്കു ദൂതന്മാരെ അയച്ചു. അയാള്‍ ദേവദാരുവും കല്‍പ്പണിക്കാരെയും, തടിപ്പണിക്കാരെയും ദാവീദിനയച്ചുകൊടുത്തു. ദാവീദിന് ഒരു കൊട്ടാരം പണിയാനാണ് അയാളിതൊക്കെ അയച്ചത്. </span>
<span class='v R114_2' data-id='R114_2'><span class='v-num v-2'>2&nbsp;</span>അപ്പോള്‍ യഹോവ തന്നെ യഥാര്‍ത്ഥത്തില്‍ യിസ്രായേല്‍രാജാവാക്കിയെന്ന് ദാവീദിനു മനസ്സിലായി. യഹോവ ദാവീദിന്‍റെ രാജ്യത്തെ വളരെവലുതും ശക്തവുമാക്കി. ദാവീദിനെയും യിസ്രായേല്‍ജനതയെയും അവന്‍ സ്നേഹിച്ചതിനാലാണ് ദൈവം അങ്ങനെ ചെയ്തത്. </span></div>
<div class='p'>
<span class='v R114_3' data-id='R114_3'><span class='v-num v-3'>3&nbsp;</span>ദാവീദ് കൂടുതല്‍ യെരൂശലേംകാരികളെ വിവാഹം കഴിച്ചു. അയാള്‍ക്ക് കൂടുതല്‍ പുത്രന്മാരും പുത്രിമാരും ഉണ്ടായി. </span>
<span class='v R114_4' data-id='R114_4'><span class='v-num v-4'>4&nbsp;</span>ദാവീദിന് യെരൂശലേമിലുണ്ടായ കുട്ടികളുടെ പേരുകള്‍ ഇവയാണ്: ശമ്മൂവ, ശോബാബ്, നാഥാന്‍, ശലോമോന്‍, </span>
<span class='v R114_5' data-id='R114_5'><span class='v-num v-5'>5&nbsp;</span>യിബ്ഹാര്‍, എലീശൂവാ, എല്‍പേലെത്ത്. </span>
<span class='v R114_6' data-id='R114_6'><span class='v-num v-6'>6&nbsp;</span>നോഗഹ്, നേഫെഗ്, യാഫീയ, </span>
<span class='v R114_7' data-id='R114_7'><span class='v-num v-7'>7&nbsp;</span>എലീശാമാ, ബെല്യാദാ, എലീഫേലെത്ത്. </span></div>
<div class='s'>ദാവീദ് ഫെലിസ്ത്യരെ തോല്പിക്കുന്നു </div>
<div class='p'>
<span class='v R114_8' data-id='R114_8'><span class='v-num v-8'>8&nbsp;</span>ദാവീദ് യിസ്രായേല്‍രാജാവായി തെരഞ്ഞെടുക്കപ്പെട്ട വിവരം ഫെലിസ്ത്യര്‍ കേട്ടു. അതിനാല്‍ എല്ലാ ഫെലിസ്ത്യരും ദാവീദിനെ തേടിയിറങ്ങി. അപ്പോള്‍ അയാള്‍ ഫെലിസ്ത്യര്‍ക്കെതിരെ യുദ്ധം ചെയ്യാനിറങ്ങി. </span>
<span class='v R114_9' data-id='R114_9'><span class='v-num v-9'>9&nbsp;</span>ഫെലിസ്ത്യര്‍ രെഫായീംതാഴ്വരയില്‍ വസിക്കുന്ന ജനങ്ങളെ ആക്രമിക്കുകയും അവരുടെ സാധനങ്ങള്‍ മോഷ്ടിക്കുകയും ചെയ്തു. </span>
<span class='v R114_10' data-id='R114_10'><span class='v-num v-10'>10&nbsp;</span>ദാവീദ് ദൈവത്തോടു ചോദിച്ചു, “ഞാന്‍ ഫെലിസ്ത്യരോടു യുദ്ധത്തിനു പോകണോ? അവരെ തോല്പിക്കാന്‍ അങ്ങ് എന്നെ അനുവദിക്കുമോ?” </span></div>
<div class='p'>
<span class='v R114_10' data-id='R114_10'>യഹോവ ദാവീദിനോടു മറുപടി പറഞ്ഞു, “പോകൂ, ഫെലിസ്ത്യരെ തോല്പിക്കാന്‍ ഞാന്‍ നിന്നെ അനുവദിക്കാം.” </span></div>
<div class='p'>
<span class='v R114_11' data-id='R114_11'><span class='v-num v-11'>11&nbsp;</span>അപ്പോള്‍ ദാവീദും അവന്‍റെ സേനയും ബാല്‍പെരാസീംപട്ടണം വരെയെത്തി. അവിടെ വച്ച് ദാവീദും സൈന്യവും ഫെലിസ്ത്യരെ തോല്പിച്ചു. ദാവീദു പറഞ്ഞു, “പൊട്ടിയ അണകളില്‍നിന്നും വെള്ളം പ്രവഹിക്കുന്പോലെ ദൈവം എന്‍റെ ശത്രുക്കളെ തകര്‍ത്തു. എന്നിലൂടെയാണ് ദൈവം അതു ചെയ്തത്.”അതിനാലാണ് ആ സ്ഥലം ബാല്‍ പെരാസീം എന്നു വിളിക്കപ്പെട്ടത്. </span>
<span class='v R114_12' data-id='R114_12'><span class='v-num v-12'>12&nbsp;</span>ഫെലിസ്ത്യര്‍ തങ്ങളുടെ വിഗ്രഹങ്ങള്‍ ബാല്‍ പെരാസീമില്‍ ഉപേക്ഷിച്ചു പോയി. ആ വിഗ്രഹങ്ങള്‍ കത്തിച്ചു കളയുവാന്‍ ദാവീദ് തന്‍റെ സേവകരോടു കല്പിച്ചു. </span></div>
<div class='s'>ഫെലിസ്ത്യര്‍ക്കുമേല്‍ മറ്റൊരു വിജയം </div>
<div class='p'>
<span class='v R114_13' data-id='R114_13'><span class='v-num v-13'>13&nbsp;</span>ഫെലിസ്ത്യര്‍ രെഫായീം താഴ്വരയിലെ ജനങ്ങളെ വീണ്ടും ആക്രമിച്ചു. </span>
<span class='v R114_14' data-id='R114_14'><span class='v-num v-14'>14&nbsp;</span>ദാവീദ് ദൈവത്തോടു വീണ്ടും പ്രാര്‍ത്ഥിച്ചു. ദൈവം ദാവീദിന്‍റെ പ്രാര്‍ത്ഥനയ്ക്കു പ്രതികരിച്ചു. ദൈവം പറഞ്ഞു, “ദാവീദേ, നീ ആക്രമിക്കുന്പോള്‍ ഫെലിസ്ത്യരുടെ മുന്പിലേക്കു പോകാതിരിക്കുക. പകരം, അവരെ വളയുക. ബാഖാമരങ്ങള്‍ക്കിടയില്‍ ഒളിക്കുക. </span>
<span class='v R114_15' data-id='R114_15'><span class='v-num v-15'>15&nbsp;</span>മരങ്ങളുടെമേല്‍ കയറുക. മരത്തിന്‍റെ മുകളിലിരുന്ന് സൈന്യം ചുറ്റിനടക്കുന്ന ശബ്ദം നിനക്കു കേള്‍ക്കാം. അപ്പോള്‍ ഫെലിസ്ത്യരെ ആക്രമിക്കുക. ദൈവമായ ഞാന്‍ നിനക്കു മുന്പേ പുറപ്പെട്ട് ഫെലിസ്ത്യസേനയെ തോല്പിക്കും!” </span>
<span class='v R114_16' data-id='R114_16'><span class='v-num v-16'>16&nbsp;</span>ദൈവം കല്പിച്ചതുപോലെ ദാവീദു ചെയ്തു. അങ്ങനെ ദാവീദും സൈന്യവും ഫെലിസ്ത്യസേനയെ തോല്പിച്ചു. ഗിബെയോന്‍പട്ടണം മുതല്‍ ഗേസെര്‍പട്ടണം വരെ ഫെലിസ്ത്യഭടന്മാരെ അവര്‍ വധിച്ചു. </span>
<span class='v R114_17' data-id='R114_17'><span class='v-num v-17'>17&nbsp;</span>അങ്ങനെ ദാവീദ് എല്ലാ രാഷ്ട്രങ്ങളിലും പ്രസിദ്ധനായി. യഹോവ എല്ലാ രാജ്യങ്ങളിലും ദാവീദിനെപ്പറ്റി ഭയമുണ്ടാക്കി. </span></div></div>
</body></html>
