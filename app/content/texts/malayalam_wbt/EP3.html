<!DOCTYPE html>
<html><head>
<link href='../../../build/mobile.css' rel='stylesheet' />
<link href='haiola.css' rel='stylesheet' /><meta charset='UTF-8' /><title> എഫെസ്യര്‍ക്ക് എഴുതിയ ലേഖനം:3</title></head><body dir="ltr">
<div class='chapter section EP3 mal-wbtc MAL EP Gentium' dir='ltr' data-id='EP3' data-nextid='EP4' data-previd='EP2' lang='MAL'> 
<div class='s'>ജാതികള്‍ക്ക് പൌലൊസിന്‍റെ പ്രവൃത്തി </div>
<div class='c'>3</div>
<div class='p'>
<span class='v EP3_1' data-id='EP3_1'>
<span class='verse1 v-num v-1'>1&nbsp;</span>ഇക്കാരണത്താല്‍ പൌലൊസ് എന്ന ഞാന്‍ നിങ്ങള്‍ക്കു വേണ്ടി ക്രിസ്തുയേശുവിന്‍റെ തടവുകാരനാകുന്നു. </span>
<span class='v EP3_2' data-id='EP3_2'><span class='v-num v-2'>2&nbsp;</span>നിങ്ങളുടെ നന്മയ്ക്കായി ദൈവം തന്‍റെ കൃപയാല്‍ എനിക്കു നല്‍കിയിരിക്കുന്ന വേല നിങ്ങള്‍ അറിയുന്നുവല്ലോ. </span>
<span class='v EP3_3' data-id='EP3_3'><span class='v-num v-3'>3&nbsp;</span>ദൈവം തന്‍റെ രഹസ്യപദ്ധതി എനിക്കു വെളിവാക്കിത്തന്നു. അതിനെപ്പറ്റി കുറച്ചൊക്കെ ഞാന്‍ എഴുതിയിട്ടുണ്ട്. </span>
<span class='v EP3_4' data-id='EP3_4'><span class='v-num v-4'>4&nbsp;</span>ഞാനെഴുതിയ ഈ കാര്യങ്ങളൊക്കെ വായിച്ചു നോക്കുന്പോള്‍ ക്രിസ്തുവിനെപ്പറ്റിയുള്ള യഥാര്‍ത്ഥ സത്യത്തെപ്പറ്റി എനിക്കെന്തറിയാം എന്നു നിങ്ങള്‍ക്കു മനസ്സിലാക്കാന്‍ കഴിയും. </span>
<span class='v EP3_5' data-id='EP3_5'><span class='v-num v-5'>5&nbsp;</span>മുന്‍കാലങ്ങളില്‍ ജീവിച്ചിരുന്നവരെ ഈ രഹസ്യസത്യം അറിയിച്ചിരുന്നില്ല. എന്നാലിപ്പോള്‍ ദൈവം ആത്മാവിലൂടെ ആ രഹസ്യം തന്‍റെ വിശുദ്ധ പ്രവാചകര്‍ക്കും അപ്പൊസ്തലന്മാര്‍ക്കും കാട്ടിക്കൊടുത്തു. </span>
<span class='v EP3_6' data-id='EP3_6'><span class='v-num v-6'>6&nbsp;</span>ആ സത്യം ഇതാണ്: ജാതികള്‍ക്കും യെഹൂദരെപ്പോലെ ദൈവത്തിന്‍റെ അനുഗ്ര ഹങ്ങളില്‍ പങ്കുണ്ട്. ജാതികളും യെഹൂദരും ഒരേ ശരീരത്തിന്‍റെ അവയവങ്ങളാകുന്നു. അവര്‍, ദൈവം യേശുക്രിസ്തുവില്‍ നല്‍കിയ വാഗ്ദാനം പങ്കുവയ്ക്കുകയും ചെയ്യുന്നു. സുവിശേഷം മൂലം ജാതികള്‍ക്കും അങ്ങനെ എല്ലാം കിട്ടുന്നു. </span></div>
<div class='p'>
<span class='v EP3_7' data-id='EP3_7'><span class='v-num v-7'>7&nbsp;</span>ദൈവത്തിന്‍റെ കൃപകൊണ്ട് ആ സുവിശേഷം പറയാന്‍ ഞാന്‍ ഒരു ദാസനായിരിക്കുന്നു. ദൈവം തന്‍റെ ശക്തിയാല്‍ ആ അനുഗ്രഹം എനിക്കു നല്‍കിയിരിക്കുന്നു. </span>
<span class='v EP3_8' data-id='EP3_8'><span class='v-num v-8'>8&nbsp;</span>ദൈവത്തിന്‍റെ ജനതയില്‍ ഏറ്റവും നിസ്സാരനാണ് ഞാന്‍. പക്ഷേ ക്രിസ്തുവിന്‍റെ സന്പന്നതയെപ്പറ്റിയുള്ള സുവിശേഷം ജാ തികളോടു പ്രസംഗിക്കുവാനായി ദൈവം എന്നില്‍ കൃപ കാണിച്ചു. പൂര്‍ണ്ണമായും അറിയാന്‍ പറ്റാത്ത തരത്തില്‍ അത്രയും വലുതാണ് ആ സന്പത്ത്. </span>
<span class='v EP3_9' data-id='EP3_9'><span class='v-num v-9'>9&nbsp;</span>ദൈവത്തിന്‍റെ രഹസ്യപദ്ധതിയെപ്പറ്റി ജനങ്ങളോടു പറയുന്ന ജോലിയും ദൈവം എന്നെ ഏല്പിച്ചു. കാലാരംഭം മുതല്‍ക്കുതന്നെ ആ രഹസ്യസത്യം എല്ലാം സൃഷ്ടിച്ച ദൈവത്തില്‍ നിഗൂഡമായി കിടക്കുകയായിരുന്നു. </span>
<span class='v EP3_10' data-id='EP3_10'><span class='v-num v-10'>10&nbsp;</span>ദൈവത്തിന്‍റെ ജ്ഞാനം പലരീതിയില്‍ കാണിക്കുമെന്ന് സ്വര്‍ഗ്ഗസ്ഥലങ്ങളിലുള്ള എല്ലാ ഭരണാധിപന്മാരും ശക്തികളും അറിയുമെന്നതായിരുന്നു ദൈവത്തിന്‍റെ പദ്ധതി. സഭയിലൂടെ അവര്‍ക്കത് അറിയാന്‍ സാധിക്കും. </span>
<span class='v EP3_11' data-id='EP3_11'><span class='v-num v-11'>11&nbsp;</span>ഉല്പത്തി മുതല്‍ ദൈവം നിശ്ചയിച്ചതനുസരിച്ചാണത്. ദൈവം തന്‍റെ നിശ്ചയം അനുസരിച്ച് പ്രവര്‍ത്തിച്ചു. അതവന്‍ നമ്മുടെ കര്‍ത്താവായ യേശുക്രിസ്തുവിലൂടെ നിറവേറ്റി. </span>
<span class='v EP3_12' data-id='EP3_12'><span class='v-num v-12'>12&nbsp;</span>ക്രിസ്തുവില്‍ നമുക്ക് ഭയമില്ലാതെ സ്വതന്ത്രമായി ദൈവത്തിനു മുന്പില്‍ നില്‍ക്കാം. ക്രിസ്തുവിലെ വിശ്വാസത്തിലൂടെ നമുക്കതു ചെയ്യാം. </span>
<span class='v EP3_13' data-id='EP3_13'><span class='v-num v-13'>13&nbsp;</span>അതിനാല്‍, ഒരിക്കലും നിങ്ങള്‍ക്കുവേണ്ടി ഞാനനുഭവിക്കുന്ന കഷ്ടതകള്‍ മൂലം നിങ്ങള്‍ നിരുത്സാഹരാകരുതെന്ന് ഞാനഭ്യര്‍ത്ഥിക്കുന്നു. എന്‍റെ കഷ്ടങ്ങള്‍ നിങ്ങളുടെ മഹത്വമാകുന്നു. </span></div>
<div class='s'>ക്രിസ്തുവിന്‍റെ സ്നേഹം </div>
<div class='p'>
<span class='v EP3_14' data-id='EP3_14'><span class='v-num v-14'>14&nbsp;</span>അതുകൊണ്ട് പിതാവിനു മുന്പില്‍ പ്രാര്‍ത്ഥനയില്‍ ഞാന്‍ മുട്ടുകുത്തുന്നു. </span>
<span class='v EP3_15' data-id='EP3_15'><span class='v-num v-15'>15&nbsp;</span>ഭൂമിയിലും സ്വര്‍ഗ്ഗത്തിലുമുള്ള എല്ലാ കുടുംബങ്ങള്‍ക്കും അവനില്‍ നിന്നു നാമം ലഭിക്കുന്നു. </span>
<span class='v EP3_16' data-id='EP3_16'><span class='v-num v-16'>16&nbsp;</span>അവന്‍റെ മഹത്വംകൊണ്ട് നിങ്ങളുടെ ആത്മാവിനു ശക്തി നല്‍കാന്‍ ഞാന്‍ പിതാവിനോട് അപേക്ഷിക്കുന്നു. അവന്‍റെ മഹത്തായ സന്പന്നതയാല്‍ നിങ്ങളുടെ അന്തരാത്മാവിനെ ശക്തിപ്പെടുത്താന്‍ ഞാന്‍ ദൈവത്തോടു പ്രാര്‍ത്ഥിക്കുന്നു. </span>
<span class='v EP3_17' data-id='EP3_17'><span class='v-num v-17'>17&nbsp;</span>നിങ്ങളുടെ വിശ്വാസം മൂലം ക്രിസ്തു നിങ്ങളുടെ ഹൃദയങ്ങളില്‍ വസിക്കുമെന്നു ഞാന്‍ പ്രാര്‍ത്ഥിക്കുന്നു. നിങ്ങളുടെ ജീവിതം സ്നേഹം കൊണ്ട് വേരുറച്ചതും അടിത്തറ പാകിയതുമാകട്ടെ എന്നു ഞാന്‍ പ്രാര്‍ത്ഥിക്കുന്നു. </span>
<span class='v EP3_18' data-id='EP3_18'><span class='v-num v-18'>18&nbsp;</span>നിങ്ങള്‍ക്കും ദൈവത്തിന്‍റെ എല്ലാ വിശുദ്ധജനത്തിനും ക്രിസ്തുവിന്‍റെ സ്നേഹത്തിന്‍റെ വലുപ്പം മനസ്സിലാകട്ടെ എന്നു ഞാന്‍ പ്രാര്‍ത്ഥിക്കുന്നു. ആ സ്നേഹത്തിന്‍റെ വീതിയും നീളവും ഉയരവും ആഴവും മനസ്സിലാകട്ടെയെന്നു ഞാന്‍ പ്രാര്‍ത്ഥിക്കുന്നു. </span>
<span class='v EP3_19' data-id='EP3_19'><span class='v-num v-19'>19&nbsp;</span>ഏതൊരു വ്യക്തിയ്ക്കും പൂര്‍ണ്ണമായി അറിയാവുന്നതിലും മഹത്തരമാണു ക്രിസ്തുവിന്‍റെ സ്നേഹം. ആ സ്നേഹം അറിയാനുള്ള കഴിവ് നിങ്ങള്‍ക്കുണ്ടാകട്ടെ എന്നു ഞാന്‍ പ്രാര്‍ത്ഥിക്കുന്നു. അപ്പോള്‍ ദൈവത്തിന്‍റെ പൂര്‍ണ്ണത നിങ്ങളില്‍ നിറയ്ക്കപ്പെടും. </span></div>
<div class='p'>
<span class='v EP3_20' data-id='EP3_20'><span class='v-num v-20'>20&nbsp;</span>നമ്മില്‍ പ്രവര്‍ത്തിക്കുന്ന ദൈവത്തിന്‍റെ ശക്തികൊണ്ട് നമുക്ക് അപേക്ഷിക്കാവുന്നതിലോ ചിന്തിക്കാവുന്നതിലോ അധികം അവനു പ്രവര്‍ത്തിക്കാം. </span>
<span class='v EP3_21' data-id='EP3_21'><span class='v-num v-21'>21&nbsp;</span>അവന് സഭയിലും യേശുക്രിസ്തുവിലും എപ്പോഴും എന്നെന്നേക്കും മഹത്വം. ആമേന്‍. </span></div></div>
</body></html>
