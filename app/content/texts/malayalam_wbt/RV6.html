<!DOCTYPE html>
<html><head>
<link href='../../../build/mobile.css' rel='stylesheet' />
<link href='haiola.css' rel='stylesheet' /><meta charset='UTF-8' /><title> യോഹന്നാന് ഉണ്ടായ വെളിപ്പാട്:6</title></head><body dir="ltr">
<div class='chapter section RV6 mal-wbtc MAL RV Gentium' dir='ltr' data-id='RV6' data-nextid='RV7' data-previd='RV5' lang='MAL'> 
<div class='c'>6</div>
<div class='p'>
<span class='v RV6_1' data-id='RV6_1'>
<span class='verse1 v-num v-1'>1&nbsp;</span>പിന്നെ കുഞ്ഞാട് ഏഴു മുദ്രകളില്‍ ആദ്യത്തേത് തുറക്കുന്നതു ഞാന്‍ കണ്ടു. നാലാമത്തെ ജീവനുള്ള ജന്തു ഇടിമുഴക്കത്തിന്‍റെ ഒച്ചയില്‍ എന്നെപ്പോലെ എന്തോ പറയുന്നതു ഞാന്‍ കേട്ടു. അതു പറഞ്ഞു, “വരൂ!” </span>
<span class='v RV6_2' data-id='RV6_2'><span class='v-num v-2'>2&nbsp;</span>അതുകേട്ട് നോക്കിയപ്പോള്‍ ഞാന്‍ ഒരു വെള്ളക്കുതിരയെ കണ്ടു. കുതിരപ്പുറത്തു വന്നവന്‍റെ കയ്യില്‍ ഒരു വില്ലുണ്ടായിരുന്നു. അയാള്‍ക്ക് ഒരു കിരീടം നല്‍കപ്പെട്ടു. അയാള്‍ വിജയത്തിനായി പുറപ്പെട്ടു. </span></div>
<div class='p'>
<span class='v RV6_3' data-id='RV6_3'><span class='v-num v-3'>3&nbsp;</span>കുഞ്ഞാട് രണ്ടാമത്തെ മുദ്രയും പൊട്ടിച്ചു. അപ്പോള്‍ രണ്ടാമത്തെ ജീവനുള്ള ജന്തുവിന്‍റെ ആജ്ഞ ഞാന്‍ കേട്ടു, “വരൂ!” </span>
<span class='v RV6_4' data-id='RV6_4'><span class='v-num v-4'>4&nbsp;</span>അപ്പോള്‍ മറ്റൊരു കുതിര വന്നു. അതിനു ചുവപ്പു നിറമായിരുന്നു. അതിന്‍റെ മേലിരുന്നവന് ഭൂമിയില്‍ നിന്ന് സമാധാനം എടുത്തുകൊണ്ടുപോകുവാനുള്ള ശക്തി നല്‍കി. മനുഷ്യര്‍ അന്യോന്യം കൊല്ലത്തക്കവിധമായിരുന്നു അത്. അയാള്‍ക്ക് ഒരു വലിയ വാളും നല്‍കപ്പെട്ടു. </span></div>
<div class='p'>
<span class='v RV6_5' data-id='RV6_5'><span class='v-num v-5'>5&nbsp;</span>കുഞ്ഞാട് മൂന്നാമത്തെ മുദ്ര തുറന്നു. അപ്പോള്‍ മൂന്നാമത്തെ ജീവനുള്ള ജന്തു പറയുന്നതു ഞാന്‍ കേട്ടു, “വരൂ!” അപ്പോള്‍ എനിക്കു മുന്നില്‍ ഒരു കറുത്ത കുതിരയാണു വന്നത്. കുതിരക്കാരന്‍ ഒരു തുലാസ് അവന്‍റെ കയ്യില്‍ പിടിച്ചിരുന്നു. </span>
<span class='v RV6_6' data-id='RV6_6'><span class='v-num v-6'>6&nbsp;</span>അപ്പോള്‍ ആ നാലു ജീവനുള്ള ജന്തുക്കള്‍ക്കും നടുവില്‍ നിന്നു ഒരു ശബ്ദം പോലെ ഞാന്‍ കേട്ടു. “ഒരളവു ഗോതന്പ് ഒരു ദിവസത്തെ കൂലി. മൂന്നളവു യവം ഒരു ദിവസത്തെ കൂലി. എന്നാല്‍ എണ്ണയും വീഞ്ഞും കേടു വരുത്തരുത്!” </span></div>
<div class='p'>
<span class='v RV6_7' data-id='RV6_7'><span class='v-num v-7'>7&nbsp;</span>കുഞ്ഞാട് നാലാമത്തെ മുദ്ര പൊട്ടിച്ചു. അപ്പോള്‍ നാലാമത്തെ ജീവി ആജ്ഞാപിച്ചു, “വരൂ!” </span>
<span class='v RV6_8' data-id='RV6_8'><span class='v-num v-8'>8&nbsp;</span>അപ്പോള്‍ ഒരു വിളറിയ കുതിര വരുന്നതു ഞാന്‍ കണ്ടു. അതിന്‍റെ മേല്‍ യാത്ര ചെയ്തിരുന്നവനെ മരണമെന്ന് വിളിച്ചിരുന്നു. പാതാളം<span class='note'><span class='key'>*</span><span class='text'> പാതാളം മരണശേഷം ആളുകള്‍ പോകുന്നിടം.</span></span> അയാളെ അനുഗമിച്ചിരുന്നു. ഭൂമിയുടെ നാലിലൊന്നിനു മേല്‍ അവര്‍ക്കു അധികാരം നല്‍കപ്പെട്ടിരുന്നു. വാളുകൊണ്ടും പട്ടിണികൊണ്ടും രോഗങ്ങള്‍ കൊണ്ടും ഭൂമിയിലെ കാട്ടുമൃഗങ്ങളെ കൊണ്ടും മനുഷ്യരെ കൊല്ലാനുള്ള അധികാരവും നല്‍കപ്പെട്ടിരുന്നു. </span></div>
<div class='p'>
<span class='v RV6_9' data-id='RV6_9'><span class='v-num v-9'>9&nbsp;</span>കുഞ്ഞാട് അഞ്ചാം മുദ്ര തുറന്നപ്പോള്‍ യാഗപീഠത്തിനു കീഴില്‍ ഏതാനും ദേഹികളെ ഞാന്‍ കണ്ടു. ദൈവവചനത്തില്‍ വിശ്വസിക്കുകയും സത്യത്തെ സ്വീകരിക്കുകയും ചെയ്തതിനു വിധിക്കപ്പെട്ടവരുടെ ആത്മാക്കളായിരുന്നു അത്. </span>
<span class='v RV6_10' data-id='RV6_10'><span class='v-num v-10'>10&nbsp;</span>അവര്‍ ഉച്ചത്തില്‍ പറഞ്ഞു, “പരിശുദ്ധനും സത്യവാനുമായ കര്‍ത്താവേ, ഭൂമിയിലെ മനുഷ്യരെ വിധിക്കാനും ഞങ്ങളെ കൊന്നതിന് അവരെ ശിക്ഷിക്കാനും ഇനിയും എത്ര നാള്‍ കഴിയും?” </span>
<span class='v RV6_11' data-id='RV6_11'><span class='v-num v-11'>11&nbsp;</span>അപ്പോള്‍ അവര്‍ക്ക് ഓരോരുത്തര്‍ക്കും ഓരോ വെളുത്ത അങ്കികള്‍ നല്‍കപ്പെട്ടു. അല്പസമയം കൂടി കാത്തിരിക്കാന്‍ അവര്‍ നിര്‍ദ്ദേശിക്കപ്പെട്ടു. തങ്ങള്‍ വിധിക്കപ്പെട്ടതുപോലെ വിധിക്കപ്പെടാന്‍ ക്രിസ്തുവിന്‍റെ സേവകന്മാരുമായ സഹോദരന്മാര്‍ ഇനിയും കുറെയുണ്ട്. അവരുടെ വധം കഴിയും വരെ കാത്തിരിക്കാന്‍ ആത്മാക്കളോടു പറഞ്ഞു. </span></div>
<div class='p'>
<span class='v RV6_12' data-id='RV6_12'><span class='v-num v-12'>12&nbsp;</span>അടുത്തതായി കുഞ്ഞാട് ആറാമത്തെ മുദ്ര തുറക്കുന്നതു ഞാന്‍ കണ്ടു. അപ്പോള്‍ ഒരു ഭയങ്കര ഭൂകന്പം ഉണ്ടായി. സൂര്യന്‍ കരിന്പടം പോലെ ഇരുണ്ടു, പൂര്‍ണ്ണ ചന്ദ്രന്‍ രക്തം പോലെ ചുവന്നു, </span>
<span class='v RV6_13' data-id='RV6_13'><span class='v-num v-13'>13&nbsp;</span>ഒരു ശക്തമായ കാറ്റ് അതിനെ കുലുക്കുന്പോള്‍ അത്തിവൃക്ഷങ്ങള്‍ അതിന്‍റെ പഴങ്ങള്‍ വീഴ്ത്തുന്പോലെ ആകാശത്തിലെ നക്ഷത്രങ്ങള്‍ ഭൂമിയില്‍ പതിച്ചു. </span>
<span class='v RV6_14' data-id='RV6_14'><span class='v-num v-14'>14&nbsp;</span>ആകാശം പകുക്കപ്പെട്ടു. അതൊരു ചുരുളായി<span class='note'><span class='key'>†</span><span class='text'> ചുരുള്‍ എഴുതാനുപോയോഗിക്കുന്ന ഒരു വലിയ കടലാസുചുരുളോ തോല്‍ചുരുളോ.</span></span> വേഗത്തില്‍ ചുരുണ്ടു. എല്ലാ മലകളും ദ്വീപുകളും സ്ഥാനം മാറി. </span></div>
<div class='p'>
<span class='v RV6_15' data-id='RV6_15'><span class='v-num v-15'>15&nbsp;</span>അപ്പോള്‍ ആളുകള്‍ ഗുഹകളിലും പര്‍വ്വതപാറകള്‍ക്കു പിന്നിലും ഒളിച്ചു. അക്കൂട്ടത്തില്‍ ഭൂമിയിലെ രാജാക്കന്മാരും ഭരണാധിപന്മാരും, സേനാനായകന്മാരും ധനികരും ശക്തരുമുണ്ടായിരുന്നു. സകല അടിമകളും സ്വതന്ത്രജനങ്ങളുമടക്കം എല്ലാവരും ഒളിച്ചു. </span>
<span class='v RV6_16' data-id='RV6_16'><span class='v-num v-16'>16&nbsp;</span>ആളുകള്‍ മലകളോടും പാറകളോടും പറഞ്ഞു, “ഞങ്ങളുടെ മേല്‍ വീഴുക. സിംഹാസനസ്ഥന്‍റെ ദൃഷ്ടിയില്‍ നിന്നും ഞങ്ങളെ മറയ്ക്കുക. കുഞ്ഞാടിന്‍റെ കോപത്തില്‍ നിന്നും ഞങ്ങളെ ഒളിപ്പിക്കുക. </span>
<span class='v RV6_17' data-id='RV6_17'><span class='v-num v-17'>17&nbsp;</span>അവരുടെ കോപത്തിന്‍റെ ദിവസമെത്തി. ഒരുവനും അതിനെതിരെ നില്‍ക്കുവാനാവില്ല. </span></div></div>
</body></html>
