<!DOCTYPE html>
<html><head>
<link href='../../../build/mobile.css' rel='stylesheet' />
<link href='haiola.css' rel='stylesheet' /><meta charset='UTF-8' /><title> മത്തായി എഴുതിയ സുവിശേഷം:12</title></head><body dir="ltr">
<div class='chapter section MT12 mal-wbtc MAL MT Gentium' dir='ltr' data-id='MT12' data-nextid='MT13' data-previd='MT11' lang='MAL'> 
<div class='s'>ചില യെഹൂദന്മാര്‍ യേശുവിനെ വിമര്‍ശിക്കുന്നു </div>
<div class='r'>(മര്‍ക്കൊ. 2:23-28; ലൂക്കൊ. 6:1-5) </div>
<div class='c'>12</div>
<div class='p'>
<span class='v MT12_1' data-id='MT12_1'>
<span class='verse1 v-num v-1'>1&nbsp;</span>അതേ സമയം ഒരു ശബ്ബത്തു ദിവസം യേശു ധാന്യവയലുകളിലൂടെ നടക്കുകയായിരുന്നു. അവന്‍റെ ശിഷ്യന്മാരും കൂടെയുണ്ടായിരുന്നു. അവര്‍ക്കു വിശക്കുന്നുണ്ടായിരുന്നു. അതിനാലവര്‍ ധാന്യങ്ങള്‍ പറിച്ചു തിന്നാന്‍ തുടങ്ങി </span>
<span class='v MT12_2' data-id='MT12_2'><span class='v-num v-2'>2&nbsp;</span>പരീശര്‍ അതു കണ്ടു. അവര്‍ യേശുവിനോടു പറഞ്ഞു, “നോക്കൂ, ശബ്ബത്തു ദിവസം യെഹൂദന്യായപ്രമാണം വിലക്കുന്നതല്ലേ നിന്‍റെ ശിഷ്യന്മാര്‍ ചെയ്യുന്നത്?” </span></div>
<div class='p'>
<span class='v MT12_3' data-id='MT12_3'><span class='v-num v-3'>3&nbsp;</span>യേശു അവരോടു പറഞ്ഞു, “തനിക്കും തന്നോടൊപ്പമുള്ളവര്‍ക്കും വിശന്നപ്പോള്‍ ദാവീദ് ചെയ്തത് നിങ്ങള്‍ വായിച്ചിട്ടില്ലേ? </span>
<span class='v MT12_4' data-id='MT12_4'><span class='v-num v-4'>4&nbsp;</span>ദാവീദ് ദൈവാലയത്തില്‍ പ്രവേശിച്ചു. അവനും അവന്‍റെ ആള്‍ക്കാരും വഴിപാടിനുള്ള അപ്പം എടുത്തു തിന്നു.” ശബ്ബത്തിനെ സംബന്ധിച്ച ന്യായപ്രമാണം ലംഘിക്കല്‍. അതും ന്യായപ്രമാണ വിരുദ്ധമായിരുന്നു. പുരോഹിതര്‍ക്കു മാത്രമേ അതു തിന്നാന്‍ അനുവാദമുണ്ടായിരുന്നുള്ളൂ. </span>
<span class='v MT12_5' data-id='MT12_5'><span class='v-num v-5'>5&nbsp;</span>എല്ലാ ശബ്ബത്തുദിവസവും ദൈവാലയത്തിലെ പുരോഹിതര്‍ ശബ്ബത്തിന്‍റെ ന്യായപ്രമാണം ലംഘിക്കുന്നത് മോശെയുടെ ന്യായപ്രമാണത്തില്‍ വായിച്ചിട്ടുണ്ടല്ലോ. എന്നാല്‍ പുരോഹിതര്‍ അതു ചെയ്യുന്നതില്‍ തെറ്റില്ല. </span>
<span class='v MT12_6' data-id='MT12_6'><span class='v-num v-6'>6&nbsp;</span>ഞാന്‍ നിങ്ങളോടു പറയുന്നു, ദൈവാലയത്തെക്കാള്‍ മഹത്തായ ചിലത് ഇവിടെയുണ്ട്. </span>
<span class='v MT12_7' data-id='MT12_7'><span class='v-num v-7'>7&nbsp;</span>തിരുവെഴുത്തില്‍ പറയുന്നു, ‘മൃഗയാഗത്തെക്കാള്‍ ജനങ്ങളുടെ ഇടയില്‍ ദയ കാംക്ഷിക്കുന്നു.’ ഈ വാക്കുകളുടെ അര്‍ത്ഥമെന്തെന്ന് അറിഞ്ഞിരുന്നുവെങ്കില്‍ നിരപരാധികളെ നിങ്ങള്‍ വിധിക്കില്ല. </span></div>
<div class='p'>
<span class='v MT12_8' data-id='MT12_8'><span class='v-num v-8'>8&nbsp;</span>“മനുഷ്യപുത്രന്‍ ശബ്ബത്തു ദിവസത്തിന്‍റെ കര്‍ത്താവാണ്.” </span></div>
<div class='s'>ഒരാളുടെ തളര്‍ന്ന കൈ യേശു സുഖപ്പെടുത്തുന്നു </div>
<div class='r'>(മര്‍ക്കൊ. 3:1-6; ലൂക്കൊ. 6:6-11) </div>
<div class='p'>
<span class='v MT12_9' data-id='MT12_9'><span class='v-num v-9'>9&nbsp;</span>യേശു അവിടം വിട്ടു അവരുടെ യെഹൂദപ്പള്ളിയിലേക്കു പോയി. </span>
<span class='v MT12_10' data-id='MT12_10'><span class='v-num v-10'>10&nbsp;</span>അവിടെ ഒരു കൈ തളര്‍ന്ന ഒരാളുണ്ടായിരുന്നു. യേശുവിലെന്തെങ്കിലും തെറ്റു കാണാന്‍ കാത്തുനിന്നവരും അവിടെയുണ്ടായിരുന്നു. അവര്‍ യേശുവിനോടു ചോദിച്ചു, “ശബ്ബത്തു ദിവസം രോഗശാന്തി വരുത്തുന്നതു ശരിയാണോ?” </span></div>
<div class='p'>
<span class='v MT12_11' data-id='MT12_11'><span class='v-num v-11'>11&nbsp;</span>യേശു മറുപടി പറഞ്ഞു, “നിങ്ങളുടെ അധീനതയിലുള്ള ഏക കുഞ്ഞാട് ശബ്ബത്തു ദിവസം കുഴിയില്‍ വീണാല്‍ നിങ്ങളതിനെ കുഴിയില്‍ നിന്നും പുറത്തെടുക്കും. </span>
<span class='v MT12_12' data-id='MT12_12'><span class='v-num v-12'>12&nbsp;</span>തീര്‍ച്ചയായും ഒരു മനുഷ്യന്‍ ആടിനെക്കാള്‍ പ്രധാനമാണ്. അതിനാല്‍ ശബ്ബത്തുദിവസം നന്മ ചെയ്യുവാന്‍ മോശെയുടെ ന്യായപ്രമാണം അനുവദിക്കുന്നു.” </span></div>
<div class='p'>
<span class='v MT12_13' data-id='MT12_13'><span class='v-num v-13'>13&nbsp;</span>അനന്തരം യേശു കൈ തളര്‍ന്നവനോടു പറഞ്ഞു, “നിന്‍റെ കൈ ഒന്നു കാണട്ടെ.” അയാള്‍ തന്‍റെ കൈ യേശുവിന്‍റെ നേരെ നീട്ടി. അപ്പോള്‍ത്തന്നെ മറ്റേ കൈ പോലെ ആ കൈ വീണ്ടും ആരോഗ്യം പ്രാപിച്ചു. </span>
<span class='v MT12_14' data-id='MT12_14'><span class='v-num v-14'>14&nbsp;</span>എന്നാല്‍ അവിടം വിട്ടുപോയ പരീശര്‍ യേശുവിനെ കൊല്ലാന്‍ ആലോചിച്ചു. </span></div>
<div class='s'>യേശുവാണ് ദൈവം തിരഞ്ഞെടുത്ത ദാസന്‍ </div>
<div class='p'>
<span class='v MT12_15' data-id='MT12_15'><span class='v-num v-15'>15&nbsp;</span>പരീശര്‍ ചെയ്യുന്നതെന്താണെന്ന് യേശുവിനറിയാമായിരുന്നു. അതിനാലവന്‍ അവിടം വിട്ടു. അനേകം പേര്‍ അവനെ പിന്തുടരുകയും രോഗികളായവരെ അവന്‍ സുഖപ്പെടുത്തുകയും ചെയ്തു. </span>
<span class='v MT12_16' data-id='MT12_16'><span class='v-num v-16'>16&nbsp;</span>എന്നാല്‍ താന്‍ ആരാണെന്ന് മറ്റാരോടും പറയരുതെന്നവന്‍ താക്കീതു ചെയ്തു. </span>
<span class='v MT12_17' data-id='MT12_17'><span class='v-num v-17'>17&nbsp;</span>യെശയ്യാപ്രവാചകന്‍റെ വാക്കുകള്‍ നിറവേറ്റാനാണവന്‍ ഇതെല്ലാം ചെയ്തത്. യെശയ്യാവ് പറഞ്ഞു, </span></div>
<div class='b'></div>
<div class='q'>
<span class='v MT12_18' data-id='MT12_18'><span class='v-num v-18'>18&nbsp;</span>“ഇതാ എന്‍റെ ദാസന്‍; </span></div>
<div class='q2'>
<span class='v MT12_18' data-id='MT12_18'>ഞാനവനെ തിരഞ്ഞെടുത്തിരിക്കുന്നു. </span></div>
<div class='q'>
<span class='v MT12_18' data-id='MT12_18'>ഞാനവനെ സ്നേഹിക്കുന്നു, </span></div>
<div class='q2'>
<span class='v MT12_18' data-id='MT12_18'>അവനില്‍ ഞാന്‍ സന്തുഷ്ടനുമാണ്; </span></div>
<div class='q'>
<span class='v MT12_18' data-id='MT12_18'>എന്‍റെ ആത്മാവിനെ ഞാനവനില്‍ ആവസിപ്പിക്കും. </span></div>
<div class='q2'>
<span class='v MT12_18' data-id='MT12_18'>ജാതികള്‍ക്കിടയില്‍ എന്‍റെ നേരായ വിധി അവന്‍ പ്രഖ്യാപിക്കും. </span></div>
<div class='q'>
<span class='v MT12_19' data-id='MT12_19'><span class='v-num v-19'>19&nbsp;</span>അവന്‍ തര്‍ക്കിക്കുകയോ ബഹളമുണ്ടാക്കുകയോ ചെയ്യില്ല. </span></div>
<div class='q2'>
<span class='v MT12_19' data-id='MT12_19'>തെരുവുകളില്‍ ആരും അവന്‍റെ ശബ്ദം കേള്‍ക്കുകയുമില്ല. </span></div>
<div class='q'>
<span class='v MT12_20' data-id='MT12_20'><span class='v-num v-20'>20&nbsp;</span>വളഞ്ഞ ഞാങ്ങണ അവന്‍ ഒടിക്കയില്ല, </span></div>
<div class='q2'>
<span class='v MT12_20' data-id='MT12_20'>എരിഞ്ഞു തീരാറായ പ്രകാശം അവന്‍ അണയ്ക്കുകയില്ല. </span></div>
<div class='q2'>
<span class='v MT12_20' data-id='MT12_20'>നീതിയെ വിജയത്തിലെത്തിക്കും വരെ അവനിതു തുടരും. </span></div>
<div class='q'>
<span class='v MT12_21' data-id='MT12_21'><span class='v-num v-21'>21&nbsp;</span>രാഷ്ട്രങ്ങള്‍ അവരുടെ പ്രത്യാശ അവനില്‍ വയ്ക്കും.” <span class='rq'>യെശയ്യാവ് 42:1-4</span> </span></div>
<div class='s'>യേശുവിന്‍റെ ശക്തി ദൈവത്തില്‍ നിന്ന് </div>
<div class='r'>(മര്‍ക്കൊ. 3:20-30; ലൂക്കൊ. 11:14-23; 12:10) </div>
<div class='p'>
<span class='v MT12_22' data-id='MT12_22'><span class='v-num v-22'>22&nbsp;</span>അപ്പോള്‍ ചിലര്‍ ചേര്‍ന്ന് ഒരാളെ യേശുവിന്‍റെയടുക്കല്‍ കൊണ്ടുവന്നു. ഒരു ഭൂതം ബാധിച്ചതിനാല്‍ അയാള്‍ അന്ധനും ഊമനുമായിരുന്നു. യേശു അയാളെ സുഖപ്പെടുത്തി കാഴ്ചയും സംസാരശേഷിയും തിരിച്ചു നല്‍കി. </span>
<span class='v MT12_23' data-id='MT12_23'><span class='v-num v-23'>23&nbsp;</span>എല്ലാവരും അത്ഭുതപ്പെട്ടു. അവര്‍ പറഞ്ഞു, “ഈ മനുഷ്യനായിരിക്കും ദൈവം നമ്മുടെയിടയിലേക്കു അയയ്ക്കുമെന്ന് വാഗ്ദാനം ചെയ്ത ദാവീദിന്‍റെ പുത്രന്‍.” </span></div>
<div class='p'>
<span class='v MT12_24' data-id='MT12_24'><span class='v-num v-24'>24&nbsp;</span>ആളുകളിങ്ങനെ പറഞ്ഞത് പരീശര്‍ കേട്ടു. പരീശര്‍ പറഞ്ഞു, “ബെയെത്സെബൂലിന്‍റെ സഹായത്തോടെയാണിവന്‍ ഭൂതങ്ങളെ ഒഴിപ്പിക്കുന്നത്. ഭൂതങ്ങളുടെ നേതാവാണ് ബെയെത്സെബൂല്‍.” </span></div>
<div class='p'>
<span class='v MT12_25' data-id='MT12_25'><span class='v-num v-25'>25&nbsp;</span>പരീശര്‍ ചിന്തിക്കുന്നതെന്താണെന്ന് യേശുവിനറിയാമായിരുന്നു. അതിനാല്‍ യേശു അവരോടു പറഞ്ഞു, “അന്തഃഛിദ്രമുള്ള ഏതു രാജ്യവും നശിക്കും. വിഭജിക്കപ്പെട്ട പട്ടണം നിലനില്‍ക്കില്ല. വിഭജിക്കപ്പെട്ട കുടുംബത്തിനും നിലനില്‍പ്പില്ല. </span>
<span class='v MT12_26' data-id='MT12_26'><span class='v-num v-26'>26&nbsp;</span>സാത്താന്‍ സാത്താനെ ഒഴിപ്പിച്ചാല്‍ സാത്താന്‍ തനിക്കെതിരായിട്ട് വിഭജിക്കപ്പെടും. അവന്‍റെ രാജ്യത്തിനു തുടരാന്‍ കഴിയുകയുമില്ല. </span>
<span class='v MT12_27' data-id='MT12_27'><span class='v-num v-27'>27&nbsp;</span>ഭൂതങ്ങളെ ഒഴിപ്പിക്കുന്പോള്‍ ഞാന്‍ സാത്താന്‍റെ ശക്തി ഉപയോഗിക്കുന്നുവെന്ന് നിങ്ങള്‍ പറയുന്നു. അതു ശരിയാണെങ്കില്‍, നിങ്ങളുടെ ആള്‍ക്കാര്‍ ഭൂതങ്ങളെ ഒഴിപ്പിക്കുന്നത് ആരുടെ ശക്തിയാലാണ്? അതിനാല്‍ നിങ്ങള്‍ക്കു തെറ്റിയെന്നു നിങ്ങളുടെ ആളുകള്‍ തന്നെ തെളിയിക്കുന്നു. </span>
<span class='v MT12_28' data-id='MT12_28'><span class='v-num v-28'>28&nbsp;</span>എന്നാല്‍ ഭൂതങ്ങളെ ഒഴിപ്പിക്കാന്‍ ഞാന്‍ ദൈവത്തിന്‍റെ ആത്മാവിന്‍റെ ശക്തിയാണ് ഉപയോഗിക്കുന്നത്. ഇതിനര്‍ത്ഥം ദൈവരാജ്യം നിങ്ങള്‍ക്കായി നിങ്ങളുടെ മേല്‍ വന്നു കഴിഞ്ഞു എന്നാണ്. </span>
<span class='v MT12_29' data-id='MT12_29'><span class='v-num v-29'>29&nbsp;</span>കരുത്തനായ ഒരാളുടെ വീട്ടില്‍ കടന്ന് അയാളുടെ സാധനങ്ങള്‍ മോഷ്ടിക്കാനാഗ്രഹിക്കുന്നവന്‍ ആദ്യം വീട്ടുടമയെ ബന്ധിക്കണം. എന്നാല്‍ ശക്തന്‍റെ വീട് അവനു കൊള്ളയടിക്കാന്‍ കഴിയും. </span>
<span class='v MT12_30' data-id='MT12_30'><span class='v-num v-30'>30&nbsp;</span>എന്നോടൊപ്പമില്ലാത്തവന്‍ എനിക്കെതിരാകുന്നു; എന്നോടൊപ്പം ശേഖരിക്കാത്തവന്‍ ഞാന്‍ ശേഖരിച്ചതു ചിതറിക്കുകയും ചെയ്യുന്നു. </span></div>
<div class='p'>
<span class='v MT12_31' data-id='MT12_31'><span class='v-num v-31'>31&nbsp;</span>“അതിനാല്‍ ഞാന്‍ നിങ്ങളോടു പറയുന്നു. ആളുകള്‍ ചെയ്യുന്ന എല്ലാ പാപങ്ങള്‍ക്കും അവര്‍ പൊറുക്കപ്പെടാം. അവര്‍ പറയുന്ന എല്ലാ ദുഷിച്ച വാക്കുകള്‍ക്കും അവര്‍ ക്ഷമിക്കപ്പെടാം. എന്നാല്‍ പരിശുദ്ധാത്മാവിനെതിരായി വാക്കുകളിലൂടെ ദൈവത്തെ നിന്ദിക്കുന്നവനു ക്ഷമ കിട്ടുകയില്ല. </span>
<span class='v MT12_32' data-id='MT12_32'><span class='v-num v-32'>32&nbsp;</span>മനുഷ്യപുത്രനെതിരായി സംസാരിക്കുന്നവന് മാപ്പു കിട്ടിയെന്നുവരാം. എന്നാല്‍ പരിശുദ്ധാത്മാവിനെതിരായി സംസാരിക്കുന്നവന്‍ പൊറുക്കപ്പെടില്ല. അവന് ഈ ലോകത്തിലും വരാനിരിക്കുന്ന ലോകത്തിലും മാപ്പില്ല. </span></div>
<div class='s'>നിങ്ങളുടെ അയാളങ്ങള്‍ </div>
<div class='r'>(ലൂക്കൊ. 6:43-45) </div>
<div class='p'>
<span class='v MT12_33' data-id='MT12_33'><span class='v-num v-33'>33&nbsp;</span>“നല്ല ഫലം വേണമെങ്കില്‍ വൃക്ഷം നല്ലതായിരിക്കണം. നിങ്ങളുടെ മരം നല്ലതല്ലെങ്കില്‍ അതിനെ നന്നാക്കി എടുക്കണം. ഒരു വൃക്ഷം അറിയപ്പെടുന്നത് അതുണ്ടാക്കുന്ന ഫലത്തിന്‍റെ അടിസ്ഥാനത്തിലാണ്. </span>
<span class='v MT12_34' data-id='MT12_34'><span class='v-num v-34'>34&nbsp;</span>പാന്പുകളേ, ദുഷ്ടന്മാരേ, എങ്ങനെ നിങ്ങള്‍ക്കു നന്മ സംസാരിക്കാനാകും? ഹൃദയത്തിലുള്ളതാണല്ലോ വായ് സംസാരിക്കുന്നത്. </span>
<span class='v MT12_35' data-id='MT12_35'><span class='v-num v-35'>35&nbsp;</span>നല്ലവനായ ഒരുവന്‍ അയാളുടെ ഹൃദയത്തില്‍ നന്മ സൂക്ഷിക്കുന്നു. അതിനാലവന് സ്വന്തം ഹൃദയത്തില്‍ നിന്നു വരുന്ന നല്ല കാര്യങ്ങള്‍ സംസാരിക്കാനാകുന്നു. എന്നാല്‍ ദുഷ്ടനായ ഒരുവന്‍റെ മനസ്സില്‍ ദുഷ്ടത നിറയുന്നു. അതിനാല്‍ അയാള്‍ സംസാരിക്കുന്നത് അയാളുടെ ഹൃദയത്തില്‍നിന്നും വരുന്ന ദുഷിച്ച കാര്യങ്ങളാകും. </span>
<span class='v MT12_36' data-id='MT12_36'><span class='v-num v-36'>36&nbsp;</span>ഞാന്‍ നിങ്ങളോടു പറയുന്നു, തങ്ങള്‍ പറയുന്ന നിസ്സാരമായ ഓരോ വാക്കിനും ജനങ്ങള്‍ വിധിദിവസത്തില്‍ കണക്കു പറയേണ്ടിവരും. അന്ത്യവിധി ദിവസമാണിങ്ങനെ വേണ്ടി വരിക. </span>
<span class='v MT12_37' data-id='MT12_37'><span class='v-num v-37'>37&nbsp;</span>നിങ്ങള്‍ പറഞ്ഞ വാക്കുകളനുസരിച്ചാവും നിങ്ങളെ വിധിക്കുക. നിങ്ങളുടെ ചില വാക്കുകള്‍ നിങ്ങളെ നീതീകരിക്കും. എന്നാല്‍ വേറേ ചില വാക്കുകള്‍ക്ക് നിങ്ങള്‍ കുറ്റം വിധിക്കപ്പെടുകയും ചെയ്യും.” </span></div>
<div class='s'>യെഹൂദന്മാര്‍ അടയാളം ചോദിക്കുന്നു </div>
<div class='r'>(മര്‍ക്കൊ. 8:11-12; ലൂക്കൊ. 11:29-32) </div>
<div class='p'>
<span class='v MT12_38' data-id='MT12_38'><span class='v-num v-38'>38&nbsp;</span>അപ്പോള്‍ പരീശന്മാര്‍ ചിലരും ശാസ്ത്രിമാരും യേശുവിനോടു പറഞ്ഞു, “ഗുരോ, ഒരടയാളമായി അങ്ങ് ഒരു വീര്യപ്രവൃത്തി ചെയ്യുന്നതു ഞങ്ങള്‍ക്കു കാണണം.” </span></div>
<div class='p'>
<span class='v MT12_39' data-id='MT12_39'><span class='v-num v-39'>39&nbsp;</span>യേശു മറുപടി പറഞ്ഞു, “ദുഷ്ടരും പാപികളുമായവരാണ് അടയാളമായി വീര്യപ്രവൃത്തി ആവശ്യപ്പെടുക. എന്നാല്‍ അവര്‍ക്കായി ഒരു വീര്യപ്രവൃത്തിയും നല്‍കപ്പെടുകയില്ല. യോനാപ്രവാചകനു സംഭവിച്ച അത്ഭുതമാണ് ഏക അടയാളം. </span>
<span class='v MT12_40' data-id='MT12_40'><span class='v-num v-40'>40&nbsp;</span>മൂന്നു രാത്രിയും മൂന്നു പകലും യോനാ ഒരു വലിയ മീനിന്‍റെ വയറ്റില്‍ കിടന്നു. അതുപോലെ മനുഷ്യപുത്രന്‍ മൂന്നു പകലും മൂന്നു രാത്രിയും ഭൂമിയുടെ ഹൃദയത്തിന്‍റെ ഉള്ളില്‍ ഇരിക്കും. </span>
<span class='v MT12_41' data-id='MT12_41'><span class='v-num v-41'>41&nbsp;</span>വിധിദിവസം നീനെവേയിലുള്ളവര്‍ നിങ്ങളോടൊപ്പം എഴുന്നേറ്റുനിന്ന് നിങ്ങള്‍ കുറ്റവാളികളാണെന്നു തെളിയിക്കും. എന്തുകൊണ്ടെന്നാല്‍ യോനാ അവരോടു പ്രസംഗിച്ചപ്പോള്‍ അവര്‍ അനുതപിച്ചു. ഞാന്‍ നിങ്ങളോടു പറയുന്നു, ഞാന്‍ യോനയെക്കാള്‍ മഹാനാണ്. </span></div>
<div class='p'>
<span class='v MT12_42' data-id='MT12_42'><span class='v-num v-42'>42&nbsp;</span>“അന്ത്യവിധിയില്‍ തെക്കിന്‍റെ റാണി ഇന്നത്തെ നിങ്ങളുടെ തലമുറക്കാരോടൊപ്പം എണീറ്റു നിന്ന് അവര്‍ക്കു തെറ്റു പറ്റിയിരിക്കുന്നു എന്നു തെളിയിക്കും. എന്തുകൊണ്ടെന്നാല്‍, ആ രാജ്ഞി വളരെ വളരെ അകലെനിന്നും ശലോമോന്‍റെ വിജ്ഞാനപ്രദമായ ബുദ്ധിയുപദേശം കേള്‍ക്കാന്‍ വന്നു. ഞാന്‍ നിങ്ങളോടു പറയുന്നു, ഞാന്‍ ശലോമോനെക്കാളും വലിയവനാണ്. </span></div>
<div class='s'>ഈ തലമുറക്കാര്‍ പാപികള്‍ </div>
<div class='r'>(ലൂക്കൊ. 11:24-26) </div>
<div class='p'>
<span class='v MT12_43' data-id='MT12_43'><span class='v-num v-43'>43&nbsp;</span>“ഒരാളില്‍നിന്നും പുറത്തു വരുന്ന അശുദ്ധാത്മാവ് വിശ്രമിക്കാനൊരിടം തേടി മരുഭൂമിയിലൂടെ സഞ്ചരിക്കുന്നു. എന്നാലവന്‍ ഒരിടവും കണ്ടെത്തിയില്ല. </span>
<span class='v MT12_44' data-id='MT12_44'><span class='v-num v-44'>44&nbsp;</span>“അതിനാല്‍ അശുദ്ധാത്മാവ് പറയുന്നു, ‘ഞാന്‍ വിട്ടുപോന്ന വീട്ടിലേക്കു തന്നെ തിരിച്ചു പോകുന്നു.’ അശുദ്ധാത്മാവ് അയാളിലേക്കു മടങ്ങി വന്നപ്പോള്‍ അയാളുടെ ശരീരം ശൂന്യമായിരിക്കുന്നതായി കാണുന്നു. ആ വീട് അടിച്ചു വാരി വൃത്തിയാക്കിയിരിക്കുന്നു. </span>
<span class='v MT12_45' data-id='MT12_45'><span class='v-num v-45'>45&nbsp;</span>അശുദ്ധാത്മാവ് പുറത്തുപോയി തന്നെക്കാള്‍ ദുഷിച്ച മറ്റ് ഏഴു അശുദ്ധാത്മാക്കളുമായി മടങ്ങിവന്ന് അവരെല്ലാം കൂടി അയാളില്‍ താമസിക്കുന്നു. അതോടെ അയാള്‍ പൂര്‍വ്വാധികം വഷളനായി. ദുഷിച്ച ഈ തലമുറക്കാരുടെ അവസ്ഥ ഇതുതന്നെയാണ്.” </span></div>
<div class='s'>അവന്‍റെ ശിഷ്യന്മാര്‍ അവന്‍റെ കുടുംബക്കാര്‍ </div>
<div class='r'>(മര്‍ക്കൊ. 3:31-35; ലൂക്കൊ. 8:19-21) </div>
<div class='p'>
<span class='v MT12_46' data-id='MT12_46'><span class='v-num v-46'>46&nbsp;</span>യേശു ജനങ്ങളെ പഠിപ്പിക്കവെ അവന്‍റെ മാതാവും സഹോദരങ്ങളും പുറത്തു നില്‍ക്കുന്നുണ്ടായിരുന്നു. അവര്‍ക്ക് അവനോടു സംസാരിക്കണമായിരുന്നു. </span>
<span class='v MT12_47' data-id='MT12_47'><span class='v-num v-47'>47&nbsp;</span>ഒരാള്‍ യേശുവിനോടു പറഞ്ഞു, “നിന്‍റെ അമ്മയും സഹോദരന്മാരും നിന്നോടു സംസാരിക്കാനായി വെളിയില്‍ കാത്തു നില്‍ക്കുന്നു.” </span></div>
<div class='p'>
<span class='v MT12_48' data-id='MT12_48'><span class='v-num v-48'>48&nbsp;</span>യേശു അവനോടു മറുപടി പറഞ്ഞു, “ആരാണെന്‍റെ അമ്മ? ആരാണെന്‍റെ സഹോദരന്മാര്‍?” </span>
<span class='v MT12_49' data-id='MT12_49'><span class='v-num v-49'>49&nbsp;</span>പിന്നീട് യേശു തന്‍റെ ശിഷ്യന്മാരെ ചൂണ്ടിപ്പറഞ്ഞു, “നോക്കൂ, ഇവരാണ് എന്‍റെ അമ്മയും എന്‍റെ സഹോദരന്മാരും. </span>
<span class='v MT12_50' data-id='MT12_50'><span class='v-num v-50'>50&nbsp;</span>എന്‍റെ യഥാര്‍ത്ഥ സഹോദരനും സഹോദരിയും അമ്മയും സ്വര്‍ഗ്ഗസ്ഥനായ എന്‍റെ പിതാവിന്‍റെ ഇഷ്ടം ചെയ്യുന്നവരാണ്.” </span></div></div>
</body></html>
