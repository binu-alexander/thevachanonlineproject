<!DOCTYPE html>
<html><head>
<link href='../../../build/mobile.css' rel='stylesheet' />
<link href='haiola.css' rel='stylesheet' /><meta charset='UTF-8' /><title> 1 ദിനവൃത്താന്തം:16</title></head><body dir="ltr">
<div class='chapter section R116 mal-wbtc MAL R1 Gentium' dir='ltr' data-id='R116' data-nextid='R117' data-previd='R115' lang='MAL'> 
<div class='c'>16</div>
<div class='p'>
<span class='v R116_1' data-id='R116_1'>
<span class='verse1 v-num v-1'>1&nbsp;</span>ലേവ്യര്‍, സാക്ഷ്യപെട്ടകം കൊണ്ടുവന്ന് അതുവയ്ക്കുവാന്‍ ദാവീദ് കൂടാരത്തിനകത്തുണ്ടാക്കിയ സ്ഥലത്തുവച്ചു. അനന്തരം അവര്‍ ദൈവത്തിന് ഹോമയാഗങ്ങളും സമാധാനബലികളും അര്‍പ്പിച്ചു. </span>
<span class='v R116_2' data-id='R116_2'><span class='v-num v-2'>2&nbsp;</span>ഹോമയാഗങ്ങളും സമാധാനബലികളും അര്‍പ്പിച്ചതിനുശേഷം ദാവീദ് യഹോവയുടെ നാമത്തില്‍ ജനങ്ങളെ അനുഗ്രഹിച്ചു. </span>
<span class='v R116_3' data-id='R116_3'><span class='v-num v-3'>3&nbsp;</span>അനന്തരം അയാള്‍ ഒരു അപ്പം, ഒരു ഇറച്ചിക്കഷണം, ഒരു ഉണക്കമുന്തിരിയട എന്നിവ വീതം യിസ്രായേലിലെ എല്ലാ സ്ത്രീപുരുഷന്മാര്‍ക്കും നല്‍കി. </span></div>
<div class='p'>
<span class='v R116_4' data-id='R116_4'><span class='v-num v-4'>4&nbsp;</span>അനന്തരം സാക്ഷ്യപെട്ടകത്തിന്‍റെ മുന്പില്‍ ശുശ്രൂഷ നടത്താന്‍ ദാവീദ് ഏതാനും ലേവ്യരെ തെരഞ്ഞെടുത്തു. യിസ്രായേലിന്‍റെ ദൈവമാകുന്ന യഹോവയ്ക്കു നന്ദി പറയുകയും സ്തോത്രമര്‍പ്പിക്കുകയും ആഘോഷിക്കുകയുമായിരുന്നു അവരുടെ ജോലി. </span>
<span class='v R116_5' data-id='R116_5'><span class='v-num v-5'>5&nbsp;</span>ആസാഫായിരുന്നു ഒന്നാം സംഘത്തിന്‍റെ നായകന്‍. ആസാഫിന്‍റെ സംഘം ഇലത്താളങ്ങള്‍ വായിച്ചിരുന്നു. സെഖര്യാവായിരുന്നു രണ്ടാമത്തെ സംഘത്തിന്‍റെ നായകന്‍. ഉസ്സീയേല്‍, ശെമീരാമോത്ത്, യെഹീയേല്‍, മത്ഥിഥ്യാവ്, എലീയാബ്, ബെനായാവ്, ഓബേദ്-എദോം, യെയീയേല്‍ എന്നിവരായിരുന്നു മറ്റു ലേവ്യര്‍. ഇവര്‍ വീണയും കിന്നരവും വായിച്ചു. </span>
<span class='v R116_6' data-id='R116_6'><span class='v-num v-6'>6&nbsp;</span>ബെനായാവ്, യെഹസീയേല്‍ എന്നിവരായിരുന്നു സാക്ഷ്യപെട്ടകത്തിനു മുന്പില്‍ എല്ലായ്പ്പോഴും കാഹളം മുഴക്കിയിരുന്ന പുരോഹിതന്മാര്‍. </span>
<span class='v R116_7' data-id='R116_7'><span class='v-num v-7'>7&nbsp;</span>യഹോവയെ സ്തുതിച്ചു പാടുന്നതിന് ദാവീദ് ആസാഫിനെയും സഹോദരന്മാരെയും ആദ്യം നിയോഗിച്ചപ്പോഴായിരുന്നു അത്. </span></div>
<div class='s'>ദാവീദിന്‍റെ സ്തോത്രഗീതം </div>
<div class='p'>
<span class='v R116_8' data-id='R116_8'><span class='v-num v-8'>8&nbsp;</span>യഹോവയ്ക്കു സ്തോത്രം. അവന്‍റെ നാമം വിളിക്കുക. യഹോവയുടെ മഹദ്പ്രവൃത്തികള്‍ ജനങ്ങളോടു പറയുക. </span></div>
<div class='p'>
<span class='v R116_9' data-id='R116_9'><span class='v-num v-9'>9&nbsp;</span>യഹോവയ്ക്കു പാടുക. യഹോവയ്ക്കു സ്തോത്രങ്ങള്‍ പാടുക. അവന്‍റെ എല്ലാ അത്ഭുതപ്രവൃത്തികളെയും പറ്റി പറയുക. </span></div>
<div class='p'>
<span class='v R116_10' data-id='R116_10'><span class='v-num v-10'>10&nbsp;</span>യഹോവയുടെ വിശുദ്ധനാമത്തില്‍ അഭിമാനിക്കുക. യഹോവയിങ്കലേക്കു വരുന്ന നിങ്ങളെല്ലാവരും സന്തുഷ്ടരായിരിക്കട്ടെ! </span>
<span class='v R116_11' data-id='R116_11'><span class='v-num v-11'>11&nbsp;</span>യഹോവയിങ്കലേക്കും അവന്‍റെ ശക്തിയിലേക്കും നോക്കുക. എപ്പോഴും സഹായത്തിന് അവനെ സമീപിക്കുക. </span>
<span class='v R116_12' data-id='R116_12'><span class='v-num v-12'>12&nbsp;</span>യഹോവ ചെയ്തിട്ടുള്ള അത്ഭുതകൃത്യങ്ങള്‍ അനുസ്മരിക്കുക. അവന്‍റെ തീരുമാനങ്ങളെയും ശക്തമായ ചെയ്തികളെയും ഓര്‍ക്കുക. </span></div>
<div class='p'>
<span class='v R116_13' data-id='R116_13'><span class='v-num v-13'>13&nbsp;</span>യിസ്രായേല്‍ജനത യഹോവയുടെ ദാസന്മാര്‍. യാക്കോബിന്‍റെ പിന്‍ഗാമികള്‍, യഹോവയുടെ തെരഞ്ഞെടുക്കപ്പെട്ടവര്‍. </span>
<span class='v R116_14' data-id='R116_14'><span class='v-num v-14'>14&nbsp;</span>യഹോവ നമ്മുടെ ദൈവം, അവന്‍റെ ഭരണം എല്ലായിടവും. </span></div>
<div class='p'>
<span class='v R116_15' data-id='R116_15'><span class='v-num v-15'>15&nbsp;</span>നിത്യമായ കരാറിനെ അനുസ്മരിക്കുക. ഒരായിരം തലമുറകള്‍ക്കായിട്ടാണ് അവന്‍ ആ കല്പനകള്‍ നല്‍കിയത്. </span>
<span class='v R116_16' data-id='R116_16'><span class='v-num v-16'>16&nbsp;</span>അബ്രാഹാമുമായി യഹോവയുണ്ടാക്കിയ കരാര്‍ ഓര്‍മ്മിക്കുക. യിസ്ഹാക്കിനുള്ള അവന്‍റെ വാഗ്ദാനം ഓര്‍മ്മിക്കുക. </span>
<span class='v R116_17' data-id='R116_17'><span class='v-num v-17'>17&nbsp;</span>യഹോവയത് യാക്കോബിനൊരു നിയമമാക്കി. അത് യിസ്രായേലിന് നിത്യ കരാറുമായി. </span>
<span class='v R116_18' data-id='R116_18'><span class='v-num v-18'>18&nbsp;</span>യഹോവ യിസ്രായേലിനോടു പറഞ്ഞു: “കനാന്‍ ദേശം ഞാന്‍ നിനക്കായി നല്‍കും. വാഗ്ദത്ത ഭൂമി നിന്‍റേതായിത്തീരും.” </span></div>
<div class='p'>
<span class='v R116_19' data-id='R116_19'><span class='v-num v-19'>19&nbsp;</span>അവര്‍ എണ്ണത്തില്‍ കുറവായിരുന്നു. വിദേശനാട്ടില്‍ അന്യരായ കുറച്ചാളുകള്‍. </span>
<span class='v R116_20' data-id='R116_20'><span class='v-num v-20'>20&nbsp;</span>അവര്‍ ഒരു രാജ്യത്തുനിന്നും മറ്റൊന്നിലേക്കു പോയി. ഒരു ജനതയില്‍നിന്നും മറ്റൊരു ജനതയിലേക്കും പോയി. </span>
<span class='v R116_21' data-id='R116_21'><span class='v-num v-21'>21&nbsp;</span>എന്നാല്‍ അവരെ ഉപദ്രവിക്കാന്‍ യഹോവ ആരെയും അനുവദിച്ചില്ല. അവരെ ഉപദ്രവിക്കരുതെന്ന് യഹോവ രാജാക്കന്മാര്‍ക്കു മുന്നറിയിപ്പു നല്‍കി. </span></div>
<div class='p'>
<span class='v R116_22' data-id='R116_22'><span class='v-num v-22'>22&nbsp;</span>യഹോവ ആ രാജാക്കന്മാരോടു, “എന്‍റെ തെരഞ്ഞെടുക്കപ്പെട്ടവരെ ഉപദ്രവിക്കരുത്. എന്‍റെ പ്രവാചകന്മാരെ ഉപദ്രവിക്കരുത്”എന്നു പറഞ്ഞു. </span>
<span class='v R116_23' data-id='R116_23'><span class='v-num v-23'>23&nbsp;</span>ഭൂമി മുഴുവനും യഹോവയ്ക്കു വേണ്ടി പാടുക. യഹോവ നമ്മെ രക്ഷിക്കുന്ന സുവാര്‍ത്ത നിത്യേന ലോകരെ അറിയിക്കുക. </span></div>
<div class='p'>
<span class='v R116_24' data-id='R116_24'><span class='v-num v-24'>24&nbsp;</span>യഹോവയുടെ തേജസ്സിനെപ്പറ്റി എല്ലാ ജനതയോടും പറയുക. അവന്‍റെ അത്ഭുതപ്രവൃത്തികളെപ്പറ്റിയും എല്ലാവരോടും പറയുക. </span>
<span class='v R116_25' data-id='R116_25'><span class='v-num v-25'>25&nbsp;</span>യഹോവ വലിയവനും സ്തുത്യര്‍ഹനുമാകുന്നു. മറ്റെല്ലാ ദേവന്മാരെക്കാളും ഭയപ്പെടേണ്ടവനുമാണ് യഹോവ. </span>
<span class='v R116_26' data-id='R116_26'><span class='v-num v-26'>26&nbsp;</span>എന്തുകൊണ്ടെന്നാല്‍, മറ്റെല്ലാ ദേശങ്ങളിലെയും ദേവന്മാര്‍ മുഴുവനും വിലകെട്ട വിഗ്രഹങ്ങളാകുന്നു. എന്നാല്‍ യഹോവ ആകാശം സൃഷ്ടിച്ചു! </span></div>
<div class='p'>
<span class='v R116_27' data-id='R116_27'><span class='v-num v-27'>27&nbsp;</span>മഹിമയും പ്രതാപവും യഹോവയ്ക്കുള്ളത്. കരുത്തും ആനന്ദവും യഹോവയുടെ സവിധത്തില്‍ വസിക്കുന്നു. </span>
<span class='v R116_28' data-id='R116_28'><span class='v-num v-28'>28&nbsp;</span>കുടുംബങ്ങളും ജനങ്ങളും യഹോവയുടെ തേജസ്സും ശക്തിയും സ്തുതിക്കുക! </span>
<span class='v R116_29' data-id='R116_29'><span class='v-num v-29'>29&nbsp;</span>യഹോവയുടെ തേജസ്സിനെ വാഴ്ത്തുക. അവന്‍റെ നാമത്തോടു ആദരവു കാട്ടുക. നിങ്ങളുടെ വഴിപാടുകള്‍ യഹോവയ്ക്കു കൊണ്ടുവരിക. യഹോവയെ അവന്‍റെ വിശുദ്ധ സൌന്ദര്യത്തില്‍ ആരാധിക്കുക. </span>
<span class='v R116_30' data-id='R116_30'><span class='v-num v-30'>30&nbsp;</span>ലോകം മുഴുവനും യഹോവയുടെ മുന്പില്‍ ഭയന്നു വിറയ്ക്കട്ടെ. അവന്‍ ഭൂമിയെ ശക്തമായി ഉണ്ടാക്കിയതിനാല്‍ ലോകം ചലിക്കുകയില്ല. </span></div>
<div class='p'>
<span class='v R116_31' data-id='R116_31'><span class='v-num v-31'>31&nbsp;</span>ആകാശവും ഭൂമിയും സന്തുഷ്ടമായിരിക്കട്ടെ. “യഹോവ ഭരിക്കുന്നു!”എന്ന് എല്ലായിടവുമുള്ളവര്‍ പറയട്ടെ. </span>
<span class='v R116_32' data-id='R116_32'><span class='v-num v-32'>32&nbsp;</span>സമുദ്രവും അതിലുള്ളവയും ആഹ്ലാദിക്കട്ടെ! വയലുകളും അവയിലുള്ളവയും തങ്ങളുടെ സന്തോഷം പ്രകടിപ്പിക്കട്ടെ! </span></div>
<div class='p'>
<span class='v R116_33' data-id='R116_33'><span class='v-num v-33'>33&nbsp;</span>കാട്ടിലെ മരങ്ങള്‍ യഹോവയ്ക്കു മുന്പില്‍ ആഹ്ളാദിച്ചു പാടും! എന്തുകൊണ്ടെന്നാല്‍, യഹോവ വരികയായി. ലോകത്തിന്‍റെ ന്യായവിധി നടത്താന്‍ അവന്‍ വരുന്നു. </span>
<span class='v R116_34' data-id='R116_34'><span class='v-num v-34'>34&nbsp;</span>നന്മ നിറഞ്ഞ യഹോവയ്ക്കു നന്ദി. യഹോവയുടെ സ്നേഹം നിത്യമാകുന്നു. </span></div>
<div class='p'>
<span class='v R116_35' data-id='R116_35'><span class='v-num v-35'>35&nbsp;</span>യഹോവയോടു പറയുക, “ഓ ദൈവമേ, ഞങ്ങളുടെ രക്ഷകാ ഞങ്ങളെ രക്ഷിക്കണമേ. ഞങ്ങളെ ഒരുമിച്ചുകൂട്ടി മറ്റു ജനതകളില്‍നിന്നും ഞങ്ങളെ രക്ഷിക്കേണമേ. അപ്പോള്‍ ഞങ്ങള്‍ക്ക് അങ്ങയുടെ നാമം വാഴ്ത്താം. അപ്പോള്‍ ഞങ്ങള്‍ക്ക് ഞങ്ങളുടെ സ്തോത്രഗീതങ്ങള്‍ പാടാം.” </span></div>
<div class='p'>
<span class='v R116_36' data-id='R116_36'><span class='v-num v-36'>36&nbsp;</span>യിസ്രായേലിന്‍റെ ദൈവമാകുന്ന യഹോവ എന്നെന്നേക്കും വാഴ്ത്തപ്പെടട്ടെ. അവനെക്കാലവും വാഴ്ത്തപ്പെടട്ടെ. എല്ലാവരും യഹോവയെ വാഴ്ത്തിക്കൊണ്ടു പറഞ്ഞു, “ആമേന്‍!” </span></div>
<div class='p'>
<span class='v R116_37' data-id='R116_37'><span class='v-num v-37'>37&nbsp;</span>അനന്തരം ദാവീദ് ആസാഫിനെയും അവന്‍റെ സഹോദരന്മാരെയും അവിടെ സാക്ഷ്യപെട്ടകത്തിനു മുന്പില്‍ വിട്ടിട്ടുപോയി. എന്നും അതിനു മുന്പില്‍ ആരാധന നടത്താനാണ് ദാവീദ് അവരെ നിയോഗിച്ചത്. </span>
<span class='v R116_38' data-id='R116_38'><span class='v-num v-38'>38&nbsp;</span>ഓബേദ്-എദോമിനെയും മറ്റ് അറുപത്തെട്ടു ലേവ്യരേയും ആസാഫിനോടും സഹോദരന്മാരോടുമൊപ്പം ആരാധന നടത്താന്‍ ദാവീദ് നിയോഗിച്ചു. ഓബേദ്-എദോമും ഹോസയെയും വാതില്‍ കാവല്‍ക്കാരായിരുന്നു. യെദൂഥൂന്‍റെ പുത്രനായിരുന്നു ഓബേദ്-എദോം. </span></div>
<div class='p'>
<span class='v R116_39' data-id='R116_39'><span class='v-num v-39'>39&nbsp;</span>ദാവീദ് ഗിബെയോനിലെ ഉന്നതസ്ഥലത്തുള്ള യഹോവയുടെ കൂടാരത്തിനു മുന്പില്‍ ആരാധന നടത്തുന്നതിന് പുരോഹിതനായ സാദോക്കിനെയും മറ്റു പുരോഹിതന്മാരെയും നിയോഗിച്ചു. </span>
<span class='v R116_40' data-id='R116_40'><span class='v-num v-40'>40&nbsp;</span>എല്ലാ പ്രഭാതത്തിലും സായാഹ്നത്തിലും സാദോക്കും പുരോഹിതന്മാരും ഹോമയാഗപീഠത്തില്‍ ഹോമയാഗങ്ങളര്‍പ്പിച്ചു. യഹോവ യിസ്രായേല്‍ജനതയ്ക്കു നല്‍കിയ യഹോവയുടെ നിയമത്തിലെഴുതപ്പെട്ടിരിക്കുന്ന ചട്ടങ്ങള്‍ പാലിക്കാനാണ് അവര്‍ അങ്ങനെയൊക്കെ ചെയ്തത്. </span>
<span class='v R116_41' data-id='R116_41'><span class='v-num v-41'>41&nbsp;</span>ഹേമാനും യെദൂഥൂനും മറ്റെല്ലാ ലേവ്യരും യഹോവയുടെ നിത്യമായ സ്നേഹത്തെ വാഴ്ത്തിപ്പാടാന്‍ നാമനിര്‍ദ്ദേശം ചെയ്യപ്പെട്ടവരായിരുന്നു! </span>
<span class='v R116_42' data-id='R116_42'><span class='v-num v-42'>42&nbsp;</span>ഹേമാനും യെദൂഥൂനും അവരിലുണ്ടായിരുന്നു. കാഹളം വിളിക്കുകയും ഇലത്താളം മുഴക്കുകയുമായിരുന്നു അവരുടെ തൊഴില്‍. ദൈവത്തിനുവേണ്ടി ഗാനങ്ങള്‍ ആലപിക്കുന്പോള്‍ മറ്റു സംഗീതോപകരണങ്ങള്‍ വായിക്കുന്ന ജോലിയും ഇവര്‍ക്കുണ്ടായിരുന്നു. യെദൂഥൂനിന്‍റെ പുത്രന്മാര്‍ കവാടങ്ങളില്‍ കാവല്‍ നിന്നു. </span>
<span class='v R116_43' data-id='R116_43'><span class='v-num v-43'>43&nbsp;</span>ആഘോഷങ്ങള്‍ക്കു ശേഷം എല്ലാവരും അവിടം വിട്ടു. ഓരോരുത്തരും അവരവരുടെ വീടുകളിലേക്കു പോയി. ദാവീദും തന്‍റെ കുടുംബത്തെ അനുഗ്രഹിക്കാന്‍ വസതിയിലേക്കു പോയി. </span></div></div>
</body></html>
