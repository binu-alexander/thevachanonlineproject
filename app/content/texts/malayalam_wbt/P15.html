<!DOCTYPE html>
<html><head>
<link href='../../../build/mobile.css' rel='stylesheet' />
<link href='haiola.css' rel='stylesheet' /><meta charset='UTF-8' /><title> പത്രൊസ് എഴുതിയ ഒന്നാം ലേഖനം:5</title></head><body dir="ltr">
<div class='chapter section P15 mal-wbtc MAL P1 Gentium' dir='ltr' data-id='P15' data-nextid='P21' data-previd='P14' lang='MAL'> 
<div class='s'>ദൈവത്തിന്‍റെ അജഗണം </div>
<div class='c'>5</div>
<div class='p'>
<span class='v P15_1' data-id='P15_1'>
<span class='verse1 v-num v-1'>1&nbsp;</span>ഇനി നിങ്ങളുടെ കൂട്ടത്തിലുള്ള മൂപ്പന്മാരോട് എനിക്കു ചില കാര്യങ്ങള്‍ പറയുവാനുണ്ട്. ഞാനും ഒരു മൂപ്പനാണ്. ക്രിസ്തുവിന്‍റെ കഷ്ടങ്ങള്‍ ഞാന്‍ തന്നെ കണ്ടിട്ടുണ്ട്. ഞങ്ങള്‍ക്കു കാണിച്ചു തരുന്ന ആ മഹത്വം ഞാന്‍ പങ്കുവയ്ക്കും. </span>
<span class='v P15_2' data-id='P15_2'><span class='v-num v-2'>2&nbsp;</span>നിങ്ങള്‍ക്കു ഉത്തരവാദപ്പെട്ട ഈ കൂട്ടത്തിന്‍റെ സംരക്ഷ ഏല്‍ക്കുവാന്‍ ഞാന്‍ അഭ്യര്‍ത്ഥിക്കുന്നു. അവര്‍ ദൈവത്തിന്‍റെ അജഗണമാണ്. അങ്ങനെ ചെയ്യുവാന്‍ നിങ്ങളെ നിര്‍ബന്ധിച്ചതുകൊണ്ടല്ല എന്നാല്‍, നിങ്ങളങ്ങനെ ചെയ്യാന്‍ ആഗ്രഹിക്കുന്നതുകൊണ്ടാണ്. ഇങ്ങനെയാണ് ദൈവം ആഗ്രഹിക്കുന്നത്. പണം ആഗ്രഹിച്ചല്ല സേവനം ചെയ്യുന്നതില്‍ സന്തോഷം ഉള്ളതുകൊണ്ട് അതു ചെയ്യുവിന്‍. </span>
<span class='v P15_3' data-id='P15_3'><span class='v-num v-3'>3&nbsp;</span>നിങ്ങള്‍ക്ക് ചുമതലപ്പെട്ടവരോട് നിങ്ങള്‍ ഒരു പരുക്കന്‍ ഭരണാധികാരിയെപ്പോലെയാകരുത്. പകരം നല്ല മാതൃകയുള്ളവരാകുക. പിന്നെ, ഭരിക്കുന്ന ഇടയന്‍ (ക്രിസ്തു) വരുന്പോള്‍ നിങ്ങള്‍ക്കൊരു കിരീടം കിട്ടും. </span>
<span class='v P15_4' data-id='P15_4'><span class='v-num v-4'>4&nbsp;</span>അതു മഹത്വപൂര്‍ണ്ണവും നശിക്കാത്ത സൌന്ദര്യമുള്ളതും ആയിരിക്കും. </span></div>
<div class='p'>
<span class='v P15_5' data-id='P15_5'><span class='v-num v-5'>5&nbsp;</span>യുവാക്കളേ, നിങ്ങളോടും എനിക്കു ചിലതുപറയാനുണ്ട്. നിങ്ങള്‍ മൂപ്പന്മാരുടെ അധികാരത്തെ സ്വീകരിക്കണം. നിങ്ങളോരോരുത്തരും പരസ്പരം ഏറെ വിനീതരാകണം. </span></div>
<div class='b'>
<span class='v P15_5' data-id='P15_5'></span></div>
<div class='q'>
<span class='v P15_5' data-id='P15_5'>“ദൈവം അഹങ്കാരികള്‍ക്ക് എതിരാണ്. </span></div>
<div class='q2'>
<span class='v P15_5' data-id='P15_5'>എന്നാല്‍ വിനീതരില്‍ അവന്‍ കൃപ ചൊരിയും.” <span class='rq'>സദൃശ 3:34</span> </span></div>
<div class='b'></div>
<div class='m'>
<span class='v P15_6' data-id='P15_6'><span class='v-num v-6'>6&nbsp;</span>ദൈവത്തിന്‍റെ ശക്തമായ കരങ്ങള്‍ക്കു കീഴെ വിനീതരാകുവിന്‍. അപ്പോള്‍ സമയമാകുന്പോള്‍ അവന്‍ നിങ്ങളെ ഉയര്‍ത്തും. </span>
<span class='v P15_7' data-id='P15_7'><span class='v-num v-7'>7&nbsp;</span>അവന്‍ നിങ്ങള്‍ക്കുവേണ്ടി കരുതുന്നതുകൊണ്ട് നിങ്ങളുടെ എല്ലാ ആകുലങ്ങളും അവനെ ഏല്പിക്കുക. </span></div>
<div class='p'>
<span class='v P15_8' data-id='P15_8'><span class='v-num v-8'>8&nbsp;</span>ശ്രദ്ധാലുക്കളാകുകയും സ്വയം നിയന്ത്രിക്കുകയും ചെയ്യുവിന്‍. പിശാചാണു നിങ്ങളുടെ ശത്രു. മനുഷ്യനെ തിന്നുവാന്‍ അലറിപ്പാഞ്ഞു നടക്കുന്ന ഒരു സിംഹത്തെപ്പോലെയാണവന്‍. </span>
<span class='v P15_9' data-id='P15_9'><span class='v-num v-9'>9&nbsp;</span>പിശാചിനെ പിന്തുടരാന്‍ കൂട്ടാക്കാതിരിക്കുക. നിങ്ങളുടെ വിശ്വാസത്തില്‍ ഉറച്ചു നില്‍ക്കുക. നിങ്ങള്‍ക്കുള്ള അതേ കഷ്ടങ്ങളാണ് ലോകമെന്പാടുമുള്ള നിങ്ങളുടെ സഹോദരീസഹോദരര്‍ അനുഭവിക്കുന്നതെന്ന് നിങ്ങള്‍ക്കറിയാം. </span></div>
<div class='p'>
<span class='v P15_10' data-id='P15_10'><span class='v-num v-10'>10&nbsp;</span>അതെ, അല്പകാലത്തേക്ക് നിങ്ങള്‍ കഷ്ടം സഹിക്കും. എന്നാലതിനു ശേഷം ദൈവം എല്ലാം ശരിയാക്കും. അവന്‍ നിങ്ങളെ ബലപ്പെടുത്തും. അവന്‍ നിങ്ങളെ താങ്ങുകയും വീഴ്ചയില്‍നിന്നു രക്ഷിക്കുകയും ചെയ്യും. എല്ലാ കൃപയും പകരുന്ന ദൈവമാണവന്‍. ക്രിസ്തുവില്‍ തന്‍റെ മഹത്വത്തെ പങ്കുവയ്ക്കാന്‍ അവന്‍ നിങ്ങളെ ക്ഷണിച്ചിരിക്കുന്നു. ആ മഹത്വം എക്കാലത്തേക്കുമായി തുടരും. </span>
<span class='v P15_11' data-id='P15_11'><span class='v-num v-11'>11&nbsp;</span>എല്ലാ ശക്തിയും എന്നുമെന്നേക്കും അവന്‍റേതാണ്. ആമേന്‍. </span></div>
<div class='s'>അവസാന അഭിവാദനങ്ങള്‍ </div>
<div class='p'>
<span class='v P15_12' data-id='P15_12'><span class='v-num v-12'>12&nbsp;</span>ഞാന്‍ ഈ ചെറുകത്ത് എഴുതിയത് സില്വാനൊസിന്‍റെ സഹായത്തോടെയാണ്. അവന്‍ ക്രിസ്തുവില്‍ വിശ്വസ്തനായ സഹോദരനാണ് എന്ന് എനിക്കറിയാം. നിങ്ങളെ ആശ്വസിപ്പിക്കുവാനും പ്രോത്സാഹിപ്പിക്കുവാനുമാണ് ഞാന്‍ എഴുതിയത്. ഇതാണ് ദൈവത്തിന്‍റെ ശരിയായ കൃപ എന്നു പറയുവാനാണ് ഞാന്‍ ആഗ്രഹിച്ചത്. അതില്‍ ഉറച്ചു നില്‍ക്കുക. </span></div>
<div class='p'>
<span class='v P15_13' data-id='P15_13'><span class='v-num v-13'>13&nbsp;</span>ബാബിലോണിലെ സഭ നിങ്ങളെ വന്ദനം ചെയ്യുന്നു. അവരും നിങ്ങളെപ്പോലെ തന്നെ തിരഞ്ഞെടുക്കപ്പെട്ടവരാണ്. ക്രിസ്തുവില്‍ എന്‍റെ മകനായ മര്‍ക്കൊസും നിങ്ങളെ വന്ദനം ചെയ്യുന്നു. </span>
<span class='v P15_14' data-id='P15_14'><span class='v-num v-14'>14&nbsp;</span>നിങ്ങള്‍ കണ്ടുമുട്ടുന്പോള്‍ ഒരു സ്നേഹചുംബനം പരസ്പരം കൊടുക്കുക. ക്രിസ്തുവിലുള്ള എല്ലാവര്‍ക്കും സമാധാനം. </span></div></div>
</body></html>
