<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>पवित्र बाइबल यशायाह 43</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location akshar_unicode' href='IS.html'> यशायाह 43 </a>
<a class='prev' href='IS42.html'>  </a>
<a class='next' href='IS44.html'>  </a>
</div></div>
<div class='chapter section IS43 hin2010 hin IS akshar_unicode' dir='ltr' data-id='IS43' data-nextid='IS44' data-previd='IS42' lang='hi'> 

<div class='c'>43</div>
<div class='s'>परमेश्वर सदा अपने लोगों के साथ रहता है </div>
<div class='p'>
<span class='v IS43_1' data-id='IS43_1'><span class='verse1 v-num v-1'>1&nbsp;</span>याकूब, तुझको यहोवा ने बनाया था! इस्राएल, तेरी रचना यहोवा ने की थी और अब यहोवा का कहना है: “भयभीत मत हो! मैंने तुझे बचा लिया है। मैंने तुझे नाम दिया है। तू मेरा है। </span>
<span class='v IS43_2' data-id='IS43_2'><span class='v-num v-2'>2&nbsp;</span>जब तुझ पर विपत्तियाँ पड़ती हैं, मैं तेरे साथ रहता हूँ। जब तू नदी पार करेगा, तू बहेगा नहीं। तू जब आग से होकर गुज़रेगा, तो तू जलेगा नहीं। लपटें तुझे हानि नहीं पहुँचायेंगी। </span>
<span class='v IS43_3' data-id='IS43_3'><span class='v-num v-3'>3&nbsp;</span>क्यों क्योंकि मैं तेरा परमेश्वर यहोवा हूँ। मैं इस्राएल का पवित्र तेरा उद्धारकर्ता हूँ। तेरी बदले में मैंने मिस्र को दे कर तुझे आज़ाद कराया है। मैंने कूश और सबा को तुझे अपना बनाने को दे डाला है। </span>
<span class='v IS43_4' data-id='IS43_4'><span class='v-num v-4'>4&nbsp;</span>तू मेरे लिए बहुत महत्त्वपूर्ण है। इसलिये मैं तेरा आदर करूँगा। मैं तुझे प्रेम करता हूँ, ताकि तू जी सके, और मेरा हो सके। इसके लिए मैं सभी मनुष्यों और जातियों को बदले में दे दूँगा।” </span></div>
<div class='s'>परमेश्वर अपनी संतानों को घर लायेगा </div>
<div class='p'>
<span class='v IS43_5' data-id='IS43_5'><span class='v-num v-5'>5&nbsp;</span>“इसलिये डर मत! मैं तेरे साथ हूँ। तेरे बच्चों को इकट्ठा करके मैं उन्हें तेरे पास लाऊँगा। मैं तेरे लोगों को पूर्व और पश्चिम से इकट्ठा करूँगा। </span>
<span class='v IS43_6' data-id='IS43_6'><span class='v-num v-6'>6&nbsp;</span>मैं उत्तर से कहूँगा: मेरे बच्चे मुझे लौटा दे।” मैं दक्षिण से कहूँगा: “मेरे लोगों को बंदी बना कर मत रख। दूर—दूर से मेरे पुत्र और पुत्रियों को मेरे पास ले आ! </span>
<span class='v IS43_7' data-id='IS43_7'><span class='v-num v-7'>7&nbsp;</span>उन सभी लोगों को, जो मेरे हैं, मेरे पास ले आ अर्थात् उन लोगों को जो मेरा नाम लेते हैं। मैंने उन लोगों को स्वयं अपने लिये बनाया है। उनकी रचना मैंने की है और वे मेरे हैं।” </span></div>
<div class='p'>
<span class='v IS43_8' data-id='IS43_8'><span class='v-num v-8'>8&nbsp;</span>“ऐसे लोगों को जिनकी आँखे तो हैं किन्तु फिर भी वे अन्धे हैं, उन्हें निकाल लाओ। ऐसे लोगों को जो कानों के होते हुए भी बहरे हैं, उन्हें निकाल लाओ। </span>
<span class='v IS43_9' data-id='IS43_9'><span class='v-num v-9'>9&nbsp;</span>सभी लोगों और सभी राष्ट्रों को एक साथ इकट्ठा करो। यदि किसी भी मिथ्या देवता ने कभी इन बातों के बारे में कुछ कहा है और भूतकाल में यह बताया था कि आगे क्या कुछ होगा तो उन्हें अपने गवाह लाने दो और उन (मिथ्या देवताओं) को प्रमाणित सिद्ध करने दो। उन्हें सत्य बताने दो और उन्हें सुनो।” </span></div>
<div class='p'>
<span class='v IS43_10' data-id='IS43_10'><span class='v-num v-10'>10&nbsp;</span>यहोवा कहता है, “तुम ही लोग तो मेरे साक्षी हो। तू मेरा वह सेवक है जिसे मैंने चुना है। मैंने तुझे इसलिए चुना है ताकि तू समझ ले कि ‘वह मैं ही हूँ’ और मुझ में विश्वास करे। मैं सच्चा परमेश्वर हूँ। मुझसे पहले कोई परमेश्वर नहीं था और मेरे बाद भी कोई परमेश्वर नहीं होगा। </span>
<span class='v IS43_11' data-id='IS43_11'><span class='v-num v-11'>11&nbsp;</span>मैं स्वयं ही यहोवा हूँ। मेरे अतिरिक्त और कोई दूसरा उद्धारकर्ता नहीं है, बस केवल मैं ही हूँ। </span>
<span class='v IS43_12' data-id='IS43_12'><span class='v-num v-12'>12&nbsp;</span>वह मैं ही हूँ जिसने तुझसे बात की थी। तुझे मैंने बचाया है। वे बातें तुझे मैंने बतायी थीं। जो तेरे साथ था, वह कोई अनजाना देवता नहीं था। तू मेरा साक्षी है और मैं परमेश्वर हूँ।” (ये बातें स्वयं यहोवा ने कही थीं) </span>
<span class='v IS43_13' data-id='IS43_13'><span class='v-num v-13'>13&nbsp;</span>“मैं तो सदा से ही परमेश्वर रहा हूँ। जब मैं कुछ करता हूँ तो मेरे किये को कोई भी व्यक्ति नहीं बदल सकता और मेरी शक्ति से कोई भी व्यक्ति किसी को बचा नहीं सकता।” </span></div>
<div class='p'>
<span class='v IS43_14' data-id='IS43_14'><span class='v-num v-14'>14&nbsp;</span>इस्राएल का पवित्र यहोवा तुझे छुड़ाता है। यहोवा कहता है, “मैं तेरे लिये बाबुल में सेनाएँ भेजूँगा। सभी ताले लगे दरवाजों को मैं तोड़ दूँगा। कसदियों के विजय के नारे दु:खभरी चीखों में बदल जाएँगे। </span>
<span class='v IS43_15' data-id='IS43_15'><span class='v-num v-15'>15&nbsp;</span>मैं तेरा पवित्र यहोवा हूँ। इस्राएल को मैंने रचा है। मैं तेरा राजा हूँ।” </span></div>
<div class='s'>यहोवा फिर अपने लोगों की रक्षा करेगा </div>
<div class='p'>
<span class='v IS43_16' data-id='IS43_16'><span class='v-num v-16'>16&nbsp;</span>यहोवा सागर में राहें बनायेगा। यहाँ तक कि पछाड़ें खाते हुए पानी के बीच भी वह अपने लोगों के लिए राह बनायेगा। यहोवा कहता है, </span>
<span class='v IS43_17' data-id='IS43_17'><span class='v-num v-17'>17&nbsp;</span>“वे लोग जो अपने रथों, घोड़ों और सेनाओं को लेकर मुझसे युद्ध करेंगे, पराजित हो जायेंगे। वे फिर कभी नहीं उठ पायेंगे। वे नष्ट हो जायेंगे। वे दीये की लौ की तरह बुझ जायेंगे। </span>
<span class='v IS43_18' data-id='IS43_18'><span class='v-num v-18'>18&nbsp;</span>सो उन बातों को याद मत करो जो प्रारम्भ में घटी थीं। उन बातों को मत सोचो जो कभी बहुत पहले घटी थीं। </span>
<span class='v IS43_19' data-id='IS43_19'><span class='v-num v-19'>19&nbsp;</span>क्यों क्योंकि मैं नयी बातें करने वाला हूँ! अब एक नये वृक्ष के समान तुम्हारा विकास होगा। तुम जानते हो कि यह सत्य है। मैं मरूभूमि में सचमुच एक मार्ग बनाऊँगा। मैं सचमुच सूखी धरती पर नदियाँ बहा दूँगा। </span>
<span class='v IS43_20' data-id='IS43_20'><span class='v-num v-20'>20&nbsp;</span>यहाँ तक कि बनैले पशु और उल्लू भी मेरा आदर करेंगे। विशालकाय पशु और पक्षी मेरा आदर करेंगे। जब मरूभूमि में मैं पानी रख दूँगा तो वे मेरा आदर करेंगे। सूखी धरती में जब मैं नदियों की रचना कर दूँगा तो वे मेरा आदर करेंगे। मैं ऐसा अपने लोगों को पानी देने के लिये करूँगा। उन लोगों को जिन्हें मैंने चुना है। </span>
<span class='v IS43_21' data-id='IS43_21'><span class='v-num v-21'>21&nbsp;</span>यें वे लोग हैं जिन्हें मैंने बनाया है और ये लोग मेरी प्रशंसा के गीत गाया करेंगे। </span></div>
<div class='p'>
<span class='v IS43_22' data-id='IS43_22'><span class='v-num v-22'>22&nbsp;</span>“याकूब, तूने मुझे नहीं पुकारा। क्यों क्योंकि हे इस्राएल, तेरा मन मुझसे भर गया था। </span>
<span class='v IS43_23' data-id='IS43_23'><span class='v-num v-23'>23&nbsp;</span>तुम लोग भेड़ की अपनी बलियाँ मेरे पास नहीं लाये। तुमने मेरा मान नहीं रखा। तुमने मुझे बलियाँ नहीं अर्पित कीं। मुझे अन्न बलियाँ अर्पित करने के लिए मैं तुम पर ज़ोर नहीं डालता। तुम मेरे लिए धूप जलाते—जलाते थक जाओ, इसके लिए मैं तुम पर दबाव नहीं डालता। </span>
<span class='v IS43_24' data-id='IS43_24'><span class='v-num v-24'>24&nbsp;</span>तुम अपनी बलियों की चर्बी से मुझे तृप्त नहीं करते मुझे आदर देने के लिये वस्तुएँ मोल लेने के लिए अपने धन का उपयोग नहीं करते। अपनी बलियों की चर्बी से मुझे तृप्त नहीं करते। किन्तु तुम मुझ पर दबाव डालते हो कि मैं तुम्हारे दास का सा आचरण करूँ। तुम तब तक पाप करते चले गये जब तक मैं तुम्हारे पापों से पूरी तरह तंग नहीं आ गया। </span></div>
<div class='p'>
<span class='v IS43_25' data-id='IS43_25'><span class='v-num v-25'>25&nbsp;</span>“मैं वही हूँ जो तुम्हारे पापों को धो डालता हूँ। स्वयं अपनी प्रसन्नता के लिये ही मैं ऐसा करता हूँ। मैं तुम्हारे पापों को याद नहीं रखूँगा। </span>
<span class='v IS43_26' data-id='IS43_26'><span class='v-num v-26'>26&nbsp;</span>मेरे विरोध में तुम्हारें जो आक्षेप हैं, उन्हें लाओ, आओ, हम दोनों न्यायालय को चलें। तुमने जो कुछ किया है, वह तुम्हें बताना चाहिये और दिखाना चाहिये कि तुम उचित हो। </span>
<span class='v IS43_27' data-id='IS43_27'><span class='v-num v-27'>27&nbsp;</span>तुम्हारे आदि पिता ने पाप किया था और तुम्हारे हिमायतियों ने मेरे विरूद्ध काम किये थे। </span>
<span class='v IS43_28' data-id='IS43_28'><span class='v-num v-28'>28&nbsp;</span>मैंने तुम्हारे पवित्र शासकों को अपवित्र बना दिया। मैंने याकूब के लोगों को अभिशप्त बनाया। मैंने इस्राएल का अपमान कराया।” </span></div></div>
<div class='footnotes'>

</div>
<div class='footer'><div class='nav'>
<a class='prev' href='IS42.html'></a>
<a class='home' href='index.html'></a>
<a class='next' href='IS44.html'></a>
</div></div>
</body></html>
