<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>पवित्र बाइबल 2 इतिहास 8</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location akshar_unicode' href='R2.html'> 2 इतिहास 8 </a>
<a class='prev' href='R27.html'> &#9664; </a>
<a class='next' href='R29.html'> &#9654; </a>
</div></div>
<div class='chapter section R28 hin2010 hin R2 akshar_unicode' dir='ltr' data-id='R28' data-nextid='R29' data-previd='R27' lang='hi'> 

<div class='c'>8</div>
<div class='s'>सुलैमान के बसाए नगर </div>
<div class='p'>
<span class='v R28_1' data-id='R28_1'><span class='verse1 v-num v-1'>1&nbsp;</span>यहोवा के मन्दिर को बनाने और अपना महल बनाने में सुलैमान को बीस वर्ष लगे। </span>
<span class='v R28_2' data-id='R28_2'><span class='v-num v-2'>2&nbsp;</span>तब सुलैमान ने पुनः उन नगरों को बनाया जो हूराम ने उसको दिये और सुलैमान ने इस्राएल के कुछ लोगों को उन नगरों में रहने की आज्ञा दे दी। </span>
<span class='v R28_3' data-id='R28_3'><span class='v-num v-3'>3&nbsp;</span>इसके बाद सुलैमान सोबा के हमात को गया और उस पर अधिकार कर लिया। </span>
<span class='v R28_4' data-id='R28_4'><span class='v-num v-4'>4&nbsp;</span>सुलैमान ने मरूभूमि में तदमोर नगर बनाया। उसने चीज़ों के संग्रह के लिये हमात में सभी नगर बनाए। </span>
<span class='v R28_5' data-id='R28_5'><span class='v-num v-5'>5&nbsp;</span>सुलैमान ने उच्च बेथोरोन और निम्न बेथोरोन के नगरों को पुनः बनाया। उसने उन नगरों को शक्तिशाली गढ़ बनाया। वे नगर मजबूत दीवारों, फाटकों और फाटकों में छड़ों वाले थे। </span>
<span class='v R28_6' data-id='R28_6'><span class='v-num v-6'>6&nbsp;</span>सुलैमान ने बालात नगर को फिर बनाया और अन्य नगरों को भी जहाँ उसने चीजों का संग्रह किया। उसने सभी नगरों को बनाया जहाँ रथ रखे गए थे तथा जहाँ सभी नगरों में घुड़सवार रहते थे। सुलैमान ने यरूशलेम, लेबानोन और उन सभी देशों में जहाँ वह राजा था, जो चाहा बनाया। </span></div>
<div class='p'>
<span class='v R28_7 R28_8' data-id='R28_7'><span class='v-num v-7-8'>7-8&nbsp;</span>जहाँ इस्राएल के लोग रह रहे थे वहाँ बहुत से अजनबी बचे रह गए थे। वे हित्ती, एमोरी, परिज्जी, हिव्वी और यबूसी लोग थे। सुलैमान ने उन अजनबियों को दास—मजदूर होने के लिये विवश किया। वे लोग इस्राएल के लोगों में से नहीं थे। वे लोग उनके वंशज थे जो देश में बचे रह गये थे और तब तक इस्राएल के लोगों द्वारा नष्ट नहीं किये गए थे। यह अब तक चल रहा है। </span>
<span class='v R28_9' data-id='R28_9'><span class='v-num v-9'>9&nbsp;</span>सुलैमान ने इस्राएल के किसी भी व्यक्ति को दास मजदूर बनने को विवश नहीं किया। इस्राएल के लोग सुलैमान के योद्धा थे। वे सुलैमान की सेना के सेनापति और अधिकारी थे। वे सुलैमान के रथों के सेनापति और सारथियों के सेनापति थे </span>
<span class='v R28_10' data-id='R28_10'><span class='v-num v-10'>10&nbsp;</span>और इस्राएल के कुछ लोग सुलैमान के महत्वपूर्ण अधिकारियों के प्रमुख थे। ऐसे लोगों का निरीक्षण करने वाले ढाई सौ प्रमुख थे। </span></div>
<div class='p'>
<span class='v R28_11' data-id='R28_11'><span class='v-num v-11'>11&nbsp;</span>सुलैमान दाऊद के नगर से फिरौन की पुत्री को उस महल में लाया जिसे उसने उसके लिये बनाया था। सुलैमान ने कहा, “मेरी पत्नी राजा दाऊद के महल में नहीं रह सकती क्योंकि जिन स्थानों पर साक्षीपत्र का सन्दूक रहा हो, वे स्थान पवित्र हैं।” </span></div>
<div class='p'>
<span class='v R28_12' data-id='R28_12'><span class='v-num v-12'>12&nbsp;</span>तब सुलैमान ने यहोवा को होमबिल यहोवा की वेदी पर चढ़ायी। सुलैमान ने उस वेदी को मन्दिर के द्वार मण्डप के सामने बनाया। </span>
<span class='v R28_13' data-id='R28_13'><span class='v-num v-13'>13&nbsp;</span>सुलैमान ने हर एक दिन मूसा के आदेश के अनुसार बलि चढ़ाई। यह बलि सब्त के दिन नवचन्द्र उत्सव को और तीन वार्षिक पर्वों को दी जानी थीं। ये तीन वार्षिक पर्व अख़मीरी रोटी का पर्व सप्ताहों का पर्व और आश्रय का पर्व थे। </span>
<span class='v R28_14' data-id='R28_14'><span class='v-num v-14'>14&nbsp;</span>सुलैमान ने अपने पिता दाऊद के निर्देशों का पालन किया। सुलैमान ने याचकों के वर्ग उनकी सेवा के लिये चुने। सुलैमान ने लेवीवंशियों को भी उनके कार्य के लिये चुना। लेवीवंशियों को स्तुति में पहल करनी होती थी और उन्हें मन्दिर की सेवाओं में जो कुछ नित्य किया जाना होता था उनमें याचकों की सहायता करनी थी और सुलैमान ने द्वारपालों को चुना जिनके समूहों को हर द्वार पर सेवा करनी थी। इस पद्धति का निर्देश परमेश्वर के व्यक्ति दाऊद ने दिया था। </span>
<span class='v R28_15' data-id='R28_15'><span class='v-num v-15'>15&nbsp;</span>इस्राएल के लोगों ने सुलैमान द्वारा याचकों और लेवीवंशियों को दिये गए निर्देशों को न बदला, न ही उनका उल्लघंन किया। उन्होंने किसी भी निर्दश में वैसे भी परिवर्तन नहीं किये जैसे वे बहुमूल्य चीज़ों को रखने में करते थे। </span></div>
<div class='p'>
<span class='v R28_16' data-id='R28_16'><span class='v-num v-16'>16&nbsp;</span>सुलैमान के सभी कार्य पूरे हो गए। यहोवा के मन्दिर के आरम्भ होने से उसके पूरे होने के दिन तक योजना ठीक बनी थी। इस प्रकार यहोवा का मन्दिर पूरा हुआ। </span></div>
<div class='p'>
<span class='v R28_17' data-id='R28_17'><span class='v-num v-17'>17&nbsp;</span>तब सुलैमान एस्योनगेबेर और एलोत नगरों को गया। वे नगर एदोम प्रदेश में लाल सागर के निकट थे। </span>
<span class='v R28_18' data-id='R28_18'><span class='v-num v-18'>18&nbsp;</span>हूराम ने सुलैमान को जहाज भेजे। हूराम के अपने आदमी जहाजों को चला रहे थे। हूराम के व्यक्ति समुद्र में जहाज चलाने में कुशल थे। हूराम के व्यक्ति सुलैमान के सेवकों के साथ ओपीर गए और सत्रह टन सोना लेकर राजा सुलैमान के पास लौटे। </span></div></div>
<div class='footnotes'>

</div>
<div class='footer'><div class='nav'>
<a class='prev' href='R27.html'>&#9664;</a>
<a class='home' href='index.html'>&#9776;</a>
<a class='next' href='R29.html'>&#9654;</a>
</div></div>
</body></html>
