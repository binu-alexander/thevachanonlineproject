<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>पवित्र बाइबल यहोशू 23</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location akshar_unicode' href='JS.html'> यहोशू 23 </a>
<a class='prev' href='JS22.html'>  </a>
<a class='next' href='JS24.html'>  </a>
</div></div>
<div class='chapter section JS23 hin2010 hin JS akshar_unicode' dir='ltr' data-id='JS23' data-nextid='JS24' data-previd='JS22' lang='hi'> 

<div class='c'>23</div>
<div class='s'>यहोशू लोगों को उत्साहित करता है </div>
<div class='p'>
<span class='v JS23_1' data-id='JS23_1'><span class='verse1 v-num v-1'>1&nbsp;</span>यहोवा ने इस्राएल को उसके चारों ओर के उनके शत्रुओं से शान्ति प्रदान की। योहवा ने इस्रएल को सुरक्षित बनाया। वर्ष बीते और यहोशू बहुत बूढ़ा हो गया। </span>
<span class='v JS23_2' data-id='JS23_2'><span class='v-num v-2'>2&nbsp;</span>इस समय यहोशू ने इस्राएल के सभी प्रमुखों, शासको और न्यायाधीशों की बैठक बुलाई। यहोशू ने कहा, “मैं बहुत बूढ़ा हो गया हूँ। </span>
<span class='v JS23_3' data-id='JS23_3'><span class='v-num v-3'>3&nbsp;</span>तुमने वह देखा जो यहोवा ने हमारे शत्रुओं के साथ किया। उसने यह हमारी सहायता के लिये किया। तुम्हारे परमेश्वर यहोवा ने तुम्हारे लिये युद्ध किया। </span>
<span class='v JS23_4' data-id='JS23_4'><span class='v-num v-4'>4&nbsp;</span>याद रखो मैंने तुम्हें यह कहा था कि तुम्हारे लोग उस प्रदेश को पा सकते हैं, जो यरदन नदी और पश्चिम के बड़े सागर के मध्य है। यह वही प्रदेश है जिसे देने का वचन मैंने दिया था, किन्तु अब तक तुम उस प्रदेश का थोड़ा सा भाग ही ले पाए हो। </span>
<span class='v JS23_5' data-id='JS23_5'><span class='v-num v-5'>5&nbsp;</span>तुम्हारा परमेश्वर यहोवा वहाँ के निवासियों को उस स्थान को छोड़ने के लिये विवश करेगा। तुम उस प्रदेश में प्रवेश करोगे और यहोवा वहाँ के निवासियों को उस प्रदेश को छोड़ने के लिये विवश करेगा। तुम्हारे परमेश्वर यहोवा ने तुमको यह वचन दिया है। </span></div>
<div class='p'>
<span class='v JS23_6' data-id='JS23_6'><span class='v-num v-6'>6&nbsp;</span>“तुम्हें उन सब बातों का पालन करने में सावधान रहना चाहिए जो यहोवा ने हमे आदेश दिया है। उस हर बात, का पालन करो जो मूसा के <span class='bk'>व्यवस्था की किताब</span> में लिखा है। उस व्यवस्था के विपरीत न जाओ। </span>
<span class='v JS23_7' data-id='JS23_7'><span class='v-num v-7'>7&nbsp;</span>हम लोगों के बीच कुछ ऐसे लोग भी हैं जो इस्राएल के लोग नहीं हैं। वे लोग अपने देवताओं की पूजा करते हैं। उन लोगों के मित्र मत बनो। उन देवताओं की सेवा, पूजा न करो </span>
<span class='v JS23_8' data-id='JS23_8'><span class='v-num v-8'>8&nbsp;</span>तुम्हें सदैव अपने परमेश्वर यहोवा का अनुसरण करना चाहिये। तुमने यह भूतकाल में किया है और तुम्हें यह करते रहना चाहिये। </span></div>
<div class='p'>
<span class='v JS23_9' data-id='JS23_9'><span class='v-num v-9'>9&nbsp;</span>“यहोवा ने अनेक शक्तिशाली राष्ट्रों को हराने में तुम्हारी सहायता की है। यहोवा ने उन लोगों को अपना देश छोड़ने को विवश किया है। कोई भी राष्ट्र तुमको हराने में समर्थ न हो सका। </span>
<span class='v JS23_10' data-id='JS23_10'><span class='v-num v-10'>10&nbsp;</span>यहोवा की सहायता से इस्राएल का एक व्यक्ति एक हजार व्यक्तियों को हरा सकता है। इसका कारण यह है कि तुम्हारा परमेश्वर यहोवा तुम्हारे लिये युद्ध करता है। यहोवा ने यह करने का वचन दिया है। </span>
<span class='v JS23_11' data-id='JS23_11'><span class='v-num v-11'>11&nbsp;</span>इसलिए तुम्हें अपने परमेश्वर यहोवा की भक्ति करते रहना चाहिए। अपनी पूरी आत्मा से उससे प्रेम करो। </span></div>
<div class='p'>
<span class='v JS23_12' data-id='JS23_12'><span class='v-num v-12'>12&nbsp;</span>“यहोवा के मार्ग से कभी दूर न जाओ। उन अन्य लोगों से मित्रता न करो जो अभी तक तुम्हारे बीच तो हैं किन्तु जो इस्राएल के अंग नहीं हैं। उनमें से किसी के साथ विवाह न करो। किन्तु यदि तुम इन लोगों के मित्र बनोगे, </span>
<span class='v JS23_13' data-id='JS23_13'><span class='v-num v-13'>13&nbsp;</span>तब तुम्हारा परमेश्वर यहोवा तुम्हारे शत्रुओं को हराने में तुम्हारी सहायता नहीं करेगा। इस प्रकार ये लोग तुम्हारे लिये एक जाल बन जायेंगे। परन्तु वे तुम्हारी पीठ के लिए कोड़े और तुम्हारी आँख के लिए काँटा बन जायेंगे। और तुम इस अच्छे देश से विदा हो जाओगे। यह वही प्रदेश है जिसे तुम्हारे परमेश्वर यहोवा ने तुम्हें दिया है, किन्तु यदि तुम इस आदेश को नहीं मानोगे तो तुम अच्छे देश को खो दोगे। </span></div>
<div class='p'>
<span class='v JS23_14' data-id='JS23_14'><span class='v-num v-14'>14&nbsp;</span>“यह करीब—करीब मेरे मरने का समय है। तुम जानते हो और सचमुच विश्वास करते हो कि यहोवा ने तुम्हारे लिये बहुत बड़े काम किये हैं। तुम जानते हो कि वह अपने दिये वचनों में से किसी को पूरा करने में असफल नहीं रहा है। यहोवा ने उन सभी वचनों को पूरा किया है, जो उसने हमें दिये है। </span>
<span class='v JS23_15' data-id='JS23_15'><span class='v-num v-15'>15&nbsp;</span>वे सभी अच्छे वचन जो तुम्हारे परमेश्वर यहोवा ने हमको दिये हैं, पूरी तरह सच हुए हैं। किन्तु यहोवा, उसी तरह अन्य वचनों को भी सत्य बनाएगा। उसने चेतावनी दी है कि यदि तुम पाप करोगे तब तुम्हारे ऊपर विपत्तियाँ आएंगी। उसने चेतावनी दी है कि वह तुम्हें उस देश को छोड़ने के लिये विवश करेगा जिसे उसने तुमको दिया है। </span>
<span class='v JS23_16' data-id='JS23_16'><span class='v-num v-16'>16&nbsp;</span>यह घटित होगा, यदि तुम अपने परमेश्वर यहोवा के साथ की गई वाचा का पालन करने से इन्कार करोगे। यदि तुम अन्य देवताओं के पास जाओगे और उनकी सेवा करोगे तो तुम इस देश को खो दोगे। यदि तुम ऐसा करोगे तो यहोवा तुम पर बहुत क्रोधित होगा। तब तुम इस अच्छे देश से शीघ्रता से चले जाओगे जिसे उसने तुमको दिया है।” </span></div></div>
<div class='footnotes'>

</div>
<div class='footer'><div class='nav'>
<a class='prev' href='JS22.html'></a>
<a class='home' href='index.html'></a>
<a class='next' href='JS24.html'></a>
</div></div>
</body></html>
