<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>पवित्र बाइबल न्यायियों 8</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location akshar_unicode' href='JG.html'> न्यायियों 8 </a>
<a class='prev' href='JG7.html'>  </a>
<a class='next' href='JG9.html'>  </a>
</div></div>
<div class='chapter section JG8 hin2010 hin JG akshar_unicode' dir='ltr' data-id='JG8' data-nextid='JG9' data-previd='JG7' lang='hi'> 

<div class='c'>8</div>
<div class='p'>
<span class='v JG8_1' data-id='JG8_1'><span class='verse1 v-num v-1'>1&nbsp;</span>एप्रैम के लोग गिदोन से रुष्ठ थे। जब एप्रैम के लोग गिदोन से मिले, उन्होंने गिदोन से पूछा, “तुमने हम लोगों के साथ ऐसा व्यवहार क्यों किया? जब तुम मिद्यानी लोगों के विरुद्ध लड़ने गए तो हम लोगों को क्यों नहीं बुलाया?” एप्रैम के लोग गिदोन पर क्रोधित थे। </span></div>
<div class='p'>
<span class='v JG8_2' data-id='JG8_2'><span class='v-num v-2'>2&nbsp;</span>किन्तु गिदोन ने एप्रैम के लोगों को उत्तर दिया, “मैंने उतनी अच्छी तरह युद्ध नहीं किया जितनी अच्छी तरह आप लोगों ने किया। क्या यह सत्य नहीं है कि फसल लेने के बाद तुम अपनी अंगूर की बेलों में जो अंगूर बिना तोड़े छोड़ देते हो। वह मेरे परिवार, अबीएजेर के लोगों की पूरी फसल से अधिक होते हैं। </span>
<span class='v JG8_3' data-id='JG8_3'><span class='v-num v-3'>3&nbsp;</span>इसी प्रकार इस बार भी तुम्हारी फसल अच्छी हुई है। यहोवा ने तुम लोगों को मिद्यानी लोगों के राजकुमारों ओरेब और जेब को पकड़ने दिया। मैं अपनी सफलता को तुम लोगों द्वारा किये गए काम से कैसे तुलना कर सकता हूँ?” जब एप्रैम के लोगों ने गिदोन का उत्तर सुना तो वे उतने क्रोधित न रहे, जितने वे थे। </span></div>
<div class='s'>गिदोन दो मिद्यानी राजाओं को पकड़ता है </div>
<div class='p'>
<span class='v JG8_4' data-id='JG8_4'><span class='v-num v-4'>4&nbsp;</span>तब गिदोन और उसके तीन सौ व्यक्ति यरदन नदी पर आए और उसके दूसरे पार गए। किन्तु वे थके और भूखे<span class='note' id='footnote-247'><a href='#note-247' class='key'>*</a></span> थे। </span>
<span class='v JG8_5' data-id='JG8_5'><span class='v-num v-5'>5&nbsp;</span>गिदोन ने सुक्कोत नगर के लोगों से कहा, “मेरे सैनिकों को कुछ खाने को दो। मेरे सैनिक बहुत थके हैं। हम लोग अभी तक जेबह और सल्मुन्ना का पीछा कर रहे हैं जो मिद्यानी लोगों के राजा हैं।” </span></div>
<div class='p'>
<span class='v JG8_6' data-id='JG8_6'><span class='v-num v-6'>6&nbsp;</span>सुक्कोत नगर के प्रमुखों ने गिदोन से कहा, “हम तुम्हारे सैनिकों को कुछ खाने को क्यों दें? तुमने जेबह और सल्मुन्ना को अभी तक पकड़ा नहीं है।” </span></div>
<div class='p'>
<span class='v JG8_7' data-id='JG8_7'><span class='v-num v-7'>7&nbsp;</span>तब गिदोन ने कहा, “तुम लोग हमें भोजन नहीं दोगे। यहोवा मुझे जेबह और सल्मुन्ना को पकड़ने मे सहायता करेगा। उसके बाद मैं यहाँ लौटूँगा और मरुभूमि के काँटो एवं कंटीली झाड़ीयों से तुम्हारी चमड़ी उधेड़ूँगा।” </span></div>
<div class='p'>
<span class='v JG8_8' data-id='JG8_8'><span class='v-num v-8'>8&nbsp;</span>गितोन ने सुक्कोत नगर को छोड़ा और पनूएल नगर को गया। गिदोन ने जैसे सुक्कोत के लोगों से भोजन माँगा था वैसे ही पनूएल के लोगों से भी भोजन माँगा। किन्तु पनूएल के लोगों ने उसे वही उत्तर दिया जो सुक्कोत के लोगों ने उत्तर दिया था। </span>
<span class='v JG8_9' data-id='JG8_9'><span class='v-num v-9'>9&nbsp;</span>इसलिए गिदोन ने पनूएल के लोगों से कहा, “जब मैं विजय प्राप्त करूँगा तब मैं यहाँ आऊँगा और तुम्हारी इस मीनार को गिरा दूँगा।” </span></div>
<div class='p'>
<span class='v JG8_10' data-id='JG8_10'><span class='v-num v-10'>10&nbsp;</span>जेबह, सल्मुन्ना और उसकी सेनाएं ककर्ोर नगर में थीं। उसकी सेना में पन्द्रह हजार सैनिक थे। पूर्व के लोगों की सारी सेना के केवल ये ही सैनिक बचे थे। उस शक्तिशाली सेना के एक लाख बीस हजार वीर सैनिक पहले ही मारे जा चुके थे। </span>
<span class='v JG8_11' data-id='JG8_11'><span class='v-num v-11'>11&nbsp;</span>गिदोन और उसके सैनिकों ने खानाबदोशों के मार्ग को अपनाया। वह मार्ग नोबह और योग्बहा नगरों के पूर्व में है। गिदोन ककर्ोर नगर में आया और उसने शत्रु पर धावा बोला। शत्रु की सेना को आक्रमण की उम्मीद नहीं थी। </span>
<span class='v JG8_12' data-id='JG8_12'><span class='v-num v-12'>12&nbsp;</span>मिद्यानी लोगों के राजा जेबह और सल्मुन्ना भाग गए। किन्तु गिदोन ने पीछा किया और उन राजाओं को पकड़ लिया। गिदोन और उसके लोगों ने शत्रु सेना को हरा दिया। </span></div>
<div class='p'>
<span class='v JG8_13' data-id='JG8_13'><span class='v-num v-13'>13&nbsp;</span>तब योआश का पुत्र गिदोन युद्ध से लौटा। गिदोन और उसके सैनिक हेरेस दरर्ा नामक दर्रे से होकर लौटे। </span>
<span class='v JG8_14' data-id='JG8_14'><span class='v-num v-14'>14&nbsp;</span>गिदोन ने सुक्कोत के एक युवक को पकड़ा। गिदोन ने युवक से कुछ प्रश्न पूछे। युवक ने कुछ नाम गिदोन के लिए लिखे। युवक ने सुक्कोत के प्रमुखों और अग्रजों के नाम लिखे। उसने सतहत्तर व्यक्तियों के नाम दिये। </span></div>
<div class='p'>
<span class='v JG8_15' data-id='JG8_15'><span class='v-num v-15'>15&nbsp;</span>तब गिदोन सुक्कोत नगर में आया। उसने नगर के लोगों से कहा, “जेबह और सल्मुन्ना यहाँ है। तुमने मेरा मजाक यह कहकर उड़ाया, ‘हम तुम्हारे थके सैनिकों के लिए भोजन क्यों दें। तुमने अभी तक जेबह और सल्मुन्ना को नहीं पकड़ा है।’ ” </span>
<span class='v JG8_16' data-id='JG8_16'><span class='v-num v-16'>16&nbsp;</span>गिदोन ने सुक्कोत नगर के अग्रजों को लिया और उन्हें दण्ड देने के लिए मरुभूमि के काँटों और कंटीली झाड़ियों से पीटा। </span>
<span class='v JG8_17' data-id='JG8_17'><span class='v-num v-17'>17&nbsp;</span>गिदोन ने पनूएल नगर की मीनार को भी गिरा दिया। तब उसने उन लोगों को मार डाला जो उस नगर में रहते थे। </span></div>
<div class='p'>
<span class='v JG8_18' data-id='JG8_18'><span class='v-num v-18'>18&nbsp;</span>अब गिदोन ने जेबह और सल्मुन्ना से कहा, “तुमने ताबोर पर्वत पर कुछ व्यक्तियों को मारा। वे व्यक्ति किस तरह के थे?” </span></div>
<div class='p'>
<span class='v JG8_18' data-id='JG8_18'>जेबह और सल्मुन्ना ने उत्तर दिया, “वे व्यक्ति तुम्हारी तरह थे। उनमें से हर एक राजकुमार के समान था।” </span></div>
<div class='p'>
<span class='v JG8_19' data-id='JG8_19'><span class='v-num v-19'>19&nbsp;</span>गिदोन ने कहा, “वे व्यक्ति मेरे भाई और मेरी माँ के पुत्र थे। यहोवा के जीवन की शपथ, यदि तुम उन्हें नहीं मारते, तो अब मैं भी तुम्हें नहीं मारता।” </span></div>
<div class='p'>
<span class='v JG8_20' data-id='JG8_20'><span class='v-num v-20'>20&nbsp;</span>तब गिदोन येतेर की ओर मुड़ा। येतेर गिदोन का सबसे बड़ा पुत्र था। गिदोन ने उससे कहा, “इन राजाओं को मार डालो।” किन्तु येतेर एक लड़का ही था और डरता था। इसलिए उसने अपनी तलवार नहीं निकाली। </span></div>
<div class='p'>
<span class='v JG8_21' data-id='JG8_21'><span class='v-num v-21'>21&nbsp;</span>तब जेबह और सल्मुन्ना ने गिदोन से कहा, “आगो बढ़ो और स्वयं हमें मारो। तुम पुरुष हो और यह काम करने के लिये पर्याप्त बलवान हो।” इसलिए गिदोन उठा और जेबह तथा सल्मुन्ना को मार डाला। तब गिदोन ने चाँद की तरह बनी सज्जा को उनके ऊँटों की गर्दन से उतार दिया। </span></div>
<div class='s'>गिदोन एपोद बनाता है </div>
<div class='p'>
<span class='v JG8_22' data-id='JG8_22'><span class='v-num v-22'>22&nbsp;</span>इस्राएल के लोगों ने गिदोन से कहा, “तुमने हम लोगों को मिद्यानी लोगों से बचाया। इसलिए हम लोगों पर शासन करो। हम चाहते हैं कि तुम, तुम्हारे पुत्र और तुम्हारे पौत्र हम लोगों पर शासन करें।” </span></div>
<div class='p'>
<span class='v JG8_23' data-id='JG8_23'><span class='v-num v-23'>23&nbsp;</span>किन्तु गिदोन ने इस्राएल के लोगों से कहा, “यहोवा तुम्हारा शासक होगा न तो मैं तुम लोगों के ऊपर शासन करूँगा और न ही मेरा पुत्र तुम्हारे ऊपर शासन करेगा।” </span></div>
<div class='p'>
<span class='v JG8_24' data-id='JG8_24'><span class='v-num v-24'>24&nbsp;</span>इस्राएल के लोगों ने जिन्हें हराया, उनमें कुछ इश्माएली लोग थे। इश्माएली लोग सोने की कान की बालियाँ पहनते थे। इसलिए गिदोन ने इस्राएल के लोगों से कहा, “मैं चाहता हूँ कि तुम मेरे लिये यह काम करो। मैं तुम में से हर एक से यह चाहता हूँ कि तुम लोगों ने युद्ध में जो पाया उसमें से एक—एक कान की बाली हमें दो।” </span></div>
<div class='p'>
<span class='v JG8_25' data-id='JG8_25'><span class='v-num v-25'>25&nbsp;</span>अत: इस्राएल के लोगों ने गिदोन से कहा, “जो तुम चाहते हो उसे हम प्रसन्नता से देंगे।” इसलिए उन्होंने भूमि पर एक अंगरखा बिछाया। हर एक व्यक्ति ने अंगरखे पर एक कान की बाली फेंकी। </span>
<span class='v JG8_26' data-id='JG8_26'><span class='v-num v-26'>26&nbsp;</span>जब वे बालियाँ इकट्ठी करके तौली गई तो वे लगभग तैंतालीस पौंड निकलीं। इस वजन का सम्बन्ध उन चीजों के वजन से नहीं है जिन्हें इस्राएल के लोगों ने गिदोन को अन्य भेंटों के रूप में दिया था। उन्होंने चाँद के आकार और आँसू की बूंद के आकार के आभूषण भी उसे दिये और उन्होंने उसे बैंगनी रंग के चोगे भी दिये। ये वे चीजें थीं, जिन्हें मिद्यानी लोगों के राजाओं ने पहना था। उन्होंने मिद्यानी लोगों के राजाओं के ऊँटों की जंजीरें भी उसे दीं। </span></div>
<div class='p'>
<span class='v JG8_27' data-id='JG8_27'><span class='v-num v-27'>27&nbsp;</span>गिदोन ने सोने का उपयोग एपोद बनाने के लिये किया। उसने एपोद को अपने निवास के उस नगर में रखा जिसे ओप्रा कहा जाता था। इस्राएल के सभी लोग एपोद को पूजते थे। इस प्रकार इस्राएल के लोग यहोवा पर विश्वास करने वाले नहीं थे—वे एपोद की पूजा करते थे। वह एपोद एक जाल बन गया, जिसने गिदोन और उसके परिवार से पाप करवाया। </span></div>
<div class='s'>गिदोन की मृत्यु </div>
<div class='p'>
<span class='v JG8_28' data-id='JG8_28'><span class='v-num v-28'>28&nbsp;</span>इस प्रकार मिद्यानी लोग इस्राएल के शासन में रहने के लिये मजबूर किये गये। मिद्यानी लोगों ने अब आगे कोई कष्ट नहीं दिया। इस प्रकार गिदोन के जीवन काल में चालीस वर्षों तक पूरे देश में शान्ति रही। </span></div>
<div class='p'>
<span class='v JG8_29' data-id='JG8_29'><span class='v-num v-29'>29&nbsp;</span>योआश का पुत्र यरुब्बाल (गिदोन) अपने घर रहने गया। </span>
<span class='v JG8_30' data-id='JG8_30'><span class='v-num v-30'>30&nbsp;</span>गिदोन के अपने सत्तर पुत्र थे। इसके इतने अधिक पुत्र थे क्योंकि उसकी अनेक पत्नियाँ थीं। </span>
<span class='v JG8_31' data-id='JG8_31'><span class='v-num v-31'>31&nbsp;</span>गिदोन की एक रखैल भी थी। जो शकेम नगर में रहती थी। उस रखैल से भी उसे एक पुत्र था। उसने उस पुत्र का नाम अबीमेलेक रखा। </span></div>
<div class='p'>
<span class='v JG8_32' data-id='JG8_32'><span class='v-num v-32'>32&nbsp;</span>इस प्रकार योआश का पुत्र गिदोन पर्याप्त बूढ़ा होने पर मरा। गिदोन उस कब्र में दफनाया गया, जो उसके पिता योआश के अधिकार में थी। वह कब्र ओप्रा नगर में है जहाँ अबीएजेरी लोग रहते हैं। </span>
<span class='v JG8_33' data-id='JG8_33'><span class='v-num v-33'>33&nbsp;</span>ज्योंही गिदोन मरा त्योंही इस्राएल के लोग फिर परमेश्वर के प्रति विश्वास रखने वाले न रहे। वे बाल का अनुसरण करने लगे। उन्होंने बालबरीत को अपना देवता बनाया। </span>
<span class='v JG8_34' data-id='JG8_34'><span class='v-num v-34'>34&nbsp;</span>इस्राएल के लोग यहोवा, अपने परमेश्वर को याद नहीं करते थे, यद्यपि उसने उन्हें उन सभी शत्रुओं से बचाया जो इस्राएल के लोगों के चारों ओर रहते थे। </span>
<span class='v JG8_35' data-id='JG8_35'><span class='v-num v-35'>35&nbsp;</span>इस्राएल के लोगों न यरुब्बाल (गिदोन) के परिवार के प्रति कोई भक्ति नहीं दिखाई, यद्यपि उसने उनके लिए बहुत से अच्छे कार्य किये थे। </span></div></div>
<div class='footnotes'>

<span class='footnote' id='note-247'><span class='key'>* </span><a href='#footnote-247' class='backref'>8:4</a> <span class='text'> <span class="fk">भूखे </span><span class="ft">प्राचीनतम यूनानी अनुवाद के अनुसार हिब्रू पाठ में “पीछा करते” हैं।</span></span></span>
</div>
<div class='footer'><div class='nav'>
<a class='prev' href='JG7.html'></a>
<a class='home' href='index.html'></a>
<a class='next' href='JG9.html'></a>
</div></div>
</body></html>
