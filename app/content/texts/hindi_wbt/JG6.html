<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>पवित्र बाइबल न्यायियों 6</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location akshar_unicode' href='JG.html'> न्यायियों 6 </a>
<a class='prev' href='JG5.html'> &#9664; </a>
<a class='next' href='JG7.html'> &#9654; </a>
</div></div>
<div class='chapter section JG6 hin2010 hin JG akshar_unicode' dir='ltr' data-id='JG6' data-nextid='JG7' data-previd='JG5' lang='hi'> 

<div class='c'>6</div>
<div class='s'>मिद्यानी इस्राएल के लोगों से युद्ध करते हैं </div>
<div class='p'>
<span class='v JG6_1' data-id='JG6_1'><span class='verse1 v-num v-1'>1&nbsp;</span>यहोवा ने फिर देखा कि इस्राएल के लोग पाप कर रहे हैं। इसलिए सात वर्ष तक यहोवा ने मिद्यानी लोगों को इस्राएल को पराजित करने दिया। </span></div>
<div class='p'>
<span class='v JG6_2' data-id='JG6_2'><span class='v-num v-2'>2&nbsp;</span>मिद्यानी लोग बहुत शक्तिशाली थे तथा इस्राएल के लोगों के प्रति बहुत क्रुर थे। इसलिए इस्राएल के लोगों ने पहाड़ों में बहुत से छिपने के स्थान बनाए। उन्होंने अपना भोजन भी गुफाओं और कठिनाई से पता लगाए जा सकने वाले स्थानों में छिपाए। </span>
<span class='v JG6_3' data-id='JG6_3'><span class='v-num v-3'>3&nbsp;</span>उन्होंने यह किया, क्योंकि मिद्यानी और अमालेकी लोग पूर्व से सदा आते थे और उनकी फसलों को नष्ट करते थे। </span>
<span class='v JG6_4' data-id='JG6_4'><span class='v-num v-4'>4&nbsp;</span>वे लोग उस प्रदेश में डेरे डालेते थे और उस फसल को नष्ट करते थे जो इस्राएल के लोग लगाते थे। अज्जा नगर के निकट तक के प्रदेश की इस्राएल के लोगों की फसल को वे लोग नष्ट करते थे। वे लोग इस्राएल के लोगों के खाने के लिये कुछ भी नहीं छोड़ते थे। वे उनके लिए भेड़, या पशु या गधे भी नहीं छोड़ते थे। </span>
<span class='v JG6_5' data-id='JG6_5'><span class='v-num v-5'>5&nbsp;</span>मिद्यानी लोग आए और उन्होने उस प्रदेश में डेरा डाला। वे अपने साथ अपने परिवारों और जानवरों को भी लाए। वे इतने अधिक थे जितने टिड्डियों के दल। उन लोगों और उनके ऊँटों की संख्या इतनी अधिक थी कि उनको गिनना संभव नहीं था। ये सभी लोग उस प्रदेश में आए और उसे रौंद डाला। </span>
<span class='v JG6_6' data-id='JG6_6'><span class='v-num v-6'>6&nbsp;</span>इस्राएल के लोग मिद्यानी लोगों के कारण बहुत गरीब हो गए। इसलिए इस्राएल के लोगों ने यहोवा को सहायता के लिए रो कर पुकारा। </span></div>
<div class='p'>
<span class='v JG6_7' data-id='JG6_7'><span class='v-num v-7'>7&nbsp;</span>मिद्यानियों ने वे सभी बुरे काम किये। इसलिए इस्राएल के लोग यहोवा से सहायता के लिए रो कर चिल्लाये। </span>
<span class='v JG6_8' data-id='JG6_8'><span class='v-num v-8'>8&nbsp;</span>इसलिए यहोवा ने उनके पास एक नबी भेजा। नबी ने इस्राएल के लोगों से कहा, “यहोवा, इस्राएल का परमेश्वर यह कहा है कि, ‘तुम लोग मिस्र देश में दास थे। मैंने तुम लोगों को स्वतन्त्र किया और मैं उस देश से तुम्हें बाहर लाया। </span>
<span class='v JG6_9' data-id='JG6_9'><span class='v-num v-9'>9&nbsp;</span>मैंने मिस्र के शक्तिशाली लोगों से तुम्हारी रक्षा की। तब कनान के लोगों ने तुमको कष्ट दिया। इसलिए मैंने फिर तुम्हारी रक्षा की। मैंने उन लोगों से उनका देश छुड़वाया और मैंने उनका देश तुम्हें दिया।’ </span>
<span class='v JG6_10' data-id='JG6_10'><span class='v-num v-10'>10&nbsp;</span>तब मैंने तुमसे कहा, ‘में यहोवा तुम्हारा परमेश्वर हूँ। तुम लोग एमोरी लोगों के प्रदेश में रहोगे, किन्तु तुम्हें उनके असत्य देवताओं की पूजा नहीं करनी चाहिए।’ परन्तु तुम लोगों ने मेरी आज्ञा का पालन नहीं किया।” </span></div>
<div class='s'>यहोवा का दूत गिदोन के पास आता है </div>
<div class='p'>
<span class='v JG6_11 JG6_12' data-id='JG6_11'><span class='v-num v-11-12'>11-12&nbsp;</span>उस समय, यहोवा का दूत गिदोन नामक व्यक्ति के पास आया। यहोवा का दूत आया और ओप्रा नामक स्थान पर एक बांज के पेड़ के नीचे बैठा। यह बाँज का पेड़ योआश नामक व्यक्ति का था। योआश अबीएजेरी लोगों में से एक था। योआश गिदोन का पिता था। गिदोन कुछ गेहूँ को दाखमधु निकालने के यंत्र में कूट रहा था। यहोवा का दूत गिदोन के पास बैठा। गिदोन मिद्यानी लोगों से अपना गेंहूँ छिपाने का प्रयत्न कर रहा था। यहोवा का दूत गिदोन के सामने प्रकट हुआ और उससे कहा, “यहोवा तुम्हारे साथ है, तुम जैसे शक्तिशाली सैनिकों के साथ है।” </span></div>
<div class='p'>
<span class='v JG6_13' data-id='JG6_13'><span class='v-num v-13'>13&nbsp;</span>तब गिदोन ने कहा, “महोदय, मैं शपथ खाकर कहता हूँ कि यदि यहोवा हमारे साथ है तो हम लोगों को इतने कष्ट क्यों हैं? हम लोगों ने सुना है कि उसने हमारे पूर्वजों के लिए अद्भूत कार्य किये थे। हमारे पूर्वजों ने हम लोगों से कहा कि यहोवा हम लोगों को मिस्र से बाहर लाया। किन्तु अब यहोवा ने हम लोगों को छोड़ दिया है। यहोवा ने मिद्यानी लोगों को हम लोगों को हराने दिया।” </span></div>
<div class='p'>
<span class='v JG6_14' data-id='JG6_14'><span class='v-num v-14'>14&nbsp;</span>यहोवा गिदोन की ओर मुड़ा और उससे बोला, “अपनी शक्ति का प्रयोग करो। जाओ और मिद्यानी लोगों से इस्राएल के लोगों की रक्षा करो। क्या तुम यह नहीं समझते कि वह मैं यहोवा हूँ, जो तुम्हें भेज रहा हूँ?” </span></div>
<div class='p'>
<span class='v JG6_15' data-id='JG6_15'><span class='v-num v-15'>15&nbsp;</span>किन्तु गिदोन ने उत्तर दिया और कहा, “महोदय, क्षमा करें, मैं इस्राएल की रक्षा कैसे कर सकता हूँ? मेरा परिवार मनश्शे के परिवार समूह में सबसे कमजोर है और मैं अपने परिवार में सबसे छोटा हूँ।” </span></div>
<div class='p'>
<span class='v JG6_16' data-id='JG6_16'><span class='v-num v-16'>16&nbsp;</span>यहोवा ने गिदोन को उत्तर दिया और कहा, “मैं निश्चय ही मिद्यानी लोगों को हराने में सहायता करने के लिये तुम्हारे साथ रहूँगा। यह ऐसा मालूम होगा कि तुम एक व्यक्ति के विरद्ध लड़ रहे हो।” </span></div>
<div class='p'>
<span class='v JG6_17' data-id='JG6_17'><span class='v-num v-17'>17&nbsp;</span>तब गिदोन ने यहोवा से कहा, “यदि तू मुझ से प्रसन्न है तो तू प्रमाण दे कि तू सचमुच यहोवा है। </span>
<span class='v JG6_18' data-id='JG6_18'><span class='v-num v-18'>18&nbsp;</span>कृपा करके तू यहाँ रूक। जब तक मैं लौट न आऊँ तब तक तू न जा। मुझें मेरी भेंट लाने दे और उसे तेरे सामने रखने दे।” </span></div>
<div class='p'>
<span class='v JG6_18' data-id='JG6_18'>अत: यहोवा ने कहा, “मैं तब तक प्रतीक्षा करूँगा जब तक तुम लौटते नहीं।” </span></div>
<div class='p'>
<span class='v JG6_19' data-id='JG6_19'><span class='v-num v-19'>19&nbsp;</span>इसलिए गिदोन गया और उसने एक जवान बकरा खौलते पानी में पकाया। गिदोन ने लगभग एक एपा आटा भी लिया और अखमीरी रोटीयाँ बनाई। तब गिदोन ने माँस को एक टोकरे में तथा पके माँस के शोरबे को एक बर्तन में लिया। गिदोन ने माँस, पके माँस के शोरबा और अखमीरी रोटियों को निकाला। गिदोन ने वह भोजन बाँज के पेड़ के नीचे यहोवा को दिया। </span></div>
<div class='p'>
<span class='v JG6_20' data-id='JG6_20'><span class='v-num v-20'>20&nbsp;</span>परमेश्वर के दूत ने गिदोन से कहा, “माँस और अखमीरी रोटीयों को वहाँ चट्टान पर रखो। तब शोरबे को गिराओ।” गिदोन ने वैसा ही किया जैसा करने को कहा गया था। </span></div>
<div class='p'>
<span class='v JG6_21' data-id='JG6_21'><span class='v-num v-21'>21&nbsp;</span>यहोवा के दूत ने अपने हाथ में एक छड़ी ले रखी थी। यहोवा के दूत ने माँस और रोटियों को छड़ी के सिरे से छुआ। तब चट्टान से आग जल उठी। गोश्त और रोटियाँ पूरी तरह जल गई। तब यहोवा का दूत अर्न्तध्यान हो गया। </span></div>
<div class='p'>
<span class='v JG6_22' data-id='JG6_22'><span class='v-num v-22'>22&nbsp;</span>तब गिदोन ने समझा कि वह यहोवा के दूत से बातें कर रहा था। इसलिए गिदोन चिल्ला उठा, “सर्वशक्तिमान यहोवा महान है। मैंने यहोवा के दूत को आमने सामने देखा है।” </span></div>
<div class='p'>
<span class='v JG6_23' data-id='JG6_23'><span class='v-num v-23'>23&nbsp;</span>किन्तु यहोवा ने गिदोन से कहा, “शान्त रहो।” डरो नहीं। तुम मरोगे नहीं।<span class='note' id='footnote-243'><a href='#note-243' class='key'>*</a></span> </span></div>
<div class='p'>
<span class='v JG6_24' data-id='JG6_24'><span class='v-num v-24'>24&nbsp;</span>इसलिए गिदोन ने यहोवा की उपासना के लिए उस स्थान पर एक वेदी बनाई। गिदोन ने उस वेदी का नाम “यहोवा शान्ति है” रखा। वह वेदी अब तक ओप्रा मे खड़ी है। ओप्रा वहीं है जहाँ एजेरी लोग रहते हैं। </span></div>
<div class='s'>गिदोन बाल की वेदी को गिरा डालता है </div>
<div class='p'>
<span class='v JG6_25' data-id='JG6_25'><span class='v-num v-25'>25&nbsp;</span>उसी रात यहोवा ने गिदोन से बाते कीं। यहोवा ने गिदोन से कहा, “अपने पिता के उस प्रौढ़ बैल को लो जो सात वर्ष का है। तुम्हारे पिता की असत्य देवता बाल की एक वेदी है। उस वेदी की बगल में एक लकड़ी का खम्भा भी है। खम्भा असत्य देवी अशेरा के सम्मान के लिए बनाया गया था। बैल का उपयोग बाल की वेदी को गिराने के लिए करो तथा अशेरा के खम्भे को काट दो। </span>
<span class='v JG6_26' data-id='JG6_26'><span class='v-num v-26'>26&nbsp;</span>तब यहोवा, अपने परमेश्वर के लिए उचित प्रकार की वेदी बनाओ। इस ऊँचे स्थान पर वह वेदी बनाओ। तब प्रौढ़ बैल को मारो और इस वेदी पर उसे जलाओ। अशेरा के खम्भे की लकड़ी का उपयोग अपनी भेंट को जलाने के लिए करो।” </span></div>
<div class='p'>
<span class='v JG6_27' data-id='JG6_27'><span class='v-num v-27'>27&nbsp;</span>इसलिए गिदोन ने अपने दस नौकरों को लिया और वही किया जो यहोवा ने करने को कहा था। किन्तु गिदोन डर रहा था कि उसका परिवार और उस नगर के लोग देख सकते हैं कि वह क्या कर रहा है। गिदोन ने वही किया जो यहोवा ने उसे करने को कहा किन्तु उसने यह रात में किया, दिन में नहीं। </span></div>
<div class='p'>
<span class='v JG6_28' data-id='JG6_28'><span class='v-num v-28'>28&nbsp;</span>अगली सुबह नगर के लोग सोकर उठे और उन्होंने देखा कि बाल की वेदी नष्ट कर दी गई है। उन्होंने यह भी देखा कि अशेरा का खम्भा काट डाला गया है। अशेरा का खम्भा बाल की वेदी के ठीक पीछे गिरा पड़ा था। उन लोगों ने उस वेदी को भी देखा जिसे गिदोन ने बनाया था और उन्होंने उस वेदी पर बलि दिये गए बैल को भी देखा। </span></div>
<div class='p'>
<span class='v JG6_29' data-id='JG6_29'><span class='v-num v-29'>29&nbsp;</span>नगर के लोगों ने एक दूसरे को देखा और कहा, “हमारी वेदी को किसने गिराया? हमारे अशेरा के खम्भे किसने काटे? इस नयी वेदी पर किसने इस बैल की बलि दी?” उन्होंने कई प्रश्न किये और यह पता लगाना चाहा कि वे काम किसने किये। </span></div>
<div class='p'>
<span class='v JG6_29' data-id='JG6_29'>किसी ने कहा, “योआश के पुत्र गिदोन ने यह काम किया।” </span></div>
<div class='p'>
<span class='v JG6_30' data-id='JG6_30'><span class='v-num v-30'>30&nbsp;</span>इसलिए नगर के लोग योआश के पास आए। उन्होंने योआश से कहा, “तुम्हें अपने पुत्र को बाहर लाना चाहिए। उसने बाल की वेदी को गिराया है और उसने उस अशेरा के खम्भे को काटा है जो उस वेदी की बगल में था। इसलिए तुम्हारे पुत्र को मार जाना चाहिए।” </span></div>
<div class='p'>
<span class='v JG6_31' data-id='JG6_31'><span class='v-num v-31'>31&nbsp;</span>तब योआश ने उस भीड़ से कहा जो उसके चारों ओर खड़ी थी। योआश ने कहा, “क्या तुम बाल का पक्ष लेने जा रहे हो? क्या तुम बाल की रक्षा करने जा रहे हो? यदि कोई बाल का पक्ष लेता है तो उसे सवेरे मार दिए जाने दो। यदि बाल सचमुच देवता है तो उसे अपनी रक्षा स्वयं करने दो, यदि कोई उस वेदी को गिराता है।” </span>
<span class='v JG6_32' data-id='JG6_32'><span class='v-num v-32'>32&nbsp;</span>योआश ने कहा, “यदि गिदोन ने बाल की वेदी को गिराया तो बाल को उससे संघर्ष करने दो।” अत: उस दिन योआश ने गिदोन को एक नया नाम दिया। उसने उसे यरूब्बाल कहा। </span></div>
<div class='s'>गिदोन मिद्यान के लोगों को हरता है </div>
<div class='p'>
<span class='v JG6_33' data-id='JG6_33'><span class='v-num v-33'>33&nbsp;</span>मिद्यानी, अमालेकी एवं पूर्व के अन्य सभी लोग इस्राएल के लोगों के विरुद्ध युद्ध करने के लिए एक साथ मिले। वे लोग यरदन नदी के पार गए और उन्होंने यिज्रेल की घाटी<span class='note' id='footnote-244'><a href='#note-244' class='key'>†</a></span> में डेरा डाला। </span>
<span class='v JG6_34' data-id='JG6_34'><span class='v-num v-34'>34&nbsp;</span>किन्तु गिदोन पर यहोवा की आत्मा उतरी और उसे बड़ी शक्ति प्रदान की। गिदोन ने अबीएजेरी लोगों को अपने साथ चलने के लिए तुरही बजाई। </span>
<span class='v JG6_35' data-id='JG6_35'><span class='v-num v-35'>35&nbsp;</span>गिदोन ने मनश्शे परिवार समूह के सभी लोगों के पास दूत भेजे। उन दूतों ने मनश्शे के लोगों से अपने हथियार निकालने और युद्ध के लिए तैयार होने को कहा गिदोन ने आशेर, जबूलून और नप्ताली के परिवार समूहों को भी दूत भेजे। इसलिए वे परिवार समूह भी गिदोन से और उसके आदमियों से मिलने गए। </span></div>
<div class='p'>
<span class='v JG6_36' data-id='JG6_36'><span class='v-num v-36'>36&nbsp;</span>तब गिदोन ने यहोवा से कहा, “तूने मुझसे कहा कि तू इस्राएल के लोगों की रक्षा करने में मेरी सहायता करेगा। मुझे प्रमाण दे। </span>
<span class='v JG6_37' data-id='JG6_37'><span class='v-num v-37'>37&nbsp;</span>मैं खलिहान<span class='note' id='footnote-245'><a href='#note-245' class='key'>‡</a></span> के फर्श पर एक भेड़ का ऊन रखता हूँ। यदि भेड़ के ऊन पर ओस की बूँदें होंगी, जबकी सारी भूमि सूखी है, तब मैं समझूँगा कि तू अपने कहने के अनुसार मेरा उपयोग इस्राएल की रक्षा करने में करेगा।” </span></div>
<div class='p'>
<span class='v JG6_38' data-id='JG6_38'><span class='v-num v-38'>38&nbsp;</span>और यह ठीक वैसा ही हुआ। गिदोन अगली सुबह उठा और भेड़ के ऊन को निचोड़ा । वह भेड़ के ऊन से प्याला भर पानी निचोड़ सका। </span></div>
<div class='p'>
<span class='v JG6_39' data-id='JG6_39'><span class='v-num v-39'>39&nbsp;</span>तब गीदोन ने परमेश्वर से कहा, “मुझ पर क्रोधित न हो। मुझे केवल एक और प्रश्न करने दे। मुझे भेड़ के ऊन से एक बार और परीक्षण करने दे। इस समय भेड़ के ऊन को उस दशा में सूखा रहने दे जब इसके चारों ओर की भूमि ओस से भीगी हो।” </span></div>
<div class='p'>
<span class='v JG6_40' data-id='JG6_40'><span class='v-num v-40'>40&nbsp;</span>उस रात परमेश्वर ने वही किया। केवल भेड़ की ऊन ही सूखी थी, किन्तु चारों ओर की भूमि ओस से भीगी थी। </span></div></div>
<div class='footnotes'>

<span class='footnote' id='note-243'><span class='key'>* </span><a href='#footnote-243' class='backref'>6:23</a> <span class='text'> <span class="fk">तुम मरोगे नहीं </span><span class="ft">गिदोन ने सोचा कि वह मर जाएगा क्योंकि उसने यहोवा को प्रत्यक्ष देखा है।</span></span></span>
<span class='footnote' id='note-244'><span class='key'>† </span><a href='#footnote-244' class='backref'>6:33</a> <span class='text'> <span class="fk">यिज्रेल की घाटी </span><span class="ft">इस्साकर के परिवार समूह के क्षेत्र में यह घाटी स्थित थी। यह चौड़ी और उपजाऊ घाटी है। <span class='bibleref' data-id='JG5_19'>न्यायियों 5:19</span> में कथित मेगिद्दों और तानक नगरों सहित इसमें कई महत्वपूर्ण नगर थे।</span></span></span>
<span class='footnote' id='note-245'><span class='key'>‡ </span><a href='#footnote-245' class='backref'>6:37</a> <span class='text'> <span class="fk">खलिहान </span><span class="ft">वह स्थान जहाँ लोग गेहूँ को उसके डंठल के अन्य भागों से अलग करने के लिये पीटते हैं।</span></span></span>
</div>
<div class='footer'><div class='nav'>
<a class='prev' href='JG5.html'>&#9664;</a>
<a class='home' href='index.html'>&#9776;</a>
<a class='next' href='JG7.html'>&#9654;</a>
</div></div>
</body></html>
