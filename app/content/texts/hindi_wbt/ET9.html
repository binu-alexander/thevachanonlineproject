<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>पवित्र बाइबल एस्तेर 9</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location akshar_unicode' href='ET.html'> एस्तेर 9 </a>
<a class='prev' href='ET8.html'> &#9664; </a>
<a class='next' href='ET10.html'> &#9654; </a>
</div></div>
<div class='chapter section ET9 hin2010 hin ET akshar_unicode' dir='ltr' data-id='ET9' data-nextid='ET10' data-previd='ET8' lang='hi'> 

<div class='c'>9</div>
<div class='s'>यहूदियों की विजय </div>
<div class='p'>
<span class='v ET9_1' data-id='ET9_1'><span class='verse1 v-num v-1'>1&nbsp;</span>लोगों को (अदार) नाम के बारहवें महीने की तेरह तारीख को राजा की आज्ञा को पूरा करना था। यह वही दिन था जिस दिन यहूदियों के विरोधियों को उन्हें पराजित करने की आशा थी। किन्तु अब तो स्थिति बदल चुकी थी। अब तो यहूदी अपने उन शत्रुओं से अधिक प्रबल थे जो उन्हें घृणा किया करते थे। </span>
<span class='v ET9_2' data-id='ET9_2'><span class='v-num v-2'>2&nbsp;</span>महाराजा क्षयर्ष के सभी प्रांतों के नगरों में यहूदी परस्पर एकत्र हुए। यहूदी आपस में इसलिए एकजुट हो गये कि जो लोग उन्हें नष्ट करना चाहते हैं, उन पर आक्रमण करने के लिये वे पर्याप्त सशस्त्र हो जायें। इस प्रकार उनके विरोध में कोई भी अधिक शक्तिशाली नहीं रहा। लोग यहूदियों से डरने लगे। </span>
<span class='v ET9_3' data-id='ET9_3'><span class='v-num v-3'>3&nbsp;</span>प्रांतों के सभी हाकिम, मुखिया, राज्यपाल और राजा के प्रबन्ध अधिकारी यहूदियों की सहायता करने लगे। वे सभी अधिकारी यहूदियों की सहायता इसलिए किया करते थे कि वे मोर्दकै से डरते थे। </span>
<span class='v ET9_4' data-id='ET9_4'><span class='v-num v-4'>4&nbsp;</span>राजा के महल में मोर्दकै एक अति महत्वपूर्ण व्यक्ति बन गया। सभी प्रांतों में हर कोई उसका नाम जानता था और जानता था कि वह कितना महत्वपूर्ण है। सो मोर्दकै अधिक शक्तिशाली होता चला गया। </span></div>
<div class='p'>
<span class='v ET9_5' data-id='ET9_5'><span class='v-num v-5'>5&nbsp;</span>यहूदियों ने अपने सभी शत्रुओं को पराजित कर दिया। अपने शत्रुओं को मारने और नष्ट करने के लिए वे तलवारों का प्रयोग किया करते थे। जो लोग यहूदियों से घृणा करते थे, उनके साथ यहूदी जैसा चाहते, वैसा व्यवहार करते। </span>
<span class='v ET9_6' data-id='ET9_6'><span class='v-num v-6'>6&nbsp;</span>शूशन की राजधानी नगरी में यहूदियों ने पाँच सौ लोगों को मार कर नष्ट कर दिया। </span>
<span class='v ET9_7' data-id='ET9_7'><span class='v-num v-7'>7&nbsp;</span>यहूदियों ने जिन लोगों की हत्या की थी उनमें ये लोग भी शामिल थे: पर्शन्दाता, दल्पोन, अस्पाता, </span>
<span class='v ET9_8' data-id='ET9_8'><span class='v-num v-8'>8&nbsp;</span>पोराता, अदल्या, अरीदाता, </span>
<span class='v ET9_9' data-id='ET9_9'><span class='v-num v-9'>9&nbsp;</span>पर्मशता, अरीसै, अरीदै और वैजाता। </span>
<span class='v ET9_10' data-id='ET9_10'><span class='v-num v-10'>10&nbsp;</span>ये दस लोग हामान के पुत्र थे। हम्मदाता का पुत्र हामान यहूदियों का बैरी था। यहूदियों ने उन सभी पुरुषों को मार तो दिया किन्तु उन्होंने उनकी सम्पत्ति नहीं ली। </span></div>
<div class='p'>
<span class='v ET9_11' data-id='ET9_11'><span class='v-num v-11'>11&nbsp;</span>जब राजा ने शूशन की राजधानी नगरी में मारे गये पाँच सौ व्यक्तियों के बारे में सुना तो </span>
<span class='v ET9_12' data-id='ET9_12'><span class='v-num v-12'>12&nbsp;</span>उसने महारानी एस्तेर से कहा, “शूशन नगर में यहूदियों ने पाँच सौ व्यक्तियों को मार डाला है तथा उन्होंने शूशन में हामान के दस पुत्रों की भी हत्या कर दी है। कौन जाने राजा के अन्य प्रांतों में क्या हो रहा है? अब मुझे बताओ तुम और क्या कराना चाहती हो? जो कहो मैं उसे पूरा कर दूँगा।” </span></div>
<div class='p'>
<span class='v ET9_13' data-id='ET9_13'><span class='v-num v-13'>13&nbsp;</span>एस्तेर ने कहा, “यदि ऐसा करने के लिये महाराज प्रसन्न हैं तो यहूदियों को यह करने की अनुमति दी जाये: शूशन में कल भी यहूदियों को राजा की आज्ञा पूरी करने दी जाये, और हामान के दसों पुत्रों को फाँसी के खम्भे पर लटका दिया जाये।” </span></div>
<div class='p'>
<span class='v ET9_14' data-id='ET9_14'><span class='v-num v-14'>14&nbsp;</span>सो राजा ने यह आदेश दे दिया कि शूशन में कल भी राजा का यह आदेश लागू रहे और उन्होंने हामान के दसों पुत्रों को फाँसी पर लटका दिया। </span>
<span class='v ET9_15' data-id='ET9_15'><span class='v-num v-15'>15&nbsp;</span>आदार महीने की चौदहवीं तारीख को शूशन में यहूदी एकत्रित हुए। फिर उन्होंने वहाँ तीन सौ पुरुषों को मौत के घाट उतार दिया किन्तु उन्होंने उन तीन सौ लोगों की सम्पत्ति को नहीं लिया। </span></div>
<div class='p'>
<span class='v ET9_16' data-id='ET9_16'><span class='v-num v-16'>16&nbsp;</span>उसी अक्सर पर राजा के अन्य प्रांतों में रहने वाले यहूदी भी परस्पर एकत्र हुए। वे इसलिए एकत्र हुए कि अपना बचाव करने के लिये वे पर्याप्त बलशाली हो जायें और इस तरह उन्होंने अपने शत्रुओं से छुटकारा पा लिया। यहूदियों ने अपने पचहत्तर हजार शत्रुओं को मौत के घाट उतार दिया। किन्तु उन्होंने जिन शत्रुओं की हत्या की थी, उनकी किसी भी वस्तु को ग्रहण नहीं किया। </span>
<span class='v ET9_17' data-id='ET9_17'><span class='v-num v-17'>17&nbsp;</span>यह अदार नाम के महीने की तेरहवीं तारीख को हुआ और फिर चौतहवीं तारीख को यहूदियों ने विश्राम किया। यहूदियों ने उस दिन को एक खुशी भरे छुट्टी के दिन के रूप में बना दिया। </span></div>
<div class='s'>पूरीम का त्यौहार </div>
<div class='p'>
<span class='v ET9_18' data-id='ET9_18'><span class='v-num v-18'>18&nbsp;</span>आदार महीने की तेरहवीं तारीख को शूशन में यहूदी परस्पर एकत्र हुए। फिर पन्द्रहवीं तारीख को उन्होंने विश्राम किया। उन्होंने पन्द्रहवीं तारीख को फिर एक खुशी भरी छुट्टी का दिन बना दिया। </span>
<span class='v ET9_19' data-id='ET9_19'><span class='v-num v-19'>19&nbsp;</span>इसी कारण उस ग्राम्य प्रदेश के छोटे छोटे गाँवों में रहने वाले यहूदियों ने चौदहवीं तारीख को खुशियों भरी छुट्टी के रूप में रखा। उस दिन उन्होंने आपस में एक दूसरे को भोज दिये। </span></div>
<div class='p'>
<span class='v ET9_20' data-id='ET9_20'><span class='v-num v-20'>20&nbsp;</span>जो कुछ घटा था, उसकी हर बात को मोर्दकै ने लिख लिया और फिर उसे महाराजा क्षयर्ष के सभी प्रांतों में बसे यहूदियों को एक पत्र के रूप में भेज दिया। दूर पास सब कहीं उसने पत्र भेजें। </span>
<span class='v ET9_21' data-id='ET9_21'><span class='v-num v-21'>21&nbsp;</span>मोर्दकै ने यहूदियों को यह बताने के लिए ऐसा किया कि वे हर साल अदार महीने की चौदहवीं और पन्द्रहवीं तारीख को पूरीम का उत्सव मनाया करें। </span>
<span class='v ET9_22' data-id='ET9_22'><span class='v-num v-22'>22&nbsp;</span>यहूदियों को इन दिनों को पर्व के रूप में इसलिए मनाना था कि उन्हीं दिनों यहूदियों ने अपने शत्रुओं से छुटकारा पाया था। उन्हें उस महीने को इसलिए भी मनाना था कि यही वह महीना था जब उनका दु:ख उनके आनन्द में बदल गया था। वही यह महीना था जब उनका रोना—धोना एक उत्सव के दिन के रूप में बदल गया था। मोर्दकै ने सभी यहूदियों को पत्र लिखा। उसने उन लोगों से कहा कि वे उन दिनों को उत्सव के रूप में मनाएँ। यह समय एक ऐसा समय हो जब लोग आपस में एक दूसरे को उत्तम भोजन अर्पित करें तथा गरीब लोगों को उपहार दें। </span></div>
<div class='p'>
<span class='v ET9_23' data-id='ET9_23'><span class='v-num v-23'>23&nbsp;</span>इस प्रकार मोर्दकै ने यहूदियों को जो लिखा था, वे उसे मानने को तैयार हो गये। वे इस बात पर सहमत हो गये कि उन्होंने जिस उत्सव का आरम्भ किया है, वे उसे मनाते रहेंगे। </span></div>
<div class='p'>
<span class='v ET9_24' data-id='ET9_24'><span class='v-num v-24'>24&nbsp;</span>हम्मदाता अगागी का पुत्र हामान यहूदियों का शत्रु था। उसने यहूदियों के विनाश के लिए एक षड़यन्त्र रचा था। हामान ने यहूदियों को नष्ट और बर्बाद कर डालने के लिए कोई एक दिन निश्चित करने के वास्ते पासा भी फेंका था। उन दिनों इस पासे को “पुर” कहा जाता था। इसीलिए इस उत्सव का नाम “पूरीम” रखा गया। </span>
<span class='v ET9_25' data-id='ET9_25'><span class='v-num v-25'>25&nbsp;</span>किन्तु एस्तेर राजा के पास गयी और उसने उससे बातचीत की। इसीलिये राजा ने नये आदेश जारी कर दिये। यहूदियों के विरुद्ध हामान ने जो षड़यन्त्र रचा था, उसे रोकने के लिये राजा ने अपने आदेश पत्र जारी किये। राजा ने उन ही बुरी बातों को हामान और उसके परिवार का साथ घटा दिया। उन आदेशों में कहा गया था कि हामान और उसके पुत्रों को फाँसी पर लटका दिया जाये। </span></div>
<div class='p'>
<span class='v ET9_26 ET9_27' data-id='ET9_26'><span class='v-num v-26-27'>26-27&nbsp;</span>इसलिये ये दिन कहलाये। “पूरीम” नाम “पूर” शब्द से बना है (जिसका अर्थ है लाटरी) और इसलिए यहूदियों ने हर वर्ष इन दो दिनों को उत्सव के रूप में मनाने की शुरुआत करने का निश्चय किया। उन्होंने यह इसलिए किया ताकि अपने साथ होते हुए जो बातें उन्होंने देखी थी, उन्हें याद रखने में उनको मदद मिले। यहूदियों और उन दूसरे सभी लोगों को, जो यहूदियों में आ मिले थे, हर साल इन दो दिनों को ठीक उसी रीति और उसी समय मनाना था जिसका निर्देश मोर्दकै ने अपने आदेशपत्र में किया था। </span>
<span class='v ET9_28' data-id='ET9_28'><span class='v-num v-28'>28&nbsp;</span>ये दो दिन हर पीढ़ी को और हर परिवार को याद रखने चाहिए और मनाये जाना चाहिए। इन्हें हर प्रांत और हर नगर में निश्चयपूर्वक मनाया जाना चाहिए। यहूदियों को इन्हें मनाना कभी नहीं छोड़ना चाहिए। यहूदियों के वंशजों को चाहिए कि वे पूरीम के इन दो दिनों को मनाना सदा याद रखें। </span></div>
<div class='p'>
<span class='v ET9_29' data-id='ET9_29'><span class='v-num v-29'>29&nbsp;</span>पूरीम के बारे में सुनिश्चित करने के लिये महारानी एस्तेर और यहूदी मोर्दकै ने यह दूसरा पत्र लिखा। एस्तेर अबीहैल की पुत्री थी। वह पत्र सच्चा था, इसे प्रमाणित करने के लिये उन्होंने इसे राजा के सम्पूर्ण अधिकार के साथ लिखा। </span>
<span class='v ET9_30' data-id='ET9_30'><span class='v-num v-30'>30&nbsp;</span>सो महाराजा क्षयर्ष के राज्य के एक सौ सत्ताईस प्रांतों में सभी यहूदियों के पास मोर्दकै ने पत्र भिजवाये। मोर्दकै ने शांति और सत्य का एक सन्देश लिखा। </span>
<span class='v ET9_31' data-id='ET9_31'><span class='v-num v-31'>31&nbsp;</span>मोर्दकै ने पूरीम के उत्सव को शुरु करने के बारे में लिखा। इन दिनों को उनके निश्चित समय पर ही मनाया जाना था। यहूदी मोर्दकै और महारानी एस्तेर ने इन दो दिन के उत्सव को अपने लिये और अपनी संतानों के लिए निर्धारित किया। उन्होंने ये दो दिन निश्चित किये ताकि यहूदी उपवास और विलाप करें। </span>
<span class='v ET9_32' data-id='ET9_32'><span class='v-num v-32'>32&nbsp;</span>एस्तेर के पत्र ने पूरीम के विषय में इन नियमों की स्थापना की और पूरीम के इन नियमों को पुस्तकों में लिख दिया गया। </span></div></div>
<div class='footnotes'>

</div>
<div class='footer'><div class='nav'>
<a class='prev' href='ET8.html'>&#9664;</a>
<a class='home' href='index.html'>&#9776;</a>
<a class='next' href='ET10.html'>&#9654;</a>
</div></div>
</body></html>
