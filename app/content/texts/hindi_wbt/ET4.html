<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>पवित्र बाइबल एस्तेर 4</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location akshar_unicode' href='ET.html'> एस्तेर 4 </a>
<a class='prev' href='ET3.html'> &#9664; </a>
<a class='next' href='ET5.html'> &#9654; </a>
</div></div>
<div class='chapter section ET4 hin2010 hin ET akshar_unicode' dir='ltr' data-id='ET4' data-nextid='ET5' data-previd='ET3' lang='hi'> 

<div class='c'>4</div>
<div class='s'>सहायता के लिये एस्तेर से मोर्दकै की विनती </div>
<div class='p'>
<span class='v ET4_1' data-id='ET4_1'><span class='verse1 v-num v-1'>1&nbsp;</span>मोर्दकै ने, जो कुछ हो रहा था, उसके बारे में सब कुछ सुना। जब उसने यहूदियों के विरुद्ध राजा की आज्ञा सुनी तो अपने कपड़े फाड़ लिये। उसने शोक वस्त्र धारण कर लिये और अपने सिर पर राख डाल ली। वह ऊँचे स्वर में विलाप करते हुए नगर में निकल पड़ा। </span>
<span class='v ET4_2' data-id='ET4_2'><span class='v-num v-2'>2&nbsp;</span>किन्तु मोर्दकै बस राजा के द्वार तक ही जा सका क्योंकि शोक वस्त्रों को पहन कर द्वार के भीतर जाने की आज्ञा किसी को भी नहीं थी। </span>
<span class='v ET4_3' data-id='ET4_3'><span class='v-num v-3'>3&nbsp;</span>हर किसी प्रांत में जहाँ कहीं भी राजा का यह आदेश पहुँचा, यहूदियों में रोना—धोना और शोक फैल गया। उन्होंने खाना छोड़ दिया और वे ऊँचे स्वर में विलाप करने लगे। बहुत से यहूदी शोक वस्त्रों को धारण किये हुए और अपने सिरों पर राख डाले हुए धरती पर पड़े थे। </span></div>
<div class='p'>
<span class='v ET4_4' data-id='ET4_4'><span class='v-num v-4'>4&nbsp;</span>एस्तेर की दासियों और खोजों ने एस्तेर के पास जाकर उसे मोर्दकै के बारे में बताया। इससे महारानी एस्तेर बहुत दु:खी और व्याकुल हो उठी। उसने मोर्दकै के पास शोक वस्त्रों के बजाय दूसरे कपड़े पहनने को भेजे। किन्तु उसने वे वस्त्र स्वीकार नहीं किये। </span>
<span class='v ET4_5' data-id='ET4_5'><span class='v-num v-5'>5&nbsp;</span>इसके बाद एस्तेर ने हताक को अपने पास बुलाया। हताक एक ऐसा खोजा था जिसे राजा ने उसकी सेवा के लिये नियुक्त किया था। एस्तेर ने उसे यह पता लगाने का आदेश दिया कि मोर्दकै को क्या व्याकुल बनाये हुए है और क्यों </span>
<span class='v ET4_6' data-id='ET4_6'><span class='v-num v-6'>6&nbsp;</span>सो हताक नगर के उस खुले मैदान में गया जहाँ राजद्वार के आगे मोर्दकै मौजूद था। </span>
<span class='v ET4_7' data-id='ET4_7'><span class='v-num v-7'>7&nbsp;</span>वहाँ मोर्दकै ने हताक से, जो कुछ हुआ था, सब कह डाला। उसने हताक को यह भी बताया कि हामान ने यहूदियों की हत्या के लिये राजा के कोष में कितना धन जमा कराने का वादा किया है। </span>
<span class='v ET4_8' data-id='ET4_8'><span class='v-num v-8'>8&nbsp;</span>मोर्दकै ने हताक को यहूदियों की हत्या के लिये राजा के आदेश पत्र की एक प्रति भी दी। वह आदेश पत्र शूशन नगर में हर कहीं भेजा गया था। मोर्दकै यह चाहता था कि वह उस पत्र को एस्तेर को दिखा दे और हर बात उसे पूरी तरह बता दे और उसने उससे यह भी कहा कि वह एस्तेर को राजा के पास जाकर मोर्दकै और उसके अपने लोगों के लिये दया की याचना करने को प्रेरित करे। </span></div>
<div class='p'>
<span class='v ET4_9' data-id='ET4_9'><span class='v-num v-9'>9&nbsp;</span>हताक एस्तेर के पास लौट आया और उसने एस्तेर से मोर्दकै ने जो कुछ कहने को कहा था, सब बता दिया। </span></div>
<div class='p'>
<span class='v ET4_10' data-id='ET4_10'><span class='v-num v-10'>10&nbsp;</span>फिर एस्तेर ने मोर्दकै को हताक से यह कह ला भेजा: </span>
<span class='v ET4_11' data-id='ET4_11'><span class='v-num v-11'>11&nbsp;</span>“मोर्दकै, राजा के सभी मुखिया और राजा के प्रांतों के सभी लोग यह जानते हैं कि किसी भी पुरुष अथवा स्त्री के लिए राजा का बस यही एक नियम है कि राजा के पास बिना बुलाये जो भी जाता है, उसे प्राणदण्ड दिया जाता है। इस नियम का पालन बस एक ही स्थिति में उस समय नहीं किया जाता था जब राजा अपने सोने के राजदण्ड को उस व्यक्ति की ओर बढ़ा देता था। यदि राजा ऐसा कर देता तो उस व्यक्ति के प्राण बच जाते थे किन्तु मुझे तीस दिन हो गये हैं और राजा से मिलने के लिये मुझे नहीं बुलाया गया है।” </span></div>
<div class='p'>
<span class='v ET4_12 ET4_13' data-id='ET4_12'><span class='v-num v-12-13'>12-13&nbsp;</span>इसके बाद एस्तेर का सन्देश मोर्दकै के पास पहुँचा दिया गया। उस सन्देश को पा कर मोर्दकै ने उसे वापस उत्तर भेजा: “एस्तेर, ऐसा मत सोच कि तू बस राजा के महल में रहती है इसीलिए बच निकलने वाली एकमात्र यहूदी होगी। </span>
<span class='v ET4_14' data-id='ET4_14'><span class='v-num v-14'>14&nbsp;</span>यदि अभी तू चुप रहती है तो यहूदियों के लिये सहायता और मुक्ति तो कहीं और से आ ही जायेगी किन्तु तू और तेरे पिता का परिवार सभी मार डाले जायेंगे और कौन जानता है कि तू किसी ऐसे ही समय के लिये महारानी बनाई गयी हो, जैसा समय यह है।” </span></div>
<div class='p'>
<span class='v ET4_15 ET4_16' data-id='ET4_15'><span class='v-num v-15-16'>15-16&nbsp;</span>इस पर एस्तेर ने मोर्दकै को अपना यह उत्तर भिजवाया: “मोर्दकै, जाओ और जाकर सभी यहूदियों को शूशन नगर में इकट्ठा करो और मेरे लिये उपवास रखो। तीन दिन और तीन रात तक न कुछ खाओ और न कुछ पीओ। तेरी तरह मैं भी उपवास रखूँगी और साथ ही मेरी दासियाँ भी उपवास रखेंगी। हमारे उपवास रखने के बाद मैं राजा के पास जाऊँगी। मैं जानती हूँ कि यदि राजा मुझे न बुलाए तो उसके पास जाना नियम के विरुद्ध है किन्तु चाहे मैं मर ही क्यों न जाऊँ, मेरी हत्या ही क्यों न कर दी जाये, जैसे भी बन पड़ेगा, ऐसा करूँगी।” </span></div>
<div class='p'>
<span class='v ET4_17' data-id='ET4_17'><span class='v-num v-17'>17&nbsp;</span>इस प्रकार मोर्दकै वहाँ से चला गया और एस्तेर ने उससे जैसा करने को कहा था उसने सब कुछ वैसा ही किया। </span></div></div>
<div class='footnotes'>

</div>
<div class='footer'><div class='nav'>
<a class='prev' href='ET3.html'>&#9664;</a>
<a class='home' href='index.html'>&#9776;</a>
<a class='next' href='ET5.html'>&#9654;</a>
</div></div>
</body></html>
