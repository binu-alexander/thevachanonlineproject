<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>पवित्र बाइबल यहोशू 1</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location akshar_unicode' href='JS.html'> यहोशू 1 </a>
<a class='prev' href='DT34.html'> &#9664; </a>
<a class='next' href='JS2.html'> &#9654; </a>
</div></div>
<div class='chapter section JS1 hin2010 hin JS akshar_unicode' dir='ltr' data-id='JS1' data-nextid='JS2' data-previd='DT34' lang='hi'><div class='mt'>यहोशू  
</div>
<div class='c'>1</div>
<div class='s'>परमेश्वर यहोशू को इस्राएल का नेतृत्व करने के लिये चुनता है </div>
<div class='p'>
<span class='v JS1_1' data-id='JS1_1'><span class='verse1 v-num v-1'>1&nbsp;</span>मूसा यहोवा का सेवक था। नून का पुत्र यहोशू मूसा का सहायक था। मूसा के मरने के बाद, यहोवा ने यहोशू से बातें कीं। यहोवा ने यहोशू से कहा, </span>
<span class='v JS1_2' data-id='JS1_2'><span class='v-num v-2'>2&nbsp;</span>“मेरा सेवक मूसा मर गया। आब ये लोग और तुम यरदन नदी के पार जाओ। तुम्हें उस देश में जाना चाहिए जिसे मैं इस्राएल के लोगों को अर्थात् तुम्हें दे रहा हूँ। </span>
<span class='v JS1_3' data-id='JS1_3'><span class='v-num v-3'>3&nbsp;</span>मैंने मूसा को यह वचन दिया था कि यह देश मैं तुम्हें दूँगा। इसलिए मैं तुम्हें वह हर एक प्रदेश दूँगा, जिस किसी स्थान पर भी तुम जाओगे। </span>
<span class='v JS1_4' data-id='JS1_4'><span class='v-num v-4'>4&nbsp;</span>हित्तियों का पूरा देश, मरुभूमि और लबानोन से लेकर बड़ी नदी तक (परात नदी तक) तुम्हारा होगा और यहाँ से पश्चिम में भूमध्यसागर तक (सूर्य के डूबने के स्थान तक ) का प्रदेश तुम्हारी सीमा के भीतर होगा। </span>
<span class='v JS1_5' data-id='JS1_5'><span class='v-num v-5'>5&nbsp;</span>मैं मूसा के साथ था और मैं उसी तरह तुम्हारे साथ रहूँगा। तुम्हारे पूरे जीवन में, तुम्हें कोई भी व्यक्ति रोकने में समर्थ नहीं होगा। मैं तुम्हें छोड़ूँगा नहीं। मैं कभी तुमसे दूर नहीं होऊँगा। </span></div>
<div class='p'>
<span class='v JS1_6' data-id='JS1_6'><span class='v-num v-6'>6&nbsp;</span>“यहोशू, तुम्हें दृढ़ और साहसी होना चाहिये! तुम्हें इन लोगों का अगुवा होना चाहिये जिससे वे अपना देश ले सकें। यह वही देश है जिसे मैंने उन्हें देने के लिये उनके पूर्वजों को वचन दिया था। </span>
<span class='v JS1_7' data-id='JS1_7'><span class='v-num v-7'>7&nbsp;</span>किन्तु तुम्हें एक दूसरी बात के विषय में भी दृढ़ और साहसी रहना होगा। तुम्हें उन आदेशों का पालन निश्चय के साथ करना चाहिए, जिन्हें मेरे सेवक मूसा ने तुम्हें दिया। यदि तुम उसकी शिक्षाओं का ठीक—ठीक पालन करोगे, तो तुम जो कुछ करोगे उसमें सफल होगे। </span>
<span class='v JS1_8' data-id='JS1_8'><span class='v-num v-8'>8&nbsp;</span>उस व्यवस्था की किताब में लिखी गई बातों को सदा यदा रखो। तुम उस किताब का अध्ययन दिन रात करो, तभी तुम उसमें लिखे गए आदेशों के पालन के विषय में विश्वस्त रह सकते हो। यदि तुम यह करोगे, तो तुम बुद्धिमान बनोगे और जो कुछ करोगे उसमें सफल होगे। </span>
<span class='v JS1_9' data-id='JS1_9'><span class='v-num v-9'>9&nbsp;</span>याद रखो, कि मैंने तुम्हें दृढ़ और साहसी बने रहने का आदेश दिया था। इसलिए कभी भयभीत न होओ, क्योंकि तुम्हारा परमेश्वर यहोवा तुम्हारे साथ सभी जगह रहेगा, जहाँ तुम जाओगे।” </span></div>
<div class='p'>
<span class='v JS1_10' data-id='JS1_10'><span class='v-num v-10'>10&nbsp;</span>इसलिए यहोशू न लोगों के प्रमुखों को आदेश दिया। उसने कहा, </span>
<span class='v JS1_11' data-id='JS1_11'><span class='v-num v-11'>11&nbsp;</span>“डेरे से होकर जाओ और लोगों को तैयार होने को कहो। लोगों से कहो, ‘कुछ भोजन तैयार कर लें। अब से तीन दिन बाद, हम लोग यरदन नदी पार करेंगे। हम लोग जाएंगे और उस देश को लेंगे जिसे तुम्हारा परमेश्वर यहोवा तुमको दे रहा है।’ ” </span></div>
<div class='p'>
<span class='v JS1_12' data-id='JS1_12'><span class='v-num v-12'>12&nbsp;</span>तब यहोशू ने रूबेन के परिवार समूह गाद और मनश्शे के परिवार समूह के आधे लोगों से बातें कीं। यहोशू ने कहा, </span>
<span class='v JS1_13' data-id='JS1_13'><span class='v-num v-13'>13&nbsp;</span>“उसे याद रखो, जो परमेश्वर के सेवक मूसा ने तुमसे कहा था। उसने कहा था कि परमेश्वर, तुम्हारा याहोवा तुम्हें आराम के लिये स्थान देगा। परमेश्वर यह देश तुम्हें देगा। </span>
<span class='v JS1_14' data-id='JS1_14'><span class='v-num v-14'>14&nbsp;</span>अब परमेश्वर ने यरदन नदी के पूर्व में यह देश तुम्हें दिया है। तुम्हारी पत्नियाँ, तुम्हारे बच्चे और तुम्हारे जानवर इस प्रदेश में रह सकते हैं। किन्तु तुम्हारे योद्धा तुम्हारे भाईयों के साथ यरदन नदी को अवश्य पार करेंगे। तुम्हें युद्ध के लिये तैयार रहना चाहिए और अपना देश लेने में अपने भाइयों की सहायता करनी चाहिये। </span>
<span class='v JS1_15' data-id='JS1_15'><span class='v-num v-15'>15&nbsp;</span>याहोवा ने तुम्हें आरम करने की जगह दी है, और वह तुम्हारे भाइयों के लिये भी वैसा ही करेगा। किन्तु तुम्हें अपने भाइयों की सहायता तब तक करनी चाहिये जब तक वे उस देश को नहीं ले लेते जिसे परमेश्वर, उनका याहोवा उन्हें दे रहा है। तब तुम यरदन नदी के पूर्व अपने देश में लौट सकते हो। वही वह प्रदेश है जिसे याहोवा के सेवक मूसा ने तुम्हें दिया था।” </span></div>
<div class='p'>
<span class='v JS1_16' data-id='JS1_16'><span class='v-num v-16'>16&nbsp;</span>तब लोगों ने यहोशू को उत्तर दिया, “जो भी करने के लिये तुम आदेश दोगे, हम लोग करेंगे! जिस स्थान पर भेजोगे, हम लोग जाएंगे! </span>
<span class='v JS1_17' data-id='JS1_17'><span class='v-num v-17'>17&nbsp;</span>हम लोगों ने पूरी तरह मूसा की आज्ञा मानी। उसी तरह हम लोग वह सब मानेंगे जो तुम कहोगे। हम लोग यहोवा से केवल एक बात चाहते हैं। हम लोग परमेश्वर यहोवा से यही माँग करते हैं कि वह तुम्हारे साथ वैसा ही रहे जैसे वह मूसा के साथ रहा। </span>
<span class='v JS1_18' data-id='JS1_18'><span class='v-num v-18'>18&nbsp;</span>तब, यदि कोई व्यक्ति तुमहारी आज्ञा मानने से इन्कार करता है या कोई व्यक्ति तुम्हारे विरुद्ध खड़ा होता है, वह मार डाला जाएगा। केवल दृढ़ और साहसी रहो!” </span></div></div>
<div class='footnotes'>

</div>
<div class='footer'><div class='nav'>
<a class='prev' href='DT34.html'>&#9664;</a>
<a class='home' href='index.html'>&#9776;</a>
<a class='next' href='JS2.html'>&#9654;</a>
</div></div>
</body></html>
