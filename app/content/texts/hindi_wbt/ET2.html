<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>पवित्र बाइबल एस्तेर 2</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location akshar_unicode' href='ET.html'> एस्तेर 2 </a>
<a class='prev' href='ET1.html'>  </a>
<a class='next' href='ET3.html'>  </a>
</div></div>
<div class='chapter section ET2 hin2010 hin ET akshar_unicode' dir='ltr' data-id='ET2' data-nextid='ET3' data-previd='ET1' lang='hi'> 

<div class='c'>2</div>
<div class='s'>एस्तेर महारानी बनायी गयी </div>
<div class='p'>
<span class='v ET2_1' data-id='ET2_1'><span class='verse1 v-num v-1'>1&nbsp;</span>आगे चलकर महाराजा क्षयर्ष का क्रोध शांत हुआ सो उसे वशती और वशती के कार्य याद आने लगे। वशती के बारे में उसने जो आदेश दिया था, वह भी उसे याद आया। </span>
<span class='v ET2_2' data-id='ET2_2'><span class='v-num v-2'>2&nbsp;</span>इसके बाद राजा के निजी सेवकों ने उसे एक सुझाव दी। उन्होंने कहा, “राजा के लिए सुन्दर कुँवारी कन्याओं की खोज करो। </span>
<span class='v ET2_3' data-id='ET2_3'><span class='v-num v-3'>3&nbsp;</span>राजा को अपने राज्य के हर प्रांत में एक मुखिया का चुनाव करना चाहिए। फिर उन मुखियाओं को चाहिए कि वे हर कुँवारी कन्या को शूशन के राजधानी नगर में लेकर आयें। उन कन्याओं को राजा की स्त्रियों के समूह में रखा जाये। वे हेगे की देख—रेख में रखी जायेंगी। हेगे महाराजा का खोजा था, वह स्त्रियों का प्रबंधक था। फिर उन्हें सौन्दर्य प्रसाधन दिये जायें। </span>
<span class='v ET2_4' data-id='ET2_4'><span class='v-num v-4'>4&nbsp;</span>फिर वह लड़की जो राजा को भाये, वशती के स्थान पर राजा की नई महारानी बना दी जाये।” राजा को यह सुझाव बहुत अच्छा लगा। सो उसने इसे स्वीकार कर लिया। </span></div>
<div class='p'>
<span class='v ET2_5' data-id='ET2_5'><span class='v-num v-5'>5&nbsp;</span>अब देखो, बिन्यामीन परिवार समूह का मोर्दकै नाम का एक यहूदी वहाँ रहा करता था। जो शूशन राजधानी नगर का निवासी था। मोर्दकै याईर का पुत्र था और याईर शिमी का पुत्र था और शिमी कीश का पुत्र था। शूशन राजधानी नगर में रहता था। </span>
<span class='v ET2_6' data-id='ET2_6'><span class='v-num v-6'>6&nbsp;</span>उस को यरूशलेम से बाबेल का राजा नबूकदनेस्सर बंदी बना कर ले गया था। वह यहूदा के राजा यकोन्याह के साथ उस दल में था जिसे बंदी बना लिया गया था। </span>
<span class='v ET2_7' data-id='ET2_7'><span class='v-num v-7'>7&nbsp;</span>मोर्दकै के हदस्सा नाम की एक रिश्ते में बहन थी। वह अनाथ थी। न उसके बाप था, न माँ। सो मोर्दकै उसका ध्यान रखता था। मोर्दकै ने उसके माँ—बाप के मरने के बाद उसे अपनी बेटी के रूप में गोद ले लिया था। हदस्सा का नाम एस्तेर भी था। एस्तेर का मुख और उसकी शरीर रचना बहुत सुंदर थी। </span></div>
<div class='p'>
<span class='v ET2_8' data-id='ET2_8'><span class='v-num v-8'>8&nbsp;</span>जब राजा का आदेश सुनाया गया तो शूशन के राजधानी नगर में बहुत सी लड़कियों को लाया गया और उन्हें हेगे की देखभाल में रख दिया गया। एस्तेर इन्हीं लड़कियों में से एक थी। एस्तेर को राजा के महल में ले जाकर हेगे की देखभाल में रख दिया गया। हेगे राजा के रनवास का अधिकारी था। </span>
<span class='v ET2_9' data-id='ET2_9'><span class='v-num v-9'>9&nbsp;</span>हेगे को एस्तेर बहुत अच्छी लगी। वह उसकी कृपा पात्र बन गयी। सो हेगे ने एस्तेर को शीघ्र ही सौन्दर्य उपचार दिये और उसे विशेष भोजन प्रदान किया। हेगे ने राजा के महल से सात दासियाँ चुनीं और उन्हें एस्तेर को दे दिया। और इसके बाद हेगे ने एस्तेर और उसकी सातों दासियों को जहाँ राजघराने की स्त्रियाँ रहा करती थी, वहाँ एक उत्तम स्थान में भेज दिया। </span>
<span class='v ET2_10' data-id='ET2_10'><span class='v-num v-10'>10&nbsp;</span>एस्तेर ने यह बात किसी को नहीं बताई कि वह एक यहूदी है। क्योंकि मोर्दकै ने उसे मना कर दिया था, इसलिए उसने अपने परिवार की पृष्ठभूमि के बारे में किसी को कुछ नहीं बताया। </span>
<span class='v ET2_11' data-id='ET2_11'><span class='v-num v-11'>11&nbsp;</span>मोर्दकै जहाँ रनवास की स्त्रियाँ रहा करती थी, वहाँ आसपास और आगे पीछे घूमा करता था। वह यह पता लगाना चाहता था कि एस्तेर कैसी है और उसके साथ क्या कुछ घट रहा है इसीलिये वह ऐसा करता था। </span></div>
<div class='p'>
<span class='v ET2_12' data-id='ET2_12'><span class='v-num v-12'>12&nbsp;</span>इससे पहले कि राजा क्षयर्ष के पास ले जाने के लिये किसी लड़की की बारी आती, उसे यह सब करना पड़ता था। बारह महीने तक उसे सौन्दर्य उपचार करना पड़ता था यानी छ: महीने तक उसे गंधरस का तेल लगाया जाता और छ: महीने तक सुगंधित द्रव्य और तरह—तरह की प्रसाधन सामग्रियों का उपयोग करना होता था। </span>
<span class='v ET2_13' data-id='ET2_13'><span class='v-num v-13'>13&nbsp;</span>राजा के पास जाने के लिये उन्हें यह सब करना होता था। रनवास से जो कुछ वह चाहती, उसे दिया जाता। </span>
<span class='v ET2_14' data-id='ET2_14'><span class='v-num v-14'>14&nbsp;</span>शाम के समय वह लड़की राजा के महल में जाती और प्रातःकाल रनवास के किसी दूसरे क्षेत्र में वह लौट आती। फिर उसे शाशगज नाम के व्यक्ति की देखरेख में रख दिया जाता। शाशगज राजा का खोजा था जो राजा की रखैलों का अधिकारी था। यदि राजा उससे प्रसन्न न होता, तो वह लड़की फिर कभी राजा के पास न जाती। और यदि राजा उससे प्रसन्न होता तो उसे राजा नाम लेकर वापस बुलाता। </span></div>
<div class='p'>
<span class='v ET2_15' data-id='ET2_15'><span class='v-num v-15'>15&nbsp;</span>जब एस्तेर की राजा के पास जाने बारी आई तो उसने कुछ नहीं पूछा। उसने राजा के खोजे, हेगे से, जो रनवास का अधिकारी था, वह यह चाहा कि वह उसे बता दे कि वह अपने साथ क्या ले जाये एस्तेर वह लड़की थी जिसे मोर्दकै ने गोद ले लिया था और जो उसके चाचा अबीहैल की पुत्री थी। एस्तेर को जो भी देखता, उसे पंसद करता था। </span>
<span class='v ET2_16' data-id='ET2_16'><span class='v-num v-16'>16&nbsp;</span>सो एस्तेर को महाराजा क्षयर्ष के महल में ले जाया गया। यह उस समय हुआ जब उसके राज्यकाल के सातवें वर्ष का तेबेत नाम का दसवाँ महीना चल रहा था। </span></div>
<div class='p'>
<span class='v ET2_17' data-id='ET2_17'><span class='v-num v-17'>17&nbsp;</span>राजा ने एस्तेर को किसी भी और लड़की से अधिक प्रेम किया और वह उसकी कृपा पायी। किसी भी दूसरी लड़की से अधिक, राजा को वह भा गयी। सो राजा क्षयर्ष ने एस्तेर के सिर पर मुकुट पहना कर वशती के स्थान पर नयी महारानी बना लिया। </span>
<span class='v ET2_18' data-id='ET2_18'><span class='v-num v-18'>18&nbsp;</span>एस्तेर के लिये राजा ने एक बहुत बड़ी भोज दी। यह भोज उसके महत्वपूर्ण व्यक्तियों और मुखियाओं के लिये थी। उसने सभी प्रातों में छुटटी की घोषणा कर दी। उसने लोगों को उपहार भिजवायें क्योंकि वह बहुत उदार था। </span></div>
<div class='s'>मोर्दकै को एक बुरी योजना का पता चला </div>
<div class='p'>
<span class='v ET2_19' data-id='ET2_19'><span class='v-num v-19'>19&nbsp;</span>मोर्दकै उस समय राजद्वार के निकट ही बैठा था, जब दूसरी बार लड़कियों को इकट्ठा किया गया था। </span>
<span class='v ET2_20' data-id='ET2_20'><span class='v-num v-20'>20&nbsp;</span>एस्तेर ने अभी भी इस रहस्य को छुपाया हुआ था कि वह एक यहूदी थी। अपने परिवार की पृष्ठभूमि के बारे में उसने किसी को कुछ नहीं बताया था, क्योंकि मोर्दकै ने उसे ऐसा करने से रोक दिया था। वह मोर्दकै की आज्ञा का अब भी वैसे ही पालन करती थी, जैसे वह तब किया करती थी, जब वह मोर्दकै की देख—रेख में थी। </span></div>
<div class='p'>
<span class='v ET2_21' data-id='ET2_21'><span class='v-num v-21'>21&nbsp;</span>उसी समय जब मोर्दकै राजद्वार के निकट बैठा करता था, यह घटना घटी: बिकतान और तेरेश जो राजा के द्वार रक्षक अधिकारी थे, राजा से अप्रसन्न हो गये थे। उन्होंने राजा क्षयर्ष की हत्या का षड़यन्त्र रचना शुरु कर दिया। </span>
<span class='v ET2_22' data-id='ET2_22'><span class='v-num v-22'>22&nbsp;</span>किन्तु मोर्दकै को उस षड़यन्त्र का पता चल गया और उसने उसे महारानी एस्तेर को बता दिया। फिर महारानी एस्तेर ने उसे राजा से कह दिया। उसने राजा को यह भी बता दिया कि मोर्दकै ही वह व्यक्ति है, जिसने इस षड़यन्त्र का पता चलाया है। </span>
<span class='v ET2_23' data-id='ET2_23'><span class='v-num v-23'>23&nbsp;</span>इसके बाद उस सूचना की जाँच की गयी और यह पता चला कि मोर्दकै की सूचना सही थी और उन दो पहरेदारों को जिन्होंने राजा को मार डालने का षड़यन्त्र बनाया था, एक खम्भे पर लटका दिया गया। राजा के सामने ही ये सभी बातें राजा के इतिहास की पुस्तक में लिख दी गयीं। </span></div></div>
<div class='footnotes'>

</div>
<div class='footer'><div class='nav'>
<a class='prev' href='ET1.html'></a>
<a class='home' href='index.html'></a>
<a class='next' href='ET3.html'></a>
</div></div>
</body></html>
