<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>पवित्र बाइबल नहेमायाह 13</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location akshar_unicode' href='NH.html'> नहेमायाह 13 </a>
<a class='prev' href='NH12.html'>  </a>
<a class='next' href='ET1.html'>  </a>
</div></div>
<div class='chapter section NH13 hin2010 hin NH akshar_unicode' dir='ltr' data-id='NH13' data-nextid='ET1' data-previd='NH12' lang='hi'> 

<div class='c'>13</div>
<div class='s'>नहेमायाह के अंतिम आदेश </div>
<div class='p'>
<span class='v NH13_1' data-id='NH13_1'><span class='verse1 v-num v-1'>1&nbsp;</span>उस दिन <span class='bk'>मूसा की पुस्तक</span> का ऊँचे स्वर में पाठ किया गय ताकि सभी लोग उसे सुन लें। मूसा की पुस्तक में उन्हें यह नियम लिखा हुआ मिल: किसी भी अम्मोनी व्यक्ति को और किसी भी मोआबी व्यक्ति को परमेश्वर की सभाओं में सम्मिलित न होने दिया जाये। </span>
<span class='v NH13_2' data-id='NH13_2'><span class='v-num v-2'>2&nbsp;</span>यह नियम इस लिये लिखा गया था कि वे इस्राएल के लोगों को भोजन या जल नहीं दिया करते थे, तथा वे इस्राएल के लोगों को शाप देने के लिए बालाम को धन दिया 17 करते थे। किन्तु हमारे परमेश्वर ने उस शाप को हमारे लिए वरदान में बदल दिया </span>
<span class='v NH13_3' data-id='NH13_3'><span class='v-num v-3'>3&nbsp;</span>सो इस्राएल के लोगों ने इस नियम को सुन कर इसका पालन किया और पराये लोगों के वंशजों को इस्राएल से अलग कर दिया। </span></div>
<div class='p'>
<span class='v NH13_4 NH13_5' data-id='NH13_4'><span class='v-num v-4-5'>4-5&nbsp;</span>किन्तु ऐसा होने से पहले एल्याशीब ने तोबियाह को मंदिर में एक बड़ी सी कोठरी दे दी। एल्याशीब परमेश्वर के मन्दिर के भण्डार घरों का अधिकारी याजक था, तथा एल्याशीब तोबियाह का घनिष्ठ मित्र भी था। पहले उस कोठरी का प्रयोग भेंट में चढ़ाये गये अन्न, सुगन्ध और मन्दिर के बर्तनों तथा अन्य वस्तुओं के रखने के लिये किया जाता था। उस कोठरी में लेवियों, गायकों और द्वारपालों के लिये अन्न के दसवें भाग, नयी दाखमधु और तेल भी रखा करते थे। याजकों को दिये गये उपहार भी उस कोठरी में रखे जाते थे। किन्तु एल्याशीब ने उस कोठरी को तोबियाह को दे दिया था। </span></div>
<div class='p'>
<span class='v NH13_6' data-id='NH13_6'><span class='v-num v-6'>6&nbsp;</span>जिस समय यह सब कुछ हुआ था, उस समय मैं यरूशलेम में नहीं था। मैं बाबेल के राजा के पास वापस गया हुआ था। जब बाबेल के राजा अर्तक्षत्र के शासन का बत्तीसवाँ साल था, तब मैं बाबेल गया था। बाद में मैंने राजा से यरूशलेम वापस लौट जाने की अनुमति माँगी </span>
<span class='v NH13_7' data-id='NH13_7'><span class='v-num v-7'>7&nbsp;</span>और इस तरह मैं वापस यरूशलेम लौट आया। यरूशलेम में एल्याशीब के इस दुखद करतब के बारे में मैंने सुना कि एल्याशीब ने हमारे परमेशवर के मन्दिर के दालान की एक कोठरी तोबियाह को दे दी है। </span>
<span class='v NH13_8' data-id='NH13_8'><span class='v-num v-8'>8&nbsp;</span>एलयाशीब ने जो किया था, उससे मैं बहुत क्रोधित था। सो मैंने तोबियाह की वस्तुएँ उस कोठरी से बाहर निकाल फेंकी। </span>
<span class='v NH13_9' data-id='NH13_9'><span class='v-num v-9'>9&nbsp;</span>उन कोठरियों को स्वच्छ और पवित्र बनाने के लिये मैंने आदेश दिये और फिर उन कोठरियों में मैंने मंदिर के पात्र तथा अन्य वस्तुएँ भेंट में चढ़ाया हुआ अन्न और सुगन्धित द्रव्य फिर से वापस रखवा दिये। </span></div>
<div class='p'>
<span class='v NH13_10' data-id='NH13_10'><span class='v-num v-10'>10&nbsp;</span>मैंने यह भी सुना कि लोगों ने लेवियों को उनका हिस्सा नहीं दिया है जिससे लेवीवंशी औऱ गायक अपने खेतों में काम करने के लिये वापस चले गये हैं। </span>
<span class='v NH13_11' data-id='NH13_11'><span class='v-num v-11'>11&nbsp;</span>सो मैंने उन अधिकारियों से कहा कि वे गलत है। मैंने उन से पूछा, “तुमने परमेश्वर के मन्दिर की देखभाल क्यों नहीं की?” मैंने सभी लेवी वंशियों को इकट्ठा किया और मन्दिर में उनके स्थानों और उनके कामों पर वापस लौट आने को कहा। </span>
<span class='v NH13_12' data-id='NH13_12'><span class='v-num v-12'>12&nbsp;</span>इसके बाद यहूदा का हर कोई व्यक्ति उनके दसवें हिस्से का अन्न, नयी दाखमधु और तेल मन्दिर में लाने लगा। उन वस्तुओं को भण्डार गृहों में रख दिया जाता था। </span></div>
<div class='p'>
<span class='v NH13_13' data-id='NH13_13'><span class='v-num v-13'>13&nbsp;</span>मैंने इन पुरुषों को भण्डार गृहों का कोठियारी नियुक्त किया: याजक, शेलेम्याह, विद्वान सदोक तथा पादायाह नाम का एक लेवी। साथ ही मैंने पत्तन्याह के पोते और जक्कूर के पुत्र हानान को उनका सहायक नियुक्त कर दिया। मैं जानता था कि उन व्यक्तियों का विश्वास किया जा सकता था। अपने से सम्बन्धित लोगों को सामान देना, उनका काम था। </span></div>
<div class='p'>
<span class='v NH13_14' data-id='NH13_14'><span class='v-num v-14'>14&nbsp;</span>हे परमेश्वर, मेरे किये कामों के लिये तू मुझे याद रख और अपने परमेश्वर के मन्दिर तथा उसके सेवा कार्यो के लिये विश्वास के साथ मैंने जो कुछ किया है, उस सब कुछ को तू मत भुलाना। </span></div>
<div class='p'>
<span class='v NH13_15' data-id='NH13_15'><span class='v-num v-15'>15&nbsp;</span>उन्हीं दिनों यहूदा में मैंने देखा कि लोग सब्त के दिन भी काम करते हैं। मैंने देखा कि लोग दाखमधु बनाने कि लिए अँगूरों का रस निकाल रहे हैं। मैंने लोगों को अनाज लाते और उसे गधों पर लादते देखा। मैंने लोगों को नगर में अँगूर, अंजीर तथा हर तरह की वस्तुएँ ले कर आते हुए देखा। वे इन सब वस्तुओं को सब्त के दिन यरूशलेम में ला रहे थे। सो इसके लिए मैंने उन्हें चेतावनी दी। मैंने उनसे कह दिया कि उन्हें सब्त के दिन खाने की वस्तुएँ कदापि नहीं बेचनी चाहिए। </span></div>
<div class='p'>
<span class='v NH13_16' data-id='NH13_16'><span class='v-num v-16'>16&nbsp;</span>यरूशलेम में कुछ सीरी नगर के लोग भी रहा करते थे। वे लोग मछली और दूसरी तरह की अन्य वस्तुएँ यरूशलेम में लाया करते और उन्हें सब्त के दिन बेचा करते और यहूदी उन वस्तुओं को खरीदा करते थे। </span>
<span class='v NH13_17' data-id='NH13_17'><span class='v-num v-17'>17&nbsp;</span>मैंने यहूदा के महत्त्वपूर्ण लोगों से कहा, कि वे ठीक नहीं कर रहे हैं। उन महत्त्वपूर्ण लोगों से मैंने कहा, “तुम यह बहुत बुरा काम कर रहे हो। तुम सब्त के दिन को भ्रष्ट कर रहे हो। तुम सब्त के दिन को एक आम दिन जैसा बनाये डाल रहे हो। </span>
<span class='v NH13_18' data-id='NH13_18'><span class='v-num v-18'>18&nbsp;</span>तुम्हें यह ज्ञान है कि तुम्हारे पूर्वजों ने ऐसे ही काम किये थे। इस्रीलिए हमारे परमेश्वर ने हम पर औऱ हमारे नगर पर विपत्तियाँ भेजी थीं और विनाश ढाया था। अब तुम लोग तो वैसे काम और भी अधिक कर रहे हो, जिससे इस्राएल पर वैसी ही बुरी बातें और अधिक घटेंगी क्योंकि तुम सब्त के दिन को बर्बाद कर रहे हो और इसे ऐसा बनाये डाल रहे हो जैसे यह कोई महत्त्वपूर्ण दिन ही नहीं है।” </span></div>
<div class='p'>
<span class='v NH13_19' data-id='NH13_19'><span class='v-num v-19'>19&nbsp;</span>सो हर शुक्रवार की शाम को साँझ होने से पहले ही मैंने यह किया कि द्वारपालों को आज्ञा देकर यरूशलेम के द्वार बंद करवा कर उन पर ताले डलवा दिये। मैंने यह आज्ञा भी दे दी कि जब तक सब्त का दिन पूरा न हो जाये द्वार न खोले जायें। कुछ अपने ही लोग मैंने द्वारों पर नियुक्त कर दिये। उन लोगों को यह आदेश दे दिया गया था कि सब्त के दिन यरूशलेम में कोई भी माल असबाव न आने पाये इसे सुनिश्चित कर लें। </span></div>
<div class='p'>
<span class='v NH13_20' data-id='NH13_20'><span class='v-num v-20'>20&nbsp;</span>एक आध बार तो व्यापारियों और सौदागरों को यरूशलेम से बाहर ही रात गुजारनी पड़ी। </span>
<span class='v NH13_21' data-id='NH13_21'><span class='v-num v-21'>21&nbsp;</span>किन्तु मैंने उन व्यापारियों और सौदागरों को चेतावनी दे दी। मैंने उनसे कहा, “परकोटे की दीवार के आगे न ठहरा करो और यदि तुम फिर ऐसा करोगे तो मैं तुम्हें बन्दी बना लूँगा।” सो उस दिन के बाद से सब्त के दिन अपना सामान बेचने के लिए वे फिर कभी नहीं आये। </span></div>
<div class='p'>
<span class='v NH13_22' data-id='NH13_22'><span class='v-num v-22'>22&nbsp;</span>फिर मैंने लेवीवंशियों को आदेश दिया कि वे स्वयं को पवित्र करें। ऐसा कर चुकने के बाद ही उन्हें द्वारों के पहरे पर जाना था। यह इसलिये किया गया कि सब्त के दिन को एक पवित्र दिन के रुप में रखा गया है, इसे सुनिश्चित कर लिया जाये। </span></div>
<div class='p'>
<span class='v NH13_22' data-id='NH13_22'>हे परमेश्वर! इन कामों को करने के लिए तू मुझे याद रख। मेरे प्रति दयालु हो और मुझ पर अपना महान प्रेम प्रकट कर! </span></div>
<div class='p'>
<span class='v NH13_23' data-id='NH13_23'><span class='v-num v-23'>23&nbsp;</span>उन्हीं दिनों मैंने यह भी देखा कि कुछ यहूदी पुरुषों ने आशदोद, अम्मोन और मोआब प्रदेशों की स्त्रियों से विवाह किया हुआ है, </span>
<span class='v NH13_24' data-id='NH13_24'><span class='v-num v-24'>24&nbsp;</span>और उन विवाहों से उत्पन्न हुए आधे बच्चे तो यहूदी भाषा को बोलना तक नहीं जानते हैं। वे बच्चे अश्दौद, अम्मोन और मोआब की बोली बोलते थे। </span>
<span class='v NH13_25' data-id='NH13_25'><span class='v-num v-25'>25&nbsp;</span>सो मैंने उन लोगों से कहा कि वे गलती पर हैं। उन पर परमेश्वर का कहर बरसा हो। कुछ लोगों पर तो मैं चोट ही कर बैठा और मैंने उनके बाल उखाड़ लिये। परमेश्वर के नाम पर एक प्रतिज्ञा करने के लिए मैंने उन पर दबाव डाला। मैंने उनसे कहा, “उन पराये लोगों के पुत्रों के साथ तुम्हें अपनी पुत्रियों को ब्याह नहीं करना है और उन पराये लोगों की पुत्रियों को भी तुम्हें अपने पुत्रों से ब्याह नहीं करने देना है। उन लोगों की पुत्रियों के साथ तुम्हें ब्याह नहीं करना है। </span>
<span class='v NH13_26' data-id='NH13_26'><span class='v-num v-26'>26&nbsp;</span>तुम जानते हो कि सुलैमान से इसी प्रकार के विवाहों ने पाप करवाया था। तुम जानते हो कि किसी भी राष्ट्र में सुलैमान जैसा महान कोई राजा नहीं हुआ। सुलैमान को परमेश्वर प्रेम करता था और परमेश्वर ने ही सुलैमान को समूचे इस्राएल का राजा बनाया था। किन्तु इतना होने पर भी विजातीय पत्नियों के कारण सुलैमान तक को पाप करने पड़े </span>
<span class='v NH13_27' data-id='NH13_27'><span class='v-num v-27'>27&nbsp;</span>और अब क्या, हम तुम्हारी सुनें और वैसा ही भयानक पाप करें और विजाति औरतों के साथ विवाह करके अपने परमेश्वर के प्रति सच्चे नहीं रहे।” </span></div>
<div class='p'>
<span class='v NH13_28' data-id='NH13_28'><span class='v-num v-28'>28&nbsp;</span>योयादा का एक पुत्र होरोन के सम्बल्लत का दामाद था। योयादा महायाजक एल्याशीब का पुत्र था। सो मैंने योयादा के उस पर दबाव डाला कि वह मेरे पास से भाग जाये। </span></div>
<div class='p'>
<span class='v NH13_29' data-id='NH13_29'><span class='v-num v-29'>29&nbsp;</span>हे मेरे परमेश्वर! उन्हें याद रख क्योंकि उन्होंने याजकपन को भ्रष्ट किया था। उन्होंने याजकनपन को ऐसा बना दिया था जैसे उसका कोई महत्व ही न हो। तूने याजकों और लेवियों के साथ जो वाचा की थी, उन्होंने उसका पालन नहीं किया। </span>
<span class='v NH13_30' data-id='NH13_30'><span class='v-num v-30'>30&nbsp;</span>सो मैंने हर किसी बाहरी वस्तु से याजकों और लेवियों को पवित्र एवं स्वच्छ बना दिया है तथा मैंने प्रत्येक पुरुष को उसके अपने कर्तव्य और दायित्व भी सौंपे हैं। </span>
<span class='v NH13_31' data-id='NH13_31'><span class='v-num v-31'>31&nbsp;</span>मैंने लकड़ी के उपहारों और एक निश्चित समय पर पहले फलों को लाने सम्बन्धी योजनाएँ भी बना दी हैं। </span></div>
<div class='p'>
<span class='v NH13_31' data-id='NH13_31'>हे मेरे परमेश्वर! इन अच्छे कामों के लिये तू मुझे याद रख। </span></div></div>
<div class='footnotes'>

</div>
<div class='footer'><div class='nav'>
<a class='prev' href='NH12.html'></a>
<a class='home' href='index.html'></a>
<a class='next' href='ET1.html'></a>
</div></div>
</body></html>
