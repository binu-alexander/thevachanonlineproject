<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>पवित्र बाइबल उत्पत्ति 31</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location akshar_unicode' href='GN.html'> उत्पत्ति 31 </a>
<a class='prev' href='GN30.html'> &#9664; </a>
<a class='next' href='GN32.html'> &#9654; </a>
</div></div>
<div class='chapter section GN31 hin2010 hin GN akshar_unicode' dir='ltr' data-id='GN31' data-nextid='GN32' data-previd='GN30' lang='hi'> 

<div class='c'>31</div>
<div class='s'>विदा होने के समय याकूब भागता है </div>
<div class='p'>
<span class='v GN31_1' data-id='GN31_1'><span class='verse1 v-num v-1'>1&nbsp;</span>एक दिन याकूब ने लाबान के पुत्रों को बात करते सुना। उन्होंने कहा, “हम लोगों के पिता का सब कुछ याकूब ने ले लिया है। याकूब धनी हो गया है, और यह सारा धन उसने हमारे पिता से लिया है।” </span>
<span class='v GN31_2' data-id='GN31_2'><span class='v-num v-2'>2&nbsp;</span>याकूब ने यह देखा कि लाबान पहले की तरह प्रेम भाव नहीं रखता है। </span>
<span class='v GN31_3' data-id='GN31_3'><span class='v-num v-3'>3&nbsp;</span>परमेश्वर ने याकूब से कहा, “तुम अपने पूर्वजों के देश को वापस लौट जाओ जहाँ तुम पैदा हुए। मैं तुम्हारे साथ रहूँगा।” </span></div>
<div class='p'>
<span class='v GN31_4' data-id='GN31_4'><span class='v-num v-4'>4&nbsp;</span>इसलिए याकूब ने राहेल और लिआ से उस मैदान में मिलने के लिए कहा जहाँ वह बकरियों और भेड़ों की रेवड़े रखता था। </span>
<span class='v GN31_5' data-id='GN31_5'><span class='v-num v-5'>5&nbsp;</span>याकूब ने राहेल और लिआ से कहा, “मैंने देखा है कि तुम्हारे पिता मुझ से क्रोधित हैं। उन का मेरे प्रति वह पहले जैसा प्रेम—भाव अब नहीं रहा। </span>
<span class='v GN31_6' data-id='GN31_6'><span class='v-num v-6'>6&nbsp;</span>तुम दोनों जानती हो कि मैंने तुम लोगों के पिता के लिए उतनी कड़ी मेहनत की, जितनी कर सकता था। </span>
<span class='v GN31_7' data-id='GN31_7'><span class='v-num v-7'>7&nbsp;</span>लेकिन तुम लोगों के पिता ने मुझे धोखा दिया। तुम्हारे पिता ने मेरा वेतन दस बार बदला है। लेकिन इस पूरे समय में परमेश्वर ने लाबान के सारे धोखों से मुझे बचाया है।” </span></div>
<div class='p'>
<span class='v GN31_8' data-id='GN31_8'><span class='v-num v-8'>8&nbsp;</span>“एक बार लाबान ने कहा, ‘तुम दागदार सभी बकरियों को रख सकते हो। यह तुम्हारा होगा।’ जब से उसने यह कहा तब से सभी जानवरों ने धारीदार बच्चे दिए। इस प्रकार वे सभी मेरे थे। लेकिन लाबान ने तब कहा, ‘मैं दागदार बकरियों को रखूँगा। तुम सारी धारीदार बकरियाँ ले सकते हो। यही तुम्हारा वेतन होगा।’ उसके इस तरह कहने के बाद सभी जानवरों न धारीदार बच्चे दिये। </span>
<span class='v GN31_9' data-id='GN31_9'><span class='v-num v-9'>9&nbsp;</span>इस प्रकार परमेश्वर ने जानवरों को तुम लोगों के पिता से ले लिया है और मुझे दे दिया है। </span></div>
<div class='p'>
<span class='v GN31_10' data-id='GN31_10'><span class='v-num v-10'>10&nbsp;</span>“जिस समय जानवर गाभिन होने के लिए मिल रहे थे मैंने एक स्वप्न देखा। मैंने देखा कि केवल नर जानवर जो गाभिन करने के लिए मिल रहे थे धारीदार और दागदार थे। </span>
<span class='v GN31_11' data-id='GN31_11'><span class='v-num v-11'>11&nbsp;</span>स्वप्न में परमेश्वर के दूत ने मुझ से बातें की। स्वर्गदूत ने कहा, ‘याकूब!’ </span></div>
<div class='p'>
<span class='v GN31_11' data-id='GN31_11'>“मैंने उत्तर दिया, ‘हाँ!’ </span></div>
<div class='p'>
<span class='v GN31_12' data-id='GN31_12'><span class='v-num v-12'>12&nbsp;</span>“स्वर्गदूत कहा, ‘देखो, केवल दागदार और धारीदार बकरियाँ ही गाभिन होने के लिए मिल रही हैं। मैं ऐसा कर रहा हूँ। मैंने वह सब बुरा देखा है जो लाबान तुम्हारे लिए करता है। मैं यह इसलिए कर रहा हूँ कि सभी नये बकरियों के बच्चे तुम्हारे हो जायें। </span>
<span class='v GN31_13' data-id='GN31_13'><span class='v-num v-13'>13&nbsp;</span>मैं वही परमेश्वर हूँ जिससे तुमने बेतेल में वाचा बाँधी थी। उस जगह तुमने एक स्मरण स्तम्भ बनाया था और जैतून के तेल से उसका अभिषेक किया था और उस जगह तुमने मुझसे एक प्रतिज्ञा की थी। अब, उठो और यह जगह छोड़ दो और वापस अपने जन्म को लौट जाओ।’ ” </span></div>
<div class='p'>
<span class='v GN31_14' data-id='GN31_14'><span class='v-num v-14'>14&nbsp;</span>राहेल और लिआ ने याकूब को उत्तर दिया, “हम लोगों के पिता के पास मरने पर हम लोगों को देने के लिए कुछ नहीं है। </span>
<span class='v GN31_15' data-id='GN31_15'><span class='v-num v-15'>15&nbsp;</span>उसने हम लोगों के साथ अजनबी जैसा व्यवहार किया है। उसने हम लोगों को और तुमको बेच दिया और इस प्रकार हम लोगों का सारा धन उसने खर्च कर दिया। </span>
<span class='v GN31_16' data-id='GN31_16'><span class='v-num v-16'>16&nbsp;</span>परमेश्वर ने यह सारा धन हमारे पिता से ले लिया है और अब यह हमारा है। इसलिए तुम वही करो जो परमेश्वर ने करने के लिए कहा है।” </span></div>
<div class='p'>
<span class='v GN31_17' data-id='GN31_17'><span class='v-num v-17'>17&nbsp;</span>इसलिए याकूब ने यात्रा की तैयारी की। उसने अपनी पत्नियों और पुत्रों को ऊँटो पर बैठाया। </span>
<span class='v GN31_18' data-id='GN31_18'><span class='v-num v-18'>18&nbsp;</span>तब वे कनान की ओर लौटने लगे जहाँ उसका पिता रहता था। जानवरों की भी सभी रेवड़ें, जो याकूब की थीं, उनके आगे चल रही थीं। वह वो सभी चीजें साथ ले जा रहा था जो उसने पद्दनराम में रहते हुए प्राप्त की थी। </span></div>
<div class='p'>
<span class='v GN31_19' data-id='GN31_19'><span class='v-num v-19'>19&nbsp;</span>इस समय लाबान अपनी भेड़ों का ऊन काटने गया था। जब वह बाहर गया तब राहेल उसके घर में घुसी और अपने पिता के गृह देवताओं को चुरा लाई। </span></div>
<div class='p'>
<span class='v GN31_20' data-id='GN31_20'><span class='v-num v-20'>20&nbsp;</span>याकूब ने अरामी लाबान को धोखा दिया। उसने लाबान को वह नहीं बताया कि वह वहाँ से जा रहा है। </span>
<span class='v GN31_21' data-id='GN31_21'><span class='v-num v-21'>21&nbsp;</span>याकूब ने अपने परिवार और अपनी सभी चीजों को लिया तथा शीघ्रता से चल पड़ा। उन्होंने फरात नदी को पार किया और गिलाद पहाड़ की ओर यात्रा की। </span></div>
<div class='p'>
<span class='v GN31_22' data-id='GN31_22'><span class='v-num v-22'>22&nbsp;</span>तीन दिन बाद लाबान को पता चला कि याकूब भाग गया। </span>
<span class='v GN31_23' data-id='GN31_23'><span class='v-num v-23'>23&nbsp;</span>इसलिए लाबान ने अपने आदमियों को इकट्ठा किया और याकूब का पीछा करना आरम्भ किया। साद दिन बाद लाबान ने याकूब को गिलाद पहाड़ के पास पाया। </span>
<span class='v GN31_24' data-id='GN31_24'><span class='v-num v-24'>24&nbsp;</span>उस रात परमेश्वर लाबान के पास स्वप्न में प्रकट हुआ। परमेश्वर ने कहा, “याकूब से तुम जो कुछ कहो उसके एक—एक शब्द के लिए सावधान रहो।” </span></div>
<div class='s'>चुराए गए देवताओं की खोज </div>
<div class='p'>
<span class='v GN31_25' data-id='GN31_25'><span class='v-num v-25'>25&nbsp;</span>दूसरे दिन सबेरे लाबान ने याकूब को जा पकड़ा। याकूब ने अपना तम्बू पहाड़ पर लगाया था। इसलिए लाबान और उसके आदमियों ने अपने तम्बू गिलाद पहाड़ पर लगाए। </span></div>
<div class='p'>
<span class='v GN31_26' data-id='GN31_26'><span class='v-num v-26'>26&nbsp;</span>लाबान ने याकूब से कहा, “तुमने मुझे धोखा क्यों दिया? तुम मेरी पुत्रियों को ऐसे क्यों ले जा रहे हो मानो वे युद्ध में पकड़ी गई स्त्रियाँ हो? </span>
<span class='v GN31_27' data-id='GN31_27'><span class='v-num v-27'>27&nbsp;</span>मुझसे बिना कहे तुम क्यों भागे? यदि तुमने कहा होता तो मैं तुम्हें दावत देता। उसमें बाजे के साथ नाचना और गाना होता। </span>
<span class='v GN31_28' data-id='GN31_28'><span class='v-num v-28'>28&nbsp;</span>तुमने मुझे अपने नातियों को चूमने तक नहीं दिया और न ही पुत्रियों को विद कहने दिया। तुमने यह करके बड़ी भारी मूर्खता की। </span>
<span class='v GN31_29' data-id='GN31_29'><span class='v-num v-29'>29&nbsp;</span>तुम्हें सचमुच चोट पहुँचाने की शक्ति मुझमें है, किन्तु पिछली रात तुम्हारे पिता का परमेश्वर मेरे स्वप्न में आया। उसने मुझे चेतावनी दी कि मैं किसी प्रकार तुमको चोट न पहुँचाऊँ। </span>
<span class='v GN31_30' data-id='GN31_30'><span class='v-num v-30'>30&nbsp;</span>मैं जानता हूँ कि तुम अपने घर लौटना चाहते हो। यही कारण है कि तुम वहाँ से चल पड़े हो। किन्तु तुमने मेरे घर में देवताओं को क्यों चुराया?” </span></div>
<div class='p'>
<span class='v GN31_31' data-id='GN31_31'><span class='v-num v-31'>31&nbsp;</span>याकूब ने उत्तर दिया, “मैं तुमसे बिना कहे चल पड़ा, क्योंकि मैं डरा हुआ था। मैंने सोचा कि तुम अपनी पुत्रियों को मुझसे ले लोगी। </span>
<span class='v GN31_32' data-id='GN31_32'><span class='v-num v-32'>32&nbsp;</span>किन्तु मैंने तुम्हारे देवताओं को नहीं चुराया। यदि तुम यहाँ मेरे पास किसी व्यक्ति को, जो तुम्हारे देवताओं को चुरा लाया है, पाओ तो वह मार दिया जाएगा। तुम्हारे लोग ही मेरे गवाह होंगे। तुम अपनी किसी भी चीज को यहाँ ढूँढ सकते हो। जो कुछ भी तुम्हारा हो, ले लो।” (याकूब को यह पता नहीं था कि राहेल ने लाबान के गृह देवता चुराए हैं।) </span></div>
<div class='p'>
<span class='v GN31_33' data-id='GN31_33'><span class='v-num v-33'>33&nbsp;</span>इसलिए लाबान याकूब के तम्बू में गया और उसमें ढूँढा। उसने याकूब के तम्बू में ढूँढा और तब लिआ के तम्बू में भी। तब उसने उस तम्बू में ढूँढा जिसमें दोनों दासियाँ ठहरी थी। किन्तु उसने उसके घर से देवताओं को नहीं पाया। तब लाबान राहेल के तम्बू में गया। </span>
<span class='v GN31_34' data-id='GN31_34'><span class='v-num v-34'>34&nbsp;</span>राहेल ने ऊँट की जीन में देवताओं को छिपा रका था और वह उन्हीं पर बैठी थी। लाबान ने पूरे तम्बू में ढूँढा किन्तु वह देवताओं को न खोज सका। </span></div>
<div class='p'>
<span class='v GN31_35' data-id='GN31_35'><span class='v-num v-35'>35&nbsp;</span>और राहेल ने अपने पिता से कहा, “पिताजी, मुझ पर क्रुद्ध न हो। मैं आपके सामने खड़ी होने में असमर्थ हूँ। इस समय मेरा मासिकधर्म चल रहा है।” इसलिए लाबान ने पूरे तम्बू में ढूँढा, लेकिन वह उसके घर से देवताओं को नहीं पा सका। </span></div>
<div class='p'>
<span class='v GN31_36' data-id='GN31_36'><span class='v-num v-36'>36&nbsp;</span>तब याकूब बहुत क्रुद्ध हुआ। याकूब ने कहा, “मैंने क्या बुरा किया है? मैंने कौन सा नियम तोड़ा है? मेरा पीछा करने और मुझे रोकने का अधिकार तुम्हें कैसे है? </span>
<span class='v GN31_37' data-id='GN31_37'><span class='v-num v-37'>37&nbsp;</span>मेरा जो कुछ है उसमें तुमने ढूँढ लिया। तुमने ऐसी कोई चीज़ नहीं पाई जो तुम्हारी है। यदि तुमने कोई चीज़ पाई हो तो मुझे दिखाओ। उसे यहाँ रखी जिससे हमारे साथी देख सकें। हमारे साथियों को तय करने दो कि हम दोनों में कौन ठीक है। </span>
<span class='v GN31_38' data-id='GN31_38'><span class='v-num v-38'>38&nbsp;</span>मैंने तुम्हारे लिए बीस वर्ष तक काम किया है। इस पूरे समय में बच्चा देते समय कोई मेमना तुम्हारी रेवड़ में से नहीं खाया है। </span>
<span class='v GN31_39' data-id='GN31_39'><span class='v-num v-39'>39&nbsp;</span>यदि कभी जंगली जानवरों ने कोई भेड़ मारी तो मैंने तुरन्त उसकी कीमत स्वयं दे दी। मैंने कभी मरे जानवर को तुम्हारे पास ले जाकर यह नहीं कहा कि इसमें मेरा दोष नहीं। किन्तु रात—दिन मुझे लूटा गया। </span>
<span class='v GN31_40' data-id='GN31_40'><span class='v-num v-40'>40&nbsp;</span>दिन में सूरज मेरी ताकत छीनता था और रात को सर्दी मेरी आँखों से नींद चुरा लेती थी। </span>
<span class='v GN31_41' data-id='GN31_41'><span class='v-num v-41'>41&nbsp;</span>मैंने बीस वर्ष तक तुम्हारे लिए एक दास की तरह काम किया। पहले के चौदह वर्ष मैंने तुम्हारी दो पुत्रियों को पाने के लिए काम किया। बाद में छः वर्ष मैंने तुम्हारे जानवरों को पाने के लिए काम किया और इस बीच तुमने मेरे वेतन दस बार बदला। </span>
<span class='v GN31_42' data-id='GN31_42'><span class='v-num v-42'>42&nbsp;</span>लेकिन मेरे पूर्वजों के परमेश्वर इब्राहीम का परमेश्वर और इसहाक क भय<span class='note' id='footnote-52'><a href='#note-52' class='key'>*</a></span> मेरे साथ था। यदि परमेश्वर मेरे साथ नहीं होता तो तुम मुझे खाली हाथ भेज देते। किन्तु परमेश्वर ने मेरी परेशानियों को देखा। परमेश्वर ने मेरे किए काम को देखा और पिछली रात परमेश्वर ने प्रमाणित कर दिया कि मैं ठीक हूँ।” </span></div>
<div class='s'>याकूब और लाबान की सन्धि </div>
<div class='p'>
<span class='v GN31_43' data-id='GN31_43'><span class='v-num v-43'>43&nbsp;</span>लाबान ने याकूब से कहा, “ये लड़कियाँ मेरी पुत्रियाँ है। उनके बच्चे मेरे हैं। ये जानवर मेरे हैं। जो कुछ भी तुम यहाँ देखते हो, मेरा है। लेकिन मैं अपनी पुत्रियों और उनके बच्चों को रखने के लिए कुछ नहीं कर सकता। </span>
<span class='v GN31_44' data-id='GN31_44'><span class='v-num v-44'>44&nbsp;</span>इसलिए मैं तुमसे एक सन्धि करना चाहता हूँ। हम लोग पत्थरों का एक ढेर लगाएँगे जो यह बताएगा कि हम लोग सन्धि कर चुके हैं।” </span></div>
<div class='p'>
<span class='v GN31_45' data-id='GN31_45'><span class='v-num v-45'>45&nbsp;</span>इसलिए याकूब ने एक बड़ी चट्टान ढूँढी और उसे यह पता देने के लिए वहाँ रखा कि उसने सन्धि की है। </span>
<span class='v GN31_46' data-id='GN31_46'><span class='v-num v-46'>46&nbsp;</span>इसने अपने पुरुषों की और अधिक चट्टानें ढूँढने और चट्टानों का एक ढेर लगाने को कहा। तब उन्होंने चट्टानों के समीप भोजन किया। </span>
<span class='v GN31_47' data-id='GN31_47'><span class='v-num v-47'>47&nbsp;</span>लाबान ने उस जगह का नाम रखा यज्रा सहादूधा रखा। लेकिन याकूब ने उस जगह का नाम गिलियाद रखा। </span></div>
<div class='p'>
<span class='v GN31_48' data-id='GN31_48'><span class='v-num v-48'>48&nbsp;</span>लाबान ने याकूब से कहा, “यह चट्टानों का ढेर हम दोनों को हमारी सन्धि की याद दिलाने में सहायता करेगा।” यह कारण है कि याकूब ने उस जगह को गिलियाद कहा। </span></div>
<div class='p'>
<span class='v GN31_49' data-id='GN31_49'><span class='v-num v-49'>49&nbsp;</span>तब लाबान ने कहा, “यहोवा, हम लोगों के एक दूसरे से अलग होने का साक्षी रहे।” इसलिए उस जगह का नाम मिजपा भी होगा। </span></div>
<div class='p'>
<span class='v GN31_50' data-id='GN31_50'><span class='v-num v-50'>50&nbsp;</span>तब लाबान ने कहा, “यदि तुम मेरी पुत्रियों की चोट पहुँचाओगे तो याद रखो, परमेश्वर तुमको दण्ड देगा। यदि तुम दूसरी स्त्री से विवाह करोगे तो याद रखो, परमेश्वर तुमको देख रहा है। </span>
<span class='v GN31_51' data-id='GN31_51'><span class='v-num v-51'>51&nbsp;</span>यहाँ ये चट्टानें हैं, जो हमारे बीच में रखी हैं और यह विशेष चट्टान है जो बताएगी कि हमने सन्धि की है। </span>
<span class='v GN31_52' data-id='GN31_52'><span class='v-num v-52'>52&nbsp;</span>चट्टानों का ढेर तथा यह विशेष चट्टान हमें अपनी सन्धि को याद कराने में सहायता करेगी। तुमसे लड़ने के लिए मैं इन चट्टानों के पार कभी नहीं जाऊँगा और तुम मुझसे लड़ने के लिए इन चट्टानों से आगे मेरी ओर कभी नहीं आओगे। </span>
<span class='v GN31_53' data-id='GN31_53'><span class='v-num v-53'>53&nbsp;</span>यदि हम लोग इस सन्धि को तोड़ें तो इब्राहीम का परमेश्वर, नाहोर का परमेश्वर और उनके पूर्वजों का परमेश्वर हम लोगों का न्याय करेगा।” </span></div>
<div class='p'>
<span class='v GN31_53' data-id='GN31_53'>याकूब के पित इसहाक ने परमेश्वर को “भय” नाम से पुकारा। इसलिए याकूब ने सन्धि के लिए उस नाम का प्रयोग किया। </span>
<span class='v GN31_54' data-id='GN31_54'><span class='v-num v-54'>54&nbsp;</span>तब याकूब ने एक पशु को मारा और पहाड़ पर बलि के रूप में भेंट किया और उसने अपने पुरुषों को भोजन में सम्मिलित होने के लिए बुलाया। भोजन करने के बाद उन्होंने पहाड़ पर रात बिताई। </span>
<span class='v GN31_55' data-id='GN31_55'><span class='v-num v-55'>55&nbsp;</span>दूसरे दिन सबेरे लाबान ने अपने नातियों को चूमा और पुत्रियों को बिदा दी। उसने उन्हें आशीर्वाद दिया और घर लौट गया। </span></div></div>
<div class='footnotes'>

<span class='footnote' id='note-52'><span class='key'>* </span><a href='#footnote-52' class='backref'>31:42</a> <span class='text'> <span class="fk">इसहाक का भय </span><span class="ft">परमेश्वर का ही एक नाम। इससे पता चलता है कि परमेश्वर बहुत शक्तिशाली है जिससे बहुत लोग डरते हैं।</span></span></span>
</div>
<div class='footer'><div class='nav'>
<a class='prev' href='GN30.html'>&#9664;</a>
<a class='home' href='index.html'>&#9776;</a>
<a class='next' href='GN32.html'>&#9654;</a>
</div></div>
</body></html>
