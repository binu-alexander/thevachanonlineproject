<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>पवित्र बाइबल यिर्मयाह 26</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location akshar_unicode' href='JR.html'> यिर्मयाह 26 </a>
<a class='prev' href='JR25.html'>  </a>
<a class='next' href='JR27.html'>  </a>
</div></div>
<div class='chapter section JR26 hin2010 hin JR akshar_unicode' dir='ltr' data-id='JR26' data-nextid='JR27' data-previd='JR25' lang='hi'> 

<div class='c'>26</div>
<div class='s'>मन्दिर पर यिर्मयाह की शिक्षा </div>
<div class='p'>
<span class='v JR26_1' data-id='JR26_1'><span class='verse1 v-num v-1'>1&nbsp;</span>यहोयाकीम के यहूदा में राज्य करने के प्रथम वर्ष यहोवा का यह सन्देश मिला। यहोयाकीम राजा योशिय्याह का पुत्र था। </span>
<span class='v JR26_2' data-id='JR26_2'><span class='v-num v-2'>2&nbsp;</span>यहोवा ने कहा, “यिर्मयाह, यहोवा के मन्दिर के आँगन में खड़े होओ। यहूदा के उन सभी लोगों को यह सन्देश दो जो यहोवा के मन्दिर में पूजा करने आ रहे हैं। तुम उनसे वह सब कुछ कहो जो मैं तुमसे कहने को कह रहा हूँ। मेरे सन्देश के किसी भाग को मत छोड़ो। </span>
<span class='v JR26_3' data-id='JR26_3'><span class='v-num v-3'>3&nbsp;</span>संभव है वे मेरे सन्देश को सुनें और उसके अनुसार चलें। संभव है वे ऐसी बुरी जिन्दगी बिताना छोड़ दें। यदि वे बदल जायें तो मैं उनको दण्ड देने की योजना के विषय में, अपने निर्णय को बदल सकता हूँ। मैं उनको वह दण्ड देने की योजना बना रहा हूँ क्योंकि उन्होंने अनेक बुरे काम किये हैं। </span>
<span class='v JR26_4' data-id='JR26_4'><span class='v-num v-4'>4&nbsp;</span>तुम उनसे कहोगे, ‘यहोवा जो कहता है, वह यह है: मैंने अपने उपदेश तुम्हें दिये। तुम्हें मेरी आज्ञा का पालन करना चाहिये और मेरे उपदेशों पर चलना चाहिये। </span>
<span class='v JR26_5' data-id='JR26_5'><span class='v-num v-5'>5&nbsp;</span>तुम्हें मेरे सेवकों की वे बातें सुननी चाहिये जो वे तुमसे कहें। (नबी मेरे सेवक हैं) मैंने नबियों को बार—बार तुम्हारे पास भेजा है किन्तु तुमने उनकी अनसुनी की है। </span>
<span class='v JR26_6' data-id='JR26_6'><span class='v-num v-6'>6&nbsp;</span>यदि तुम मेरी आज्ञा का पालन नहीं करते तो मैं अपने यरूशलेम के मन्दिर को शीलो के पवित्र तम्बू की तरह कर दूँगा। सारे विश्व के लोग अन्य नगरों के लिये विपत्ति माँगने के समय यरूशलेम के बारे में सोचेंगे।’ ” </span></div>
<div class='p'>
<span class='v JR26_7' data-id='JR26_7'><span class='v-num v-7'>7&nbsp;</span>याजकों, नबियों और सभी लोगों ने यहोवा के मन्दिर में यिर्मयाह को यह सब कहते सुना। </span>
<span class='v JR26_8' data-id='JR26_8'><span class='v-num v-8'>8&nbsp;</span>यिर्मयाह ने वह सब कुछ कहना पूरा किया जिसे यहोवा ने लोगों से कहने का आदेश दिया था। तब याजकों, नबियों और लोगों ने यिर्मयाह को पकड़ लिया। उन्होंने कहा, “ऐसी भयंकर बात करने के कारण तुम मरोगे। </span>
<span class='v JR26_9' data-id='JR26_9'><span class='v-num v-9'>9&nbsp;</span>यहोवा के नाम पर ऐसी बातें करने का साहस तुम कैसे करते हो तुम यह कैसे कहने का साहस करते हो कि यह मन्दिर शीलो के मन्दिर की तरह नष्ट होगा तुम यह कहने का साहस कैसे करते हो कि यरूशलेम बिना किसी निवासी के मरुभूमि बनेगा!” सभी लोग यिर्मयाह के चारों ओर यहोवा के मन्दिर में इकट्ठे हो गए। </span></div>
<div class='p'>
<span class='v JR26_10' data-id='JR26_10'><span class='v-num v-10'>10&nbsp;</span>इस प्रकार यहूदा के शासकों ने उन सारी घटनाओं को सुना जो घटित हो रही थीं। अत: वे राजा के महल से बाहर आए। वे यहोवा के मन्दिर को गए। वहाँ वे नये फाटक के प्रवेश के स्थान पर बैठ गए। नया फाटक वह फाटक है जहाँ से यहोवा के मन्दिर को जाते हैं। </span>
<span class='v JR26_11' data-id='JR26_11'><span class='v-num v-11'>11&nbsp;</span>तब याजकों और नबियों ने शासकों और सभी लोगों से बातें कीं। उन्होंने कहा, “यिर्मयाह मार डाला जाना चाहिये। इसने यरूशलेम के बारे में बुरा कहा है। तुमने उसे वे बातें कहते सुना।” </span></div>
<div class='p'>
<span class='v JR26_12' data-id='JR26_12'><span class='v-num v-12'>12&nbsp;</span>तब यिर्मयाह ने यहूदा के सभी शासकों और अन्य सभी लोगों से बात की। उसने कहा, “यहोवा ने मुझे इस मन्दिर और इस नगर के बारे में बातें कहने के लिये भेजा। जो सब तुमने सुना है वह यहोवा के यहाँ से है। </span>
<span class='v JR26_13' data-id='JR26_13'><span class='v-num v-13'>13&nbsp;</span>तुम लोगों को अपना जीवन बदलना चाहिये! तुम्हें अच्छे काम करना आरम्भ करना चाहिये। तुम्हें अपने यहोवा परमेश्वर की आज्ञा माननी चाहिये। यदि तुम ऐसा करोगे तो यहोवा अपना इरादा बदल देगा। यहोवा वे बुरी विपत्तियाँ नहीं लायेगा, जिनके घटित होने के बारे में उसने कहा। </span>
<span class='v JR26_14' data-id='JR26_14'><span class='v-num v-14'>14&nbsp;</span>जहाँ तक मेरी बात है, मैं तुम्हारे वश में हूँ। मेरे साथ वह करो जिसे तुम अच्छा और ठीक समझते हो। </span>
<span class='v JR26_15' data-id='JR26_15'><span class='v-num v-15'>15&nbsp;</span>किन्तु यदि तुम मुझे मार डालोगे तो एक बात निश्चित समझो। तुम एक निरपराध व्यक्ति को मारने के अपराधी होगे। तुम इस नगर और इसमें जो भी रहते हैं उन्हें भी अपराधी बनाओगे। सच में, यहोवा ने मुझे तुम्हारे पास भेजा है। जो सन्देश तुमने सुना है वह, सच में, यहोवा का है।” </span></div>
<div class='p'>
<span class='v JR26_16' data-id='JR26_16'><span class='v-num v-16'>16&nbsp;</span>तब शासक और सभी लोग बोल पड़े। उन लोगों ने याजकों और नबियों से कहा, “यिर्मयाह, नहीं मारा जाना चाहिये। यिर्मयाह ने जो कुछ कहा है वह हमारे यहोवा परमेश्वर की ही वाणी है।” </span></div>
<div class='p'>
<span class='v JR26_17' data-id='JR26_17'><span class='v-num v-17'>17&nbsp;</span>तब अग्रजों (प्रमुखों) में से कुछ खड़े हुए और उन्होंने सब लोगों से बातें कीं। </span>
<span class='v JR26_18' data-id='JR26_18'><span class='v-num v-18'>18&nbsp;</span>उन्होंने कहा, “मीकायाह नबी मोरसेती नगर का था। मीकायाह उन दिनों नबी था जिन दिनों हिजकिय्याह यहूदा का राजा था। मीकायाह ने यहूदा के सभी लोगों से यह कहा: सर्वशक्तिमान यहोवा यह कहता है: </span></div>
<div class='b'> &nbsp; 
<span class='v JR26_18' data-id='JR26_18'></span></div>
<div class='q'>
<span class='v JR26_18' data-id='JR26_18'>“सिय्योन एक जुता हुआ खेत बनेगा। </span></div>
<div class='q2'>
<span class='v JR26_18' data-id='JR26_18'>यरूशलेम चट्टानों की ढेर होगा। </span></div>
<div class='q'>
<span class='v JR26_18' data-id='JR26_18'>जिस पहाड़ी पर मन्दिर बना है </span></div>
<div class='q2'>
<span class='v JR26_18' data-id='JR26_18'>उस पर पेड़ उगेंगे।” <span class='rq'><span class='bibleref' data-id='MC3_12'>मीका 3:12</span></span> </span></div>
<div class='b'> &nbsp; </div>
<div class='p'>
<span class='v JR26_19' data-id='JR26_19'><span class='v-num v-19'>19&nbsp;</span>“हिजकिय्याह यहूदा का राजा था और हिजकिय्याह ने मीकायाह को नहीं मारा। यहूदा के किसी व्यक्ति ने मीकायाह को नहीं मारा। तुम जानते हो हिजकिय्याह यहोवा का सम्मान करता था। वह यहोवा को प्रसन्न करना चाहता था। यहोवा कह चुका था कि वह यहूदा का बुरा करेगा। किन्तु हिजकिय्याह ने यहोवा से प्रार्थना की और यहोवा ने अपना इरादा बदल दिया। यहोवा ने वे बुरी विपत्तियाँ नहीं आने दीं। यदि हम लोग यिर्मयाह को चोट पहुँचायेंगे तो हम लोग अपने ऊपर अनेक विपत्तियाँ बुलाएंगे और वे विपत्तियाँ हम लोगों के अपने दोष के कारण होंगी।” </span></div>
<div class='p'>
<span class='v JR26_20' data-id='JR26_20'><span class='v-num v-20'>20&nbsp;</span>अतीत काल में एक दूसरा व्यक्ति था जो यहोवा के सन्देश का उपदेश देता था। उसका नाम ऊरिय्याह था। वह शमाय्याह नामक व्यक्ति का पुत्र था। ऊरिय्याह, किर्यत्यारीम नगर का था। ऊरिय्याह ने इस नगर और देश के विरुद्ध वही उपदेश दिया जो यिर्मयाह ने दिया है। </span>
<span class='v JR26_21' data-id='JR26_21'><span class='v-num v-21'>21&nbsp;</span>राजा यहोयाकीम उसके सेना—अधिकारी और यहूदा के प्रमुखों ने ऊरिय्याह का उपदेश सुना। वे क्रोधित हुए। राजा यहोयाकीम ऊरिय्याह को मार डालना चाहता था। किन्तु ऊरिय्याह को पता लगा कि यहोयाकीम उसे मार डालना चाहता है। ऊरिय्याह डर गया और वह मिस्र देश को भाग निकला। </span>
<span class='v JR26_22' data-id='JR26_22'><span class='v-num v-22'>22&nbsp;</span>किन्तु यहोयाकीम ने एलनातान नामक एक व्यक्ति तथा कुछ अन्य लोगों को मिस्र भेजा। एलनातान अकबोर नामक व्यक्ति का पुत्र था। </span>
<span class='v JR26_23' data-id='JR26_23'><span class='v-num v-23'>23&nbsp;</span>वे लोग ऊरिय्याह को मिस्र से वापस ले आये। तब वे लोग ऊरिय्याह को राजा यहोयाकीम के पास ले गए। यहोयाकीम ने ऊरिय्याह को तलवार के घाट उतार देने का आदेश दिया। ऊरिय्याह का शव उस कब्रिस्तान में फेंक दिया गया जहाँ गरीब लोग दफनाये जाते थे। </span></div>
<div class='p'>
<span class='v JR26_24' data-id='JR26_24'><span class='v-num v-24'>24&nbsp;</span>शापान का पुत्र अहीकाम ने यिर्मयाह का समर्थन किया। अत: अहीकाम ने लोगों द्वारा मार डाले जाने से यिर्मयाह को बचा लिया। </span></div>
<div class='b'> &nbsp; </div></div>
<div class='footnotes'>

</div>
<div class='footer'><div class='nav'>
<a class='prev' href='JR25.html'></a>
<a class='home' href='index.html'></a>
<a class='next' href='JR27.html'></a>
</div></div>
</body></html>
