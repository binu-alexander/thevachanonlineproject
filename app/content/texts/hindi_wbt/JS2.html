<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>पवित्र बाइबल यहोशू 2</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location akshar_unicode' href='JS.html'> यहोशू 2 </a>
<a class='prev' href='JS1.html'> &#9664; </a>
<a class='next' href='JS3.html'> &#9654; </a>
</div></div>
<div class='chapter section JS2 hin2010 hin JS akshar_unicode' dir='ltr' data-id='JS2' data-nextid='JS3' data-previd='JS1' lang='hi'> 

<div class='c'>2</div>
<div class='s'>यरीहो में गुप्तचर </div>
<div class='p'>
<span class='v JS2_1' data-id='JS2_1'><span class='verse1 v-num v-1'>1&nbsp;</span>नून का पुत्र यहोशू और सभी लोगों ने शित्तीम में डेरा डाला था। यहोशू ने दो गुप्तचरों को भेजा। किसी दूसरे व्यक्ति को यह पता नहीं चला कि यहोशू ने इन लोगों को भेजा था। यहोशू ने इन लोगों से कहा, “जाओ और प्रदेश की जाँच करो, यरीहो नगर को सावधानी से देखो।” </span></div>
<div class='p'>
<span class='v JS2_1' data-id='JS2_1'>इसलिए वे व्यक्ति यरीहो गए। वे एक वेश्या के घर गए और वहाँ ठहरे। इस स्त्री का नाम राहाब था। </span></div>
<div class='p'>
<span class='v JS2_2' data-id='JS2_2'><span class='v-num v-2'>2&nbsp;</span>किसी ने यरीहो के राजा से कहा, “इस्राएल के कुछ व्यक्ति आज रात हमारी धरती पर गुप्तचरी करने आए हैं।” </span></div>
<div class='p'>
<span class='v JS2_3' data-id='JS2_3'><span class='v-num v-3'>3&nbsp;</span>इसलिए यरीहो के राजा ने राहाब के यहाँ यह खबर भेजी: “उन व्यक्तियों को छिपाओ नहीं जो आकर तुम्हारे घर में ठहरे हैं। उन्हें बाहर लाओ। वे भेद लेने अपने देश में आए हैं।” </span></div>
<div class='p'>
<span class='v JS2_4' data-id='JS2_4'><span class='v-num v-4'>4&nbsp;</span>स्त्री ने दोनों व्यक्तियों को छिपा रखा था। किन्तु स्त्री ने कहा, “वे दो व्यक्ति आए तो थे, किन्तु मैं नहीं जानती कि वे कहाँ से आए थे। </span>
<span class='v JS2_5' data-id='JS2_5'><span class='v-num v-5'>5&nbsp;</span>नगर द्वार बन्द होने के समय वे व्यक्ति शाम को चले गए। मैं नहीं जानती कि वे कहाँ गए। किन्तु यदि तुम जल्दी जाओगे, तो शायद तुम उन्हें पकड़ लोगे।” </span>
<span class='v JS2_6' data-id='JS2_6'><span class='v-num v-6'>6&nbsp;</span>(राहाब ने वह सब कहा, लेकिन वास्तव में स्त्री ने उन्हें छत पर पहुँचा दिया था, और उन्हें उस चारे में छिपा दिया था, जिसका ढेर उसने ऊपर लगाया था।) </span></div>
<div class='p'>
<span class='v JS2_7' data-id='JS2_7'><span class='v-num v-7'>7&nbsp;</span>इसलिए इस्राएल के दो आदमियों की खोज में राजा के व्यक्ति चले गए। राजा के व्यक्तियों द्वारा नगर छोड़ने के तुरन्त बाद नगर द्वार बन्द कर दिये गए। वे उन स्थानों पर गए जहाँ से लोग यरदन नदी को पार करते थे। </span></div>
<div class='p'>
<span class='v JS2_8' data-id='JS2_8'><span class='v-num v-8'>8&nbsp;</span>दोनों व्यक्ति रात में सोने की तैयारी में थे। किन्तु स्त्री छत पर गई और उसने उनसे बात की । </span>
<span class='v JS2_9' data-id='JS2_9'><span class='v-num v-9'>9&nbsp;</span>राहाब ने कहा, “मैं जानती हूँ कि यह देश याहोवा ने तुम्हारे लोगों को दिया है। तुम हम लोगों को भयभीत करते हो। इस देश में रहने वाले सभी तुम लोगों से भयभीत हैं। </span>
<span class='v JS2_10' data-id='JS2_10'><span class='v-num v-10'>10&nbsp;</span>हम लोग डरे हुए हैं क्योकि हम सुन चुके हैं कि यहोवा ने तुम लोगों की सहायता कैसे की है। हमने सुना है कि तुम मिस्र से बाहर आए तो यहोवा न लाल सागर के पानी को सुखा दिया। हम लोगों ने यह भी सुना है कि तुम लोगं ने दो एमोरी राजाओं सीहोन और ओग के साथ क्या किया। हम लोगों ने सुना कि तुम लोगों न यरदन नदी के पूर्व में रहने वाले उन दोनों राजाओं को कैसे नष्ट किया। </span>
<span class='v JS2_11' data-id='JS2_11'><span class='v-num v-11'>11&nbsp;</span>हम लोगों ने उन घटनाओं को सुना और बहुत अधिक डर गए और अब हम में से कोई व्यक्ति इतना साहसी नहीं कि तुम लोगों से लड़ सके। क्यों? क्योंकि तुम्हारा परमेश्वर यहोवा ऊपर स्वर्ग और नीचे धरती पर शासन करता है </span>
<span class='v JS2_12' data-id='JS2_12'><span class='v-num v-12'>12&nbsp;</span>तो अब, मैं चाहती हूँ कि तुम मुझे वचन दो। मैंने तुम्हारी सहायता की है और तुम पर दया की है। इसलिए यहोवा के सामने वचन दो कि तुम हमारे परिवार पर दया करोगे। कृपया मुझे कहो कि तुम ऐसा करोगे। </span>
<span class='v JS2_13' data-id='JS2_13'><span class='v-num v-13'>13&nbsp;</span>मुझसे तुम यह कहो कि तुम मेरे परिवार को जीवित रहने दोगे जिसमें मेरे पिता, माँ, भाई, बहनें, और उनके परिवार होंगे। तुम प्रतिज्ञा करो कि तुम हमें मृत्यु से बचाओगे।” </span></div>
<div class='p'>
<span class='v JS2_14' data-id='JS2_14'><span class='v-num v-14'>14&nbsp;</span>उन व्यक्तियों ने उसे मान लिया। उनहोंने कहा, “हम तुम्हारे जीवन के लिये अपने जीवन की बाज़ी लगा देंगे। किसी व्यक्ति सेन बताओ कि हम क्या कर रहे हैं। तब जब यहोवा हम लोगों को हमारा देश देगा, तब हम तुम पर दया करेंगे। तुम हम लोगों पर विश्वास कर सकते हो।” </span></div>
<div class='p'>
<span class='v JS2_15' data-id='JS2_15'><span class='v-num v-15'>15&nbsp;</span>उस स्त्री का घर नगर की दीवार के भीतर बना था। यह दीवार का एक हिस्सा था। इसलिए स्त्री ने उनके खिड़की में से उतरने के लिये रस्सी का उपयोग किया। </span>
<span class='v JS2_16' data-id='JS2_16'><span class='v-num v-16'>16&nbsp;</span>तब स्त्री ने उनसे कहा, “पश्चिम की पहाड़ियों में जाओ, जिससे राजा के व्यक्ति तुम्हें अचानक न पकड़ें। वहाँ तीन दिन छिपे रहो। राजा के व्यक्ति जब लौट आएं तब तुम अपने रास्ते जा सकते हो।” </span></div>
<div class='p'>
<span class='v JS2_17' data-id='JS2_17'><span class='v-num v-17'>17&nbsp;</span>व्यक्तियों ने उससे कहा, “हम लोगों ने तुमको वचन दिया है। किन्तु तुम्हें एक काम करना होगा, नहीं तो हम लोग अपने वचन के लिये उत्तरदायी नहीं होंगे। </span>
<span class='v JS2_18' data-id='JS2_18'><span class='v-num v-18'>18&nbsp;</span>तुम इस लाल रस्सी का उपयोग हम लोगों के बचकर भाग निकलने के लिये कर रही हो। हम लोग इस देश में लौटेंगे। उस समय तुम्हें इस रस्सी को अपनी खिड़की से अवश्य बांधना होगा। तुमेहं अपने पिता, अपनी माँ, अपने भाई, और अपने पूरे परिवार अपने साथ इस घर में रखना होगा। </span>
<span class='v JS2_19' data-id='JS2_19'><span class='v-num v-19'>19&nbsp;</span>हम लोग हर एक व्यक्ति को सुरक्षित रखेंगे जो इस घर में होगा। यदि तुम्हारे घर के भीतर किसी को चोट पहुँचती है, तो उसके लिए हम लोग उत्तरदायी होंगे। यदि तुम्हारे घर से कोई व्यक्ति बाहर जाएगा, तो वह मार डाला जा सकता है। उस व्यक्ति के लिए हम उत्तरदायी नहीं होंगे। यह उसका अपना दोष होगा। </span>
<span class='v JS2_20' data-id='JS2_20'><span class='v-num v-20'>20&nbsp;</span>हम यह वादा तुम्हारे साथ कर रहे हैं। किन्तु यदि तुम किसी को बताओगी कि हम क्या कर रहे हैं, तो हम अपने इस वचन से स्वतन्त्र होंगे।” </span></div>
<div class='p'>
<span class='v JS2_21' data-id='JS2_21'><span class='v-num v-21'>21&nbsp;</span>स्त्री ने उत्तर दिया, “मैं इसे स्वीकार करती हूँ।” स्त्री ने नमस्कार किया और व्यक्तियों ने उसका घर छोड़ा। स्त्री ने खिड़की से लाल रस्सी बांधी। </span></div>
<div class='p'>
<span class='v JS2_22' data-id='JS2_22'><span class='v-num v-22'>22&nbsp;</span>वे उसके घर को छोड़कर पहाड़ियों में चले गए। जहाँ वे तीन दिन रुके। राजा के व्यक्तियों ने पूरी सड़क पर उनकी खोज की। तीन दिन बाद राजा के व्यक्तियों ने खोज बन्द कर दी। वे उन्हें नहीं ढूँढ पाए, सो वे नगर में लौट आए </span>
<span class='v JS2_23' data-id='JS2_23'><span class='v-num v-23'>23&nbsp;</span>तब दोनों व्यक्तियों ने यहोशू के पास लौटना आरम्भ किया। व्यक्तियों ने पहाड़ियाँ छोड़ी और नदी को पार किया। वे नून के पुत्र यहोशू के पास गए। उन्होंने जो कुछ पता लगाया था, यहोशू को बताया। </span>
<span class='v JS2_24' data-id='JS2_24'><span class='v-num v-24'>24&nbsp;</span>उन्होंने यहोशू से कहा, “यहोवा ने सचमुच सारा देश हम लोगों को दे दिया है। उस देश के सभी लोग हम लोगों से भयभीत हैं।” </span></div></div>
<div class='footnotes'>

</div>
<div class='footer'><div class='nav'>
<a class='prev' href='JS1.html'>&#9664;</a>
<a class='home' href='index.html'>&#9776;</a>
<a class='next' href='JS3.html'>&#9654;</a>
</div></div>
</body></html>
