<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>पवित्र बाइबल सपन्याह 1</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location akshar_unicode' href='ZP.html'> सपन्याह 1 </a>
<a class='prev' href='HK3.html'> &#9664; </a>
<a class='next' href='ZP2.html'> &#9654; </a>
</div></div>
<div class='chapter section ZP1 hin2010 hin ZP akshar_unicode' dir='ltr' data-id='ZP1' data-nextid='ZP2' data-previd='HK3' lang='hi'><div class='mt'>सपन्याह  
</div>
<div class='c'>1</div>
<div class='p'>
<span class='v ZP1_1' data-id='ZP1_1'><span class='verse1 v-num v-1'>1&nbsp;</span>यह सन्देश है जिसे यहोवा ने सपन्याह को दिया। सपन्याह ने यह सन्देश तब पाया जब अमोन का पुत्र योशिय्याह यहूदा का राजा था। सपन्याह कूशी का पुत्र था। कूशी गदल्याह का पुत्र था। गदल्याह अमर्याह का पुत्र था। अमर्याह हिजकिय्याह का पुत्र था। </span></div>
<div class='s'>लोगों का न्याय करने का यहोवा का दिन </div>
<div class='p'>
<span class='v ZP1_2' data-id='ZP1_2'><span class='v-num v-2'>2&nbsp;</span>यहोवा कहता है, “मैं पृथ्वी की हर चीज़ को नष्ट कर दूँगा! </span>
<span class='v ZP1_3' data-id='ZP1_3'><span class='v-num v-3'>3&nbsp;</span>मैं सभी लोगों और सभी जानवरों को नष्ट करूँगा। मैं आकाश की चिड़ियों और सागर की मछलियों को नष्ट करूँगा। मैं पापी लोगों को और उन सभी चीज़ों को, जो उन्हें पापी बनाती है, नष्ट करूँगा। मैं सभी लोगों का इस धरती पर से नाम निशान मिटा दूँगा।” यहोवा ने यह सब कहा। </span></div>
<div class='p'>
<span class='v ZP1_4' data-id='ZP1_4'><span class='v-num v-4'>4&nbsp;</span>यहोवा ने कहा, “मैं यहूदा और यरूशलेम के निवासियों को दण्ड दूँगा: मैं इन चीज़ों को उस स्थान से हटा दूँगा: मैं बाल—पूजन के अन्तिम चिन्हों को हटा दूँगा। मैं उन पुरोहितों और उन सभी लोगों को जो अपनी छतों पर तारों की पूजा करने जाते हैं, विदा करूँगा। </span>
<span class='v ZP1_5' data-id='ZP1_5'><span class='v-num v-5'>5&nbsp;</span>लोग उन झूठे पुरोहितों के बारे में भूल जाएंगे। कछ लोग कहते हैं कि वे मेरी उपसाना करते हैं। उन लोगों ने मेरी उपासना करने की प्रतिज्ञा की किन्तु अब वे झूठे देवता मोलेक की पूजा करते हैं। अत: मैं उन लोगों को उस स्थान से हटाऊँगा। </span>
<span class='v ZP1_6' data-id='ZP1_6'><span class='v-num v-6'>6&nbsp;</span>कुछ लोग यहोवा से विमुख हो गये। उन्होंने मेरा अनुसरण करना छोड़ दिया। उन लोगों ने यहोवा से सहायता मांगना भी बन्द कर दिया। अत: मैं उन लोगों को उस स्थान से हटाऊंगा।” </span></div>
<div class='p'>
<span class='v ZP1_7' data-id='ZP1_7'><span class='v-num v-7'>7&nbsp;</span>मेरे स्वामी यहोवा के आगे चुप रह! क्यों क्योंकि लोगों को न्याय करने का यहोवा का दिन जल्द ही आ रहा है! यहोवा ने अपनी भेंट—बलि (यहूदा के लोग) तैयार कर ली है और उसने अपने बुलाये हुए मेहमानों (यहूदा के शत्रुओं) से तैयार करने के लिए कह दिया है। </span></div>
<div class='p'>
<span class='v ZP1_8' data-id='ZP1_8'><span class='v-num v-8'>8&nbsp;</span>यहोवा ने कहा, “यहोवा के बलि के दिन, मैं राजपुत्रों और अन्य प्रमुखों को दण्ड दूंगा। मैं अन्य देशों के वस्त्रों को पहनने वाले सभी लोगों को दण्ड दूंगा। </span>
<span class='v ZP1_9' data-id='ZP1_9'><span class='v-num v-9'>9&nbsp;</span>उस समय मैं उन सभी लोगों को दण्ड दूँगा जो देहली पर कूदते हैं। मैं उन लोगों को दण्ड दूँगा जो अपने स्वामी के गृह को कपट और हिंसा से इकट्ठे किए गए धन से भरते हैं।” </span></div>
<div class='p'>
<span class='v ZP1_10' data-id='ZP1_10'><span class='v-num v-10'>10&nbsp;</span>यहोवा ने यह भी कहा, “उस समय, लोग यरूशलेम में मत्स्य—द्वार पर सहायता के लिये पुकार रहे होंगे। नगर के अन्य भागों में भी लोग चिल्ला रहे होंगे और लोग नगर के चारों ओर की पहाड़ियों में चीज़ों के नष्ट होने की भारी आवाज़े सुन रहे होंगे। </span>
<span class='v ZP1_11' data-id='ZP1_11'><span class='v-num v-11'>11&nbsp;</span>नगर के निचले भागों में रहने वाले लोगों, तुम चिल्लाओगे। क्यों क्योंकि कारोबारी और धनी व्यापारी नष्ट कर दिये जायेंगे। </span></div>
<div class='p'>
<span class='v ZP1_12' data-id='ZP1_12'><span class='v-num v-12'>12&nbsp;</span>“उस समय, मैं एक दीपक लूंगा और यरूशलेम में रहकर खोज करूँगा। मैं उन सभी लोगों को ढूँढूंगा जो अपने ही तरीके से रहने में सन्तुष्ट हैं। वे लोग कहते हैं, ‘यहोवा कुछ नहीं करता। वे न सहायता करते हैं न चोट ही पहुँचाते हैं!’ मैं उन लोगों का पता लगाऊंगा और उन्हें दण्ड दूँगा! </span>
<span class='v ZP1_13' data-id='ZP1_13'><span class='v-num v-13'>13&nbsp;</span>तब अन्य लोग उनकी सारी सम्पत्ति लेंगे तथा उनके घरों को नष्ट करेंगे। उस समय जिन लोगों ने घर बनाए होंगे, वे उनमें नहीं रहेंगे और जिन लोगों ने अंगूर की बेलें खेतों में रोपी होंगी, वे उन अंगूरों का दाखमधु नहीं पीएंगे, उन चीज़ों को अन्य लोग लेंगे।” </span></div>
<div class='p'>
<span class='v ZP1_14' data-id='ZP1_14'><span class='v-num v-14'>14&nbsp;</span>यहोवा के न्याय का विशेष दिन शीघ्र आ रहा है! वह दिन निकट है, और तेज़ी से आ रहा है। यहोवा के न्याय के विशेष दिन लोग चीखों भरे स्वर सुनेंगे। यहाँ तक कि वीर योद्धा भी चीख उठेंगे! </span>
<span class='v ZP1_15' data-id='ZP1_15'><span class='v-num v-15'>15&nbsp;</span>उस समय परमेश्वर अपना क्रोध प्रकट करेगा। यह भयंकर विपत्तियों का समय होगा। यह विध्वंस का समय होगा। यह काले, घिरे हुए बादल और तूफानी दिन के अन्धकार का समय होगा। </span>
<span class='v ZP1_16' data-id='ZP1_16'><span class='v-num v-16'>16&nbsp;</span>यह युद्ध के ऐसे समय की तरह होगा जब लोग सुरक्षा मीनारों और सुरक्षित नगरों से सीगों और तुरही का नाद सुनेंगे। </span></div>
<div class='p'>
<span class='v ZP1_17' data-id='ZP1_17'><span class='v-num v-17'>17&nbsp;</span>यहोवा ने कहा, “मैं लोगों का जीवन बहुत दूभर कर दूँगा। लोग उन अन्धों की तरह चारों ओर जाएंगे जिन्हें यह भी मालूम नहीं कि वे कहाँ जा रहे हैं क्यों क्योंकि उन लोगों ने यहोवा के विरूद्ध पाप किये। अनेक लोग मार डाले जाएंगे। उनका खून जमीन पर बहेगा। उनके शव गोबर की तरह जमीन पर पड़े सड़ते रहेंगे। </span>
<span class='v ZP1_18' data-id='ZP1_18'><span class='v-num v-18'>18&nbsp;</span>उनका सोना—चाँदी उनकी सहायता नहीं कर पाएंगे! उस समय, यहोवा बहुत क्षुब्द और क्रोधित होगा। यहोवा पूरे संसार को अपने क्रोध की अग्नि में जलाकर नष्ट कर देगा! यहोवा पूरी तरह पृथ्वी पर सब कुछ नष्ट कर देगा!” </span></div></div>
<div class='footnotes'>

</div>
<div class='footer'><div class='nav'>
<a class='prev' href='HK3.html'>&#9664;</a>
<a class='home' href='index.html'>&#9776;</a>
<a class='next' href='ZP2.html'>&#9654;</a>
</div></div>
</body></html>
