<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>पवित्र बाइबल 2 राजा 22</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location akshar_unicode' href='K2.html'> 2 राजा 22 </a>
<a class='prev' href='K221.html'> &#9664; </a>
<a class='next' href='K223.html'> &#9654; </a>
</div></div>
<div class='chapter section K222 hin2010 hin K2 akshar_unicode' dir='ltr' data-id='K222' data-nextid='K223' data-previd='K221' lang='hi'> 

<div class='c'>22</div>
<div class='s'>योशिय्याह यहूदा पर अपना शासन आरम्भ करता है </div>
<div class='p'>
<span class='v K222_1' data-id='K222_1'><span class='verse1 v-num v-1'>1&nbsp;</span>योशिय्याह ने जब शासन आरम्भ किया तो वह आठ वर्ष का था। उसने इकतीस वर्ष तक यरूशलेम में शासन किया। उसकी माँ बोस्कत के अदाया की पुत्री यदीदा थी। </span>
<span class='v K222_2' data-id='K222_2'><span class='v-num v-2'>2&nbsp;</span>योशिय्याह ने वे काम किये जिन्हें यहोवा ने अच्छा बताया था। योशिय्याह ने परमेश्वर का अनुसरण अपने पूर्वज दाऊद की तरह किया। योशिय्याह ने परमेश्वर की शिक्षाओं को माना, और उसने ठीक वैसा ही किया जैसा परमेश्वर चाहता था। </span></div>
<div class='s'>योशिय्याह मन्दिर की मरम्मत के लिये आदेश देता है </div>
<div class='p'>
<span class='v K222_3' data-id='K222_3'><span class='v-num v-3'>3&nbsp;</span>योशिय्याह ने अपने राज्यकाल के अट्ठारहवें वर्ष में अपने मन्त्री, मशुल्लाम के पौत्र व असल्याह के पुत्र शापान को यहोवा के मन्दिर में भेजा। </span>
<span class='v K222_4' data-id='K222_4'><span class='v-num v-4'>4&nbsp;</span>योशिय्याह ने कहा, “महयाजक हिलकिय्याह के पास जाओ। उससे कहो कि उसे वह धन लेना चाहिये जिसे लोग यहोवा के मन्दिर में लाये हैं। द्वारपालों ने उस धन को लोगों से इकट्ठा किया था। </span>
<span class='v K222_5' data-id='K222_5'><span class='v-num v-5'>5&nbsp;</span>याजकों को यह धन उन कारीगरों को देने में उपयोग करनी चाहिये जो यहोवा के मन्दिर की मरम्मत करते हैं। याजकों को इस धन को उन लोगों को देना चाहिये जो यहोवा के मन्दिर की देखभाल करते हैं। </span>
<span class='v K222_6' data-id='K222_6'><span class='v-num v-6'>6&nbsp;</span>बढ़ई, पत्थर की दीवार बनाने वाले मिस्त्री और पत्थर तराश के लिये धन का उपयोग करो। मन्दिर में लगाने के लिये इमारती लकड़ी और कटे पत्थर के खरीदने में धन का उपयोग करो। </span>
<span class='v K222_7' data-id='K222_7'><span class='v-num v-7'>7&nbsp;</span>उस धन को न गिनो जिसे तुम मजदूरों को दो। उन मजदूरों पर विश्वास किया जा सकता है।” </span></div>
<div class='s'>व्यवस्था की पुस्तक मन्दिर में मिली </div>
<div class='p'>
<span class='v K222_8' data-id='K222_8'><span class='v-num v-8'>8&nbsp;</span>महायाजक हिलकिय्याह ने शास्त्री शापान से कहा, “देखो! मुझे <span class='bk'>व्यवस्था की पुस्तक</span> यहोवा के मन्दिर में मिली है।” हिलकिय्याह ने इस पुस्तक को शापान को दिया और शापान ने इसे पढ़ा। </span></div>
<div class='p'>
<span class='v K222_9' data-id='K222_9'><span class='v-num v-9'>9&nbsp;</span>शास्त्री शापान, राजा योशिय्याह के पास आया और उसे बताया जो हुआ था। शापान ने कहा, “तुम्हारे सेवकों ने मन्दिर से मिले धन को लिया और उसे उन कारीगरों को दिया जो यहोवा के मन्दिर की देख—रेख कर रहे थे।” </span>
<span class='v K222_10' data-id='K222_10'><span class='v-num v-10'>10&nbsp;</span>तब शास्त्री शापान ने राजा से कहा, “याजक हिलकिय्याह ने मुझे यह पुस्तक भी दी है।” तब शापान ने राजा को पुस्तक पढ़ कर सुनाई। </span></div>
<div class='p'>
<span class='v K222_11' data-id='K222_11'><span class='v-num v-11'>11&nbsp;</span>जब राजा ने <span class='bk'>व्यवस्था की पुस्तक</span> के शब्दों को सुना, उसने अपना दुःख और परेशानी प्रकट करने के लिये अपने वस्त्रों को फाड़ डाला। </span>
<span class='v K222_12' data-id='K222_12'><span class='v-num v-12'>12&nbsp;</span>तब राजा ने याजक हिलकिय्याह, शापान के पुत्र अहीकाम, मीकायाह के पुत्र अकबोर, शास्त्री शापान और राजसेवक असाया को आदेश दिया। </span>
<span class='v K222_13' data-id='K222_13'><span class='v-num v-13'>13&nbsp;</span>राजा योशिय्याह ने कहा, “जाओ, और यहोवा से पूछो कि हमें क्या करना चाहिये। यहोवा से मेरे लिये, लोगों के लिये और पूरे यहूदा के लिये याचना करो। इस मिली हुई पुस्तक के शब्दों के बारे में पूछो। यहोवा हम लोगों पर क्रोधित है। क्यों क्योंकि हमारे पूर्वजों ने इस पुस्तक की शिक्षा को नहीं माना। उन्होंने हम लोगों के लिये लिखी सब बातों को नहीं किया।” </span></div>
<div class='s'>योशिय्याह और नबिया हुल्दा </div>
<div class='p'>
<span class='v K222_14' data-id='K222_14'><span class='v-num v-14'>14&nbsp;</span>अतः याजक हिलकिय्याह, अहीकाम, अकबोर, शापान और असाया, नबिया हुल्दा के पास गए। हुल्दा हर्हस के पौत्र व तिकवा के पुत्र शल्लूम की पत्नी थी। वह याजक के वस्त्रों की देखभाल करता था। हुल्दा यरूशलेम में द्वितीय खण्ड में रह रही थी। वे गए और उन्होंने हुल्दा से बातें कीं। </span></div>
<div class='p'>
<span class='v K222_15' data-id='K222_15'><span class='v-num v-15'>15&nbsp;</span>तब हुल्दा ने उनसे कहा, “यहोवा इस्राएल का परमेश्वर कहता हैः उस व्यक्ति से कहो जिसने तुम्हें मेरे पास भेजा हैः </span>
<span class='v K222_16' data-id='K222_16'><span class='v-num v-16'>16&nbsp;</span>‘यहोवा यह कहता हैः मैं इस स्थान पर विपत्ति ला रहा हूँ और उन मनुष्यों पर भी जो यहाँ रहते हैं। ये विपत्तियाँ हैं जिन्हें उस पुस्तक में लिखा गया है जिसे यहूदा के राजा ने पढ़ी है। </span>
<span class='v K222_17' data-id='K222_17'><span class='v-num v-17'>17&nbsp;</span>यहूदा के लोगों ने मुझे त्याग दिया है और अन्य देवताओं के लिये सुगन्धि जलाई है। उन्होंने मुझे बहुत क्रोधित किया है। उन्होंने बहुत सी देवमूर्तियाँ बनाई। यही कारण है कि मैं इस स्थान के विरुद्ध अपना क्रोध प्रकट करूँगा। मेरा क्रोध उस अग्नि की तरह होगा जो बुझाई न जा सकेगी।’ </span></div>
<div class='p'>
<span class='v K222_18 K222_19' data-id='K222_18'><span class='v-num v-18-19'>18-19&nbsp;</span>“यहूदा के राजा योशिय्याह ने तुम्हें यहोवा से सलाह लेने को भेजा है। योशिय्याह से यह कहोः ‘यहोवा, इस्राएल के परमेश्वर ने जो कहा उसे तुमने सुना। तुमने वह सुना जो मैंने इस स्थान और इस स्थान पर रहने वाले लोगों के बारे में कहा। तुम्हारा हृदय कोमल है और जब तुमने यह सुना तो तुम्हें दु:ख हुआ। मैंने कहा कि भयंकर घटनायें इस स्थान (यरूशलेम) के साथ घटित होंगी। और तुमने अपने दुःख को प्रकट करने के लिये अपने वस्त्रों को फाड़ डाला और तुम रोने लगे। यही कारण है कि मैंने तुम्हारी बात सुनी।’ यहोवा यह कहता है, </span>
<span class='v K222_20' data-id='K222_20'><span class='v-num v-20'>20&nbsp;</span>‘मैं तुम्हें तुम्हारे पूर्वजों के साथ ले आऊँगा। तुम मरोगे और अपनी कब्र में शान्तिपूर्वक जाओगे। अतः तुम्हारी आँखे उन विपत्तियों को नहीं देखेंगी जिन्हें मैं इस स्थान (यरूशलेम) पर ढाने जा रहा हूँ।’ ” </span></div>
<div class='p'>
<span class='v K222_20' data-id='K222_20'>तब याजक हिलकिय्याह, अहीकाम, अकबोर, शापान और असाया ने राजा से यह सब कहा। </span></div></div>
<div class='footnotes'>

</div>
<div class='footer'><div class='nav'>
<a class='prev' href='K221.html'>&#9664;</a>
<a class='home' href='index.html'>&#9776;</a>
<a class='next' href='K223.html'>&#9654;</a>
</div></div>
</body></html>
