<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>पवित्र बाइबल दानिय्येल 1</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location akshar_unicode' href='DN.html'> दानिय्येल 1 </a>
<a class='prev' href='EK48.html'>  </a>
<a class='next' href='DN2.html'>  </a>
</div></div>
<div class='chapter section DN1 hin2010 hin DN akshar_unicode' dir='ltr' data-id='DN1' data-nextid='DN2' data-previd='EK48' lang='hi'><div class='mt'>दानिय्येल  
</div>
<div class='c'>1</div>
<div class='s'>दानिय्येल का बाबुल ले जाया जाना </div>
<div class='p'>
<span class='v DN1_1' data-id='DN1_1'><span class='verse1 v-num v-1'>1&nbsp;</span>नबूकदनेस्सर बाबुल का राजा था। नबूकदनेस्सर ने यरूशलेम पर आक्रमण किया और अपनी सेना के साथ उसने यरूशलेम को चारों ओर से घेर लिया। यह उन दिनों की बात है जब यहूदा के राजा यहोयाकीम के शासन का तीसरा वर्ष चल रहा था। </span>
<span class='v DN1_2' data-id='DN1_2'><span class='v-num v-2'>2&nbsp;</span>यहोवा ने यहूदा के राजा यहोयाकीम को नबूकदनेस्सर के द्वारा पराजित करा दिया। नबूकदनेस्सर ने परमेश्वर के मन्दिर के साज़ो—सामान को भी हथिया लिया। नबूकदनेस्सर उन वस्तुओं को शिनार ले गया। नबूकदनेस्सर ने उन वस्तुओं को उस मन्दिर में रखवा दिया जिसमें उसके देवताओं की मूर्तियाँ थीं। </span></div>
<div class='p'>
<span class='v DN1_3' data-id='DN1_3'><span class='v-num v-3'>3&nbsp;</span>इसके बाद राजा नबूकदनेस्सर ने अशपनज को एक आदेश दिया। (अशपनज राजा के खोजे सवकों का प्रधान था।) राजा ने अशपनज को कुछ यहूदी पुरूषों को उसके महल में लाने को कहा था। नबूकदनेस्सर चाहता था कि प्रमुख परिवारों और इस्राएल के राजा के परिवार के कुछ यहूदी पुरूषों को वहाँ लाया जाये। </span>
<span class='v DN1_4' data-id='DN1_4'><span class='v-num v-4'>4&nbsp;</span>नबूकदनेस्सर को केवल हट्टे—कट्टे यहूदी जवान ही चाहिये थे। राजा को बस ऐसे युवक ही चाहिये थे जिनके शरीर पर कोई खरोंच तक न लगी हो और उनका शरीर किसी भी तरह के दोष से रहित हो। राजा सुन्दर, चुस्त और बुद्धिमान नौजवान ही चाहता था। राजा को ऐसे युवक चाहिये थे जो बातों को शीघ्रता से और सरलता से सीखने में समर्थ हों।राजा को ऐसे युवको की आवश्यकता थी जो उसके महल में सेवा कार्य कर सकें। राजा ने अशपनज को आदेश दिया कि उन इस्राएली युवकों को कसदियों की भाषा और लिपि की शिक्षा दी जाये। </span></div>
<div class='p'>
<span class='v DN1_5' data-id='DN1_5'><span class='v-num v-5'>5&nbsp;</span>राजा नबूकदनेस्सर उन युवकों को प्रतिदिन एक निश्चित मात्रा में भोजन और दाखमधु दिया करता था। यह भोजन उसी प्रकार का होता था, जैसा स्वयं राजा खाया करता था। राजा की इच्छा थी कि इस्राएल के उन युवकों को तीन वर्ष तक प्रशिक्षण दिया जाये और फिर तीन वर्ष के बाद वे युवक बाबुल के राजा के सेवक बन जायें। </span>
<span class='v DN1_6' data-id='DN1_6'><span class='v-num v-6'>6&nbsp;</span>उन युवकों में दानिय्येल, हनन्याह, मीशाएल और अजर्याह शामिल थे। ये युवक यहूदा के परिवार समूह से थे। </span>
<span class='v DN1_7' data-id='DN1_7'><span class='v-num v-7'>7&nbsp;</span>सो इसके बाद यहूदा के उन युवकों को अशपनज ने नये नाम रख दिये। दानिय्येल को बेलतशस्सर का नया नाम दिया गया। हनन्याह का नया नाम था शद्रक। मीशाएल को नया नाम दिया गया मेशक और अजर्याह का नया नाम रखा गया अबेदनगो। </span></div>
<div class='p'>
<span class='v DN1_8' data-id='DN1_8'><span class='v-num v-8'>8&nbsp;</span>दानिय्येल राजा के उत्तम भोजन और दाखमधु को ग्रहण करना नहीं चाहता था। दानिय्येल नहीं चाहता था कि वह उस भोजन और उस दाखमधु से अपने आपको अशुद्ध कर ले। सो उसने इस प्रकार अपने आपको अशुद्ध होने से बचाने के लिये अशपनज से विनती की। </span></div>
<div class='p'>
<span class='v DN1_9' data-id='DN1_9'><span class='v-num v-9'>9&nbsp;</span>परमेश्वर ने अशपनज को ऐसा बना दिया कि वह दानिय्येल के प्रति कृपालु और अच्छा विचार करने लगा। </span>
<span class='v DN1_10' data-id='DN1_10'><span class='v-num v-10'>10&nbsp;</span>किन्तु अशपनज ने दानिय्येल से कहा, “मैं अपने स्वामी, राजा से डरता हूँ। राजा ने मुझे आज्ञा दी है कि तुम्हें यह भोजन और यह दाखमधु दी जाये। यदि तू इस भोजन को नहीं खाता है तो तू दुर्बल और रोगी दिखने लगेगा। तू अपनी उम्र के दूसरे युवकों से भद्दा दिखाई देगा। राजा इसे देखेगा और मुझ पर क्रोध करेगा। हो सकता है, वह मेरा सिर कटवा दे! जबकि यह दोष तुम्हारा होगा।” </span></div>
<div class='p'>
<span class='v DN1_11' data-id='DN1_11'><span class='v-num v-11'>11&nbsp;</span>इसके बाद दानिय्येल ने अपने देखभाल करने वाले से बातचात की। अशपनज ने उस रखवाले को दानिय्येल, हनन्याह, मीशाएल और अजर्याह के ऊपर ध्यान रखने को कहा हुआ था। </span>
<span class='v DN1_12' data-id='DN1_12'><span class='v-num v-12'>12&nbsp;</span>दानिय्येल ने उस रखवाले से कहा, “कृपा करके दस दिन तक तू हमारी परीक्षा ले। हमे खाने को साग—सब्जी और पीने को पानी के सिवाय कुछ मत दे। </span>
<span class='v DN1_13' data-id='DN1_13'><span class='v-num v-13'>13&nbsp;</span>फिर दस दिन के बाद उन दूसरे नौजवानों के साथ तू हमारी तुलना करके देख, जो राजा का भोजन करते हैं और फिर अपने आप देख कि अधिक स्वस्थ कौन दिखाई देता है। फिर तू अपने—आप यह निर्णय करना कि तू हमारे साथ कैसा व्यवहार करना चाहता है। हम तो तेरे सेवक हैं।” </span></div>
<div class='p'>
<span class='v DN1_14' data-id='DN1_14'><span class='v-num v-14'>14&nbsp;</span>सो वह रखवाला दानिय्येल, हनन्याह, मीशाएल और अजर्याह की दस दिन तक परीक्षा लेते रहने के लिये तैयार हो गया। </span>
<span class='v DN1_15' data-id='DN1_15'><span class='v-num v-15'>15&nbsp;</span>दस दिनों के बाद दानिय्येल और उसके मित्र उन सभी नौजवानों से अधिक हट्टे—कट्टे दिखाई देने लगे जो राजा का खाना खा रहे थे। </span>
<span class='v DN1_16' data-id='DN1_16'><span class='v-num v-16'>16&nbsp;</span>सो उस रखवाले ने उन्हें राजा का वह विशेष भोजन और दाखमधु देना बन्द कर दिया और वह दानिय्येल, हनन्याह, मीशाएल और अजर्याह को उस खाने के स्थान पर साग सब्जियाँ देने लगा। </span></div>
<div class='p'>
<span class='v DN1_17' data-id='DN1_17'><span class='v-num v-17'>17&nbsp;</span>परमेश्वर ने दानिय्येल, हनन्याह, मीशाएल और अजर्याह को बुद्धि प्रदान की और उन्हें अलग—अलग तरह की लिपियों और विज्ञानों को सीखने की योग्यता दी। दानिय्येल तो हर प्रकार के दिव्य दर्शनों और स्वपनों को भी समझ सकता था। </span></div>
<div class='p'>
<span class='v DN1_18' data-id='DN1_18'><span class='v-num v-18'>18&nbsp;</span>राजा चाहता था कि उन सभी युवकों को तीन वर्ष तक प्रशिक्षण दिया जाये। प्रशिक्षण का समय पूरा होने पर अशपनज उन सभी युवकों को राजा नबूकदनेस्सर के पास ले गया राजा ने उनसे बातें की। </span>
<span class='v DN1_19' data-id='DN1_19'><span class='v-num v-19'>19&nbsp;</span>राजा ने पाया कि उनमें से कोई भी युवक उतना अच्छा ही था जितने दानिय्येल, हनन्याह, मीशाएल और अजर्याक थे। सो वे चारों युवक राजा के सेवक बना दिये गये। </span>
<span class='v DN1_20' data-id='DN1_20'><span class='v-num v-20'>20&nbsp;</span>राजा हर बार उनसे किसी महत्वपूर्ण बात के बारे में पूछता और वे अपने प्रचुर ज्ञान और समझ बूझ का परिचय देते। राजा ने देखा कि वे चारों उसके राज्य के सभी जादूगरों और बुद्धिमान लोगों से दस गुणा अधिक उत्तम हैं। </span>
<span class='v DN1_21' data-id='DN1_21'><span class='v-num v-21'>21&nbsp;</span>सो राजा कुस्रू के शासन काल के पहले वर्ष तक दानिय्येल राजा की सेवकाई करता रहा। </span></div></div>
<div class='footnotes'>

</div>
<div class='footer'><div class='nav'>
<a class='prev' href='EK48.html'></a>
<a class='home' href='index.html'></a>
<a class='next' href='DN2.html'></a>
</div></div>
</body></html>
