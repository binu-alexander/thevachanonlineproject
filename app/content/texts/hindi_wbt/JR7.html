<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>पवित्र बाइबल यिर्मयाह 7</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location akshar_unicode' href='JR.html'> यिर्मयाह 7 </a>
<a class='prev' href='JR6.html'>  </a>
<a class='next' href='JR8.html'>  </a>
</div></div>
<div class='chapter section JR7 hin2010 hin JR akshar_unicode' dir='ltr' data-id='JR7' data-nextid='JR8' data-previd='JR6' lang='hi'> 

<div class='c'>7</div>
<div class='s'>यिर्मयाह का मन्दिर उपदेश </div>
<div class='p'>
<span class='v JR7_1' data-id='JR7_1'><span class='verse1 v-num v-1'>1&nbsp;</span>यह यहोवा का सन्देश यिर्मयाह के लिये है: </span>
<span class='v JR7_2' data-id='JR7_2'><span class='v-num v-2'>2&nbsp;</span>यिर्मयाह, यहोवा के मन्दिर के द्वार के सामने खड़े हो। द्वार पर यह सन्देश घोषित करो: </span></div>
<div class='p'>
<span class='v JR7_2' data-id='JR7_2'>“ ‘यहूदा राष्ट्र के सभी लोगों, यहोवा के यहाँ का सन्देश सुनो। यहोवा की उपासना करने के लिये तुम सभी लोग जो इन द्वारों से होकर आए हो इस सन्देश को सुनो। </span>
<span class='v JR7_3' data-id='JR7_3'><span class='v-num v-3'>3&nbsp;</span>इस्राएल के लोगों का परमेश्वर यहोवा है। सर्वशक्तिमान यहोवा जो कहता है, वह यह है, अपना जीवन बदलो और अच्छे काम करो। यदि तुम ऐसा करोगे तो मैं तुम्हें इस स्थान पर रहने दूँगा। </span>
<span class='v JR7_4' data-id='JR7_4'><span class='v-num v-4'>4&nbsp;</span>इस झूठ पर विश्वास न करो जो कुछ लोग बोलते हैं। वे कहते हैं, “यह यहोवा का मन्दिर है। यहोवा का मन्दिर है! यहोवा का मन्दिर है!” </span>
<span class='v JR7_5' data-id='JR7_5'><span class='v-num v-5'>5&nbsp;</span>यदि तुम अपना जीवन बदलोगे और अच्छा काम करोगे, तो मैं तुम्हें इस स्थान पर रहने दूँगा। तुम्हें एक दूसरे के प्रति निष्ठावान होना चाहिए। </span>
<span class='v JR7_6' data-id='JR7_6'><span class='v-num v-6'>6&nbsp;</span>तुम्हें अजनबियों के साथ भी निष्ठावान होना चाहिये। तुम्हें विधवा और अनाथ बच्चों के लिये उचित काम करना चाहिये। निरपराध लोगों को न मारो। अन्य देवताओं का अनुसरण न करो। क्यों क्योंकि वे तुम्हारे जीवन को नष्ट कर देंगे। </span>
<span class='v JR7_7' data-id='JR7_7'><span class='v-num v-7'>7&nbsp;</span>यदि तुम मेरी आज्ञा का पालन करोगे तो मैं तुम्हें इस स्थान पर रहने दूँगा। मैंने यह प्रदेश तुम्हारे पूर्वजों को अपने पास सदैव रखने के लिये दिया। </span></div>
<div class='p'>
<span class='v JR7_8' data-id='JR7_8'><span class='v-num v-8'>8&nbsp;</span>“ ‘किन्तु तुम झूठ में विश्वास कर रहे हो और वह झूठ व्यर्थ है। </span>
<span class='v JR7_9' data-id='JR7_9'><span class='v-num v-9'>9&nbsp;</span>क्या तुम चोरी और हत्या करोगे क्या तुम व्यभिचार का पाप करोगे क्या तुम लोगों पर झूठा आरोप लगाओगे क्या तुम असत्य देवता बाल की पूजा करोगे और अन्य देवताओं का अनुसरण करोगे जिन्हें तुम नहीं जानते </span>
<span class='v JR7_10' data-id='JR7_10'><span class='v-num v-10'>10&nbsp;</span>यदि तुम ये पाप करते हो तो क्या तुम समझते हो कि तुम उस मन्दिर में मेरे सामने खड़े हो सकते हो जिसे मेरे नाम से पुकारा जाता हो क्या तुम सोचते हो कि तुम मेरे सामने खड़े हो सकते हो और कह सकते हो, “हम सुरक्षित हैं” सुरक्षित इसलिये कि जिससे तुम ये घृणित कार्य कर सको। </span>
<span class='v JR7_11' data-id='JR7_11'><span class='v-num v-11'>11&nbsp;</span>यह मन्दिर मेरे नाम से पुकारा जाता है। क्या यह मन्दिर तुम्हारे लिये डकैतों के छिपने के स्थान के अतिरिक्त अन्य कुछ नहीं है मैं तुम्हारी चौकसी रख रहा हूँ।’ ” यह सन्देश यहोवा का है। </span></div>
<div class='p'>
<span class='v JR7_12' data-id='JR7_12'><span class='v-num v-12'>12&nbsp;</span>“ ‘यहूदा के लोगों, तुम अब शीलो नगर को जाओ। उस स्थान पर जाओ जहाँ मैंने प्रथम बार अपने नाम का मन्दिर बनाया। इस्राएल के लोगों ने भी पाप कर्म किये। जाओ और देखो कि उस स्थान का मैंने उन पाप कर्मों के लिये क्या किया जो उन्होंने किये। </span>
<span class='v JR7_13' data-id='JR7_13'><span class='v-num v-13'>13&nbsp;</span>इस्राएल के लोगों, तुम लोग ये सब पाप कर्म करते रहे। यह सन्देश यहोवा का था! “मैंने तुमसे बार—बार बातें कीं, किन्तु तुमने मेरी अनसुनी कर दी। मैंने तुम लोगों को पुकारा पर तुमने उत्तर नहीं दिया। </span>
<span class='v JR7_14' data-id='JR7_14'><span class='v-num v-14'>14&nbsp;</span>इसलिये मैं अपने नाम से पुकारे जाने वाले यरूशलेम के इस मन्दिर को नष्ट करूँगा। मैं उस मन्दिर को वैसे ही नष्ट करूँगा जैसे मैंने शीलो को नष्ट किया और यरूशलेम में वह मन्दिर जो मेरे नाम पर हैं, वही मन्दिर है जिसमें तुम विश्वास करते हो। मैंने उस स्थान को तुम्हें और तुम्हारे पूर्वजों को दिया। </span>
<span class='v JR7_15' data-id='JR7_15'><span class='v-num v-15'>15&nbsp;</span>मैं तुम्हें अपने पास से वैसे ही दूर फेंक दूँगा जैसे मैंने तुम्हारे सभी भाईयों को एप्रैम से फेंका।’ </span></div>
<div class='p'>
<span class='v JR7_16' data-id='JR7_16'><span class='v-num v-16'>16&nbsp;</span>“यिर्मयाह, जहाँ तक तुम्हारी बात है, तुम यहूदा के इन लोगों के लिये प्रार्थना मत करो। न उनके लिये याचना करो और न ही उनके लिये प्रार्थना। उनकी सहायता के लिये मुझसे प्रार्थना मत करो। उनके लिये तुम्हारी प्रार्थना को मैं नहीं सुनूँगा। </span>
<span class='v JR7_17' data-id='JR7_17'><span class='v-num v-17'>17&nbsp;</span>मैं जानता हूँ कि तुम देख रहे हो कि वे यहूदा के नगर में क्या कर रहे हैं तुम देख सकते हो कि वे यरूशलेम नगर की सड़कों पर क्या कर रहे हैं </span>
<span class='v JR7_18' data-id='JR7_18'><span class='v-num v-18'>18&nbsp;</span>यहूदा के लोग जो कर रहे हैं वह यह है: “बच्चे लकड़ियाँ इकट्ठी करते हैं। पिता लोग उस लकड़ी का उपयोग आग जलाने में करते हैं। स्त्रियाँ आटा गूँधती हैं और स्वर्ग की रानी की भेंट के लिये रोटियाँ बनाती हैं। यहूदा के वे लोग अन्य देवताओं की पूजा के लिये पेय भेंट चढ़ाते हैं। वे मुझे क्रोधित करने के लिये यह करते हैं। </span>
<span class='v JR7_19' data-id='JR7_19'><span class='v-num v-19'>19&nbsp;</span>किन्तु मैं वह नहीं हूँ जिसे यहूदा के लोग सचमुच चोट पहुँचा रहे हैं।” यह सन्देश यहोवा का है। “वे केवल अपने को ही चोट पहुँचा रहे हैं। वे अपने को लज्जा का पात्र बना रहे हैं।” </span></div>
<div class='p'>
<span class='v JR7_20' data-id='JR7_20'><span class='v-num v-20'>20&nbsp;</span>अत: यहोवा यह कहता है: “मैं अपना क्रोध इस स्थान के विरुद्ध प्रकट करुँगा। मैं लोगों तथा जानवरों को दण्ड दूँगा। मैं खेत में पेड़ों और उस भूमि में उगनेवाली फसलों को दण्ड दूँगा। मेरा क्रोध प्रचण्ड अग्नि सा होगा और कोई व्यक्ति उसे रोक नहीं सकेगा।” </span></div>
<div class='s'>यहोवा बलि की अपेक्षा, अपनी आज्ञा का पालन अधिक चाहता है </div>
<div class='p'>
<span class='v JR7_21' data-id='JR7_21'><span class='v-num v-21'>21&nbsp;</span>इस्राएल का परमेश्वर सर्वशक्तिमान यहोवा यह कहता है, “जाओ और जितनी भी होमबलि और बलि चाहो, भेंट करो। उन बलियों के माँस स्वयं खाओ। </span>
<span class='v JR7_22' data-id='JR7_22'><span class='v-num v-22'>22&nbsp;</span>मैं तुम्हारे पूर्वजों को मिस्र से बाहर लाया। मैंने उनसे बातें कीं, किन्तु उन्हें कोई आदेश होमबलि और बलि के विषय में नहीं दिया। </span>
<span class='v JR7_23' data-id='JR7_23'><span class='v-num v-23'>23&nbsp;</span>मैंने उन्हें केवल यह आदेश दिया, ‘मेरी आज्ञा का पालन करो और मैं तुम्हारा परमेश्वर रहूँगा तथा तुम मेरे लोग होगे। जो मैं आदेश देता हूँ वह करो, और तुम्हारे लिए सब अच्छा होगा।’ </span></div>
<div class='p'>
<span class='v JR7_24' data-id='JR7_24'><span class='v-num v-24'>24&nbsp;</span>“किन्तु तुम्हारे पूर्वजों ने मेरी एक न सुनी। उन्होंने मुझ पर ध्यान नहीं दिया। वे हठी रहे और उन्होंने उन कामों को किया जो वे करना चाहते थे। वे अच्छे न बने। वे पहले से भी अधिक बुरे बने, वे पीछे को गए, आगे नहीं बढ़े। </span>
<span class='v JR7_25' data-id='JR7_25'><span class='v-num v-25'>25&nbsp;</span>उस दिन से जिस दिन तुम्हारे पूर्वजों ने मिस्र छोड़ा आज तक मैंने अपने सेवकों को तुम्हारे पास भेजा है। मेरे सेवक नबी हैं। मैंने उन्हें तुम्हारे पास बारबार भेजा। </span>
<span class='v JR7_26' data-id='JR7_26'><span class='v-num v-26'>26&nbsp;</span>किन्तु तुम्हारे पूर्वजों ने मेरी अनसुनी की। उन्होंने मुझ पर ध्यान नहीं दिया। वे बहुत हठी रहे, और उन्होंने अपने पूर्वजों से भी बढ़कर बुराईयाँ कीं। </span></div>
<div class='p'>
<span class='v JR7_27' data-id='JR7_27'><span class='v-num v-27'>27&nbsp;</span>“यिर्मयाह, तुम यहूदा के लोगों से ये बातें कहोगे। किन्तु वे तुम्हारी एक न सुनेंगे। तुम उनसे बातें करोगे किन्तु वे तुम्हें जवाब भी नहीं देंगे। </span>
<span class='v JR7_28' data-id='JR7_28'><span class='v-num v-28'>28&nbsp;</span>इसलिये तुम्हें उनसे ये बातें कहनी चाहियें: यह वह राष्ट्र है जिसने यहोवा अपने परमेश्वर की आज्ञा का पालन नहीं किया। इन लोगों ने परमेश्वर की शिक्षाओं को अनसुनी किया। ये लोग सच्ची शिक्षा नहीं जानते। </span></div>
<div class='s'>हत्या—घाटी </div>
<div class='p'>
<span class='v JR7_29' data-id='JR7_29'><span class='v-num v-29'>29&nbsp;</span>“यिर्मयाह, अपने बालों को काट डालो और इसे फेंक दो। पहाड़ी की नंगी चोटी पर चढ़ो और रोओ चिल्लाओ। क्यों क्योंकि यहोवा ने इस पीढ़ी के लोगों को दुत्कार दिया है। यहोवा ने इन लोगों से अपनी पीठ मोड़ ली है और वह क्रोध में इन्हें दण्ड देगा। </span>
<span class='v JR7_30' data-id='JR7_30'><span class='v-num v-30'>30&nbsp;</span>ये करो क्योंकि मैंने यहूदा के लोगों को पाप करते देखा है।” यह सन्देश यहोवा का है। “उन्होंने अपनी देवमूर्तियाँ स्थापित की हैं और मैं उन देवमूर्तियों से घृणा करता हूँ। उन्होंने देवमूर्तियों को उस मन्दिर में स्थापित किया है जो मेरे नाम से है। उन्होंने मेरे मन्दिर को “गन्दा” कर दिया है। </span>
<span class='v JR7_31' data-id='JR7_31'><span class='v-num v-31'>31&nbsp;</span>यहूदा के उन लोगों ने बेन—हिन्नोम घाटी में तोपेत के उच्च स्थान बनाए हैं। उन स्थानों पर लोग अपने पुत्र—पुत्रियों को मार डालते थे, वे उन्हें बलि के रूप में जला देते थे। यह ऐसा है जिसके लिये मैंने कभी आदेश नहीं दिया। इस प्रकार की बात कभी मेरे मन में आई ही नहीं! </span>
<span class='v JR7_32' data-id='JR7_32'><span class='v-num v-32'>32&nbsp;</span>अत: मैं तुम्हें चेतावनी देता हूँ। वे दिन आ रहे हैं।” यह सन्देश यहोवा का है, “जब लोग इस स्थान को तोपेत या बेन—हिन्नोम की घाटी फिर नहीं कहेंगे। नहीं, वे इसे हत्याघाटी कहेंगे। वे इसे यह नाम इसलिये देंगे कि वे तोपेत में इतने व्यक्तियों को दफनायेंगे कि उनके लिये किसी अन्य को दफनाने की जगह नहीं बचेगी। </span>
<span class='v JR7_33' data-id='JR7_33'><span class='v-num v-33'>33&nbsp;</span>तब लोगों के शव जमीन के ऊपर पड़े रहेंगे और आकाश के पक्षियों के भोजन होंगे। उन लोगों के शरीर को जंगली जानवर खायेंगे। वहाँ उन पक्षियों और जानवरों को भगाने के लिये कोई व्यक्ति जीवित नहीं बचेगा। </span>
<span class='v JR7_34' data-id='JR7_34'><span class='v-num v-34'>34&nbsp;</span>मैं आनन्द और प्रसन्नता के कहकहों को यहूदा के नगरों और यरूशलेम की सड़कों पर समाप्त कर दूँगा। यहूदा और यरूशलेम में दुल्हन और दुल्हे की हँसी—ठिठोली अब से आगे नहीं सुनाई पड़ेगी। पूरा प्रदेश सूनी मरुभूमि बन जाएगा।” </span></div></div>
<div class='footnotes'>

</div>
<div class='footer'><div class='nav'>
<a class='prev' href='JR6.html'></a>
<a class='home' href='index.html'></a>
<a class='next' href='JR8.html'></a>
</div></div>
</body></html>
