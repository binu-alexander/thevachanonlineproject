<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>पवित्र बाइबल यशायाह 1</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location akshar_unicode' href='IS.html'> यशायाह 1 </a>
<a class='prev' href='SS8.html'>  </a>
<a class='next' href='IS2.html'>  </a>
</div></div>
<div class='chapter section IS1 hin2010 hin IS akshar_unicode' dir='ltr' data-id='IS1' data-nextid='IS2' data-previd='SS8' lang='hi'><div class='mt'>यशायाह  
</div>
<div class='c'>1</div>
<div class='p'>
<span class='v IS1_1' data-id='IS1_1'><span class='verse1 v-num v-1'>1&nbsp;</span>यह आमोस के पुत्र यशायाह का दर्शन है। यहूदा और यरूशलेम में जो घटने वाला था, उसे परमेश्वर ने यशायाह को दिखाया। यशायाह ने इन बातों को उज्जिय्याह, योताम, आहाज और हिजकिय्याह के समय में देखा था। ये यहूदा के राजा थे। </span></div>
<div class='s'>अपने लोगों के विरुद्ध परमेश्वर की शिकायत </div>
<div class='p'>
<span class='v IS1_2' data-id='IS1_2'><span class='v-num v-2'>2&nbsp;</span>स्वर्ग और धरती, तुम यहोवा की वाणी सुनो! यहोवा कहता है, </span></div>
<div class='b'> &nbsp; 
<span class='v IS1_2' data-id='IS1_2'></span></div>
<div class='q'>
<span class='v IS1_2' data-id='IS1_2'>“मैंने अपने बच्चों का विकास किया। मैंने उन्हें बढ़ाने में अपनी सन्तानों की सहायता की। </span></div>
<div class='q2'>
<span class='v IS1_2' data-id='IS1_2'>किन्तु मेरी सन्तानों ने मुझ से विद्रोह किया। </span></div>
<div class='q'>
<span class='v IS1_3' data-id='IS1_3'><span class='v-num v-3'>3&nbsp;</span>बैल अपने स्वामी को जानता है </span></div>
<div class='q2'>
<span class='v IS1_3' data-id='IS1_3'>और गधा उस जगह को जानता है जहाँ उसका स्वामी उसको चारा देता है। </span></div>
<div class='q'>
<span class='v IS1_3' data-id='IS1_3'>किन्तु इस्राएल के लोग </span></div>
<div class='q2'>
<span class='v IS1_3' data-id='IS1_3'>मुझे नहीं समझते हैं।” </span></div>
<div class='b'> &nbsp; </div>
<div class='p'>
<span class='v IS1_4' data-id='IS1_4'><span class='v-num v-4'>4&nbsp;</span>इस्राएल देश पाप से भर गया है। यह पाप एक ऐसे भारी बोझ के समान है जिसे लोगों को उठाना ही है। वे लोग बुरे और दुष्ट बच्चों के समान हैं। उन्होंने यहोवा को त्याग दिया। उन्होंने इस्राएल के पवित्र (परमेश्वर) का अपमान किया। उन्होंने उसे छोड़ दिया और उसके साथ अजनबी जैसा व्यवहार किया। </span></div>
<div class='p'>
<span class='v IS1_5' data-id='IS1_5'><span class='v-num v-5'>5&nbsp;</span>परमेश्वर कहता है, “मैं तुम लोगों को दण्ड क्यों देता रहूँ मैंने तुम्हें दण्ड दिया किन्तु तुम नहीं बदले। तुम मेरे विरुद्ध विद्रोह करते ही रहे। अब हर सिर और हर हृदय रोगी है। </span>
<span class='v IS1_6' data-id='IS1_6'><span class='v-num v-6'>6&nbsp;</span>तुम्हारे पैर के तलुओं से लेकर सिर के ऊपरी भाग तक तुम्हारे शरीर का हर अंग घावों से भरा है। उनमें चोटें लगी हैं और फूटे हुए फोड़े हैं। तुमने अपने फोड़ों की कोई परवाह नहीं की। तुम्हारे घाव न तो साफ किये हीं गये हैं और न ही उन्हें ढका गया है।” </span></div>
<div class='p'>
<span class='v IS1_7' data-id='IS1_7'><span class='v-num v-7'>7&nbsp;</span>तुम्हारी धरती बर्बाद हो गयी है। तुम्हारे नगर आग से जल गये हैं। तुम्हारी धरती तुम्हारे शत्रुओं ने हथिया ली है। तुम्हारी भूमि ऐसे उजाड़ दी गयी है कि जैसे शत्रुओं के द्वारा उजाड़ा गया कोई प्रदेश हो। </span></div>
<div class='p'>
<span class='v IS1_8' data-id='IS1_8'><span class='v-num v-8'>8&nbsp;</span>सिय्योन की पुत्री (यरूशलेम) अब अँगूर के बगीचे में किसी छोड़ दी गयी झोपड़ी जैसी हो गयी है। यह एक ऐसी पुरानी झोपड़ी जैसी दिखती है जिसे ककड़ी के खेत में वीरान छोड़ दिया गया हो। यह उस नगरी के समान है जिसे शत्रुओं द्वारा हरा दिया गया हो। </span>
<span class='v IS1_9' data-id='IS1_9'><span class='v-num v-9'>9&nbsp;</span>यह सत्य है किन्तु फिर भी सर्वशक्तिशाली यहोवा ने कुछ लोगों को वहाँ जीवित रहने के लिये छोड़ दिया था। सदोम और अमोरा नगरों के समान हमारा पूरी तरह विनाश नहीं किया गया था। </span></div>
<div class='p'>
<span class='v IS1_10' data-id='IS1_10'><span class='v-num v-10'>10&nbsp;</span>हे सदोम के मुखियाओं, यहोवा के सन्देश को सुनो! हे अमोरा के लोगों, परमेश्वर के उपदेशों पर ध्यान दो। </span>
<span class='v IS1_11' data-id='IS1_11'><span class='v-num v-11'>11&nbsp;</span>परमेश्वर कहता है, “मुझे यें सभी बलियाँ नहीं चाहिये। मैं तुम्हारे भेड़ों और पशुओं की चर्बी की पर्याप्त होमबलियाँ ले चुका हूँ। बैलों, मेमनों, बकरों के खून से मैं प्रसन्न नहीं हूँ। </span>
<span class='v IS1_12' data-id='IS1_12'><span class='v-num v-12'>12&nbsp;</span>तुम लोग जब मुझसे मिलने आते हो तो मेरे आँगन की हर वस्तु रौंद डालते हो। ऐसा करने के लिए तुमसे किसने कहा है </span></div>
<div class='p'>
<span class='v IS1_13' data-id='IS1_13'><span class='v-num v-13'>13&nbsp;</span>“बेकार की बलियाँ तुम मुझे मत चढ़ाते रहो। जो सुगंधित सामग्री तुम मुझे अर्पित करते हो, मुझे उससे घृणा है। नये चाँद की दावतें, विश्राम और सब्त मुझ से सहन नहीं हो पाते। अपनी पवित्र सभाओं के बीच जो बुरे कर्म तुम करते हो, मुझे उनसे घृणा है। </span>
<span class='v IS1_14' data-id='IS1_14'><span class='v-num v-14'>14&nbsp;</span>तुम्हारी मासिक बैठकों और सभाओं से मुझे अपने सम्पूर्ण मन से घृणा है। ये सभाएँ मेरे लिये एक भारी भरकम बोझ सी बन गयी है और इन बोझों को उठाते उठाते अब मैं थक चुका हूँ। </span></div>
<div class='p'>
<span class='v IS1_15' data-id='IS1_15'><span class='v-num v-15'>15&nbsp;</span>“तुम लोग हाथ उठाकर मेरी प्रार्थना करोगे किन्तु मैं तुम्हारी ओर देखूँगा तक नहीं। तुम तोग अधिकाधिक प्रार्थना करोगे, किन्तु मैं तुम्हारी सुनने तक को मना कर दूँगा क्योंकि तुम्हारे हाथ खून से सने हैं। </span></div>
<div class='p'>
<span class='v IS1_16' data-id='IS1_16'><span class='v-num v-16'>16&nbsp;</span>“अपने को धो कर पवित्र करो। तुम जो बुरे कर्म करते हो, उनका करना बन्द करो। मैं उन बुरी बातों को देखना नहीं चाहता। बुरे कामों को छोड़ो। </span>
<span class='v IS1_17' data-id='IS1_17'><span class='v-num v-17'>17&nbsp;</span>अच्छे काम करना सीखो। दूसरे लोगों के साथ न्याय करो। जो लोग दूसरों को सताते हैं, उन्हें दण्ड दो। अनाथ बच्चों के अधिकारों के लिए संघर्ष करो। जिन स्त्रियों के पति मर गये हैं, उन्हें न्याय दिलाने के लिए उनकी पैरवी करो।” </span></div>
<div class='p'>
<span class='v IS1_18' data-id='IS1_18'><span class='v-num v-18'>18&nbsp;</span>यहोवा कहता है, “आओ, हम इन बातों पर विचार करें। तुम्हारे पाप यद्यपि रक्त रंजित हैं, किन्तु उन्हें धोया जा सकता है। जिससे तुम बर्फ के समान उज्जवल हो जाओगे। तुम्हारे पाप लाल सुर्ख हैं। किन्तु वे सन के समान श्वेत हो सकते हो। </span></div>
<div class='p'>
<span class='v IS1_19' data-id='IS1_19'><span class='v-num v-19'>19&nbsp;</span>“यदि तुम मेरी कही बातों पर ध्यान देते हो, तो तुम इस धरती की अच्छी वस्तुएँ प्राप्त करोगे। </span>
<span class='v IS1_20' data-id='IS1_20'><span class='v-num v-20'>20&nbsp;</span>किन्तु यदि तुम सुनने से मना करते हो तुम मेरे विरुद्ध होते हो, और तुम्हारे शत्रु तुम्हें नष्ट कर डालेंगे।” यहोवा ने ये बातें स्वयं ही कहीं थीं। </span></div>
<div class='s'>यरूशलेम परमेश्वर के प्रति विश्वासयोग्य नहीं है </div>
<div class='p'>
<span class='v IS1_21' data-id='IS1_21'><span class='v-num v-21'>21&nbsp;</span>परमेश्वर कहता है, “यरूशलेम की ओर देखो। यरूशलेम एक ऐसी नगरी थी जो मुझमें विश्वास रखती थी और मेरा अनुसरण करती थी। वह वेश्या की जैसी किस कारण बन गई अब वह मेरा अनुसरण नहीं करती। यरूशलेम को न्याय से परिपूर्ण होना चाहिये। यरूशलेम के निवासियों को, जैसे परमेश्वर चाहता है, वैसे ही जीना चाहिये। किन्तु अब तो वहाँ हत्यारे रहते हैं।” </span></div>
<div class='p'>
<span class='v IS1_22' data-id='IS1_22'><span class='v-num v-22'>22&nbsp;</span>तुम्हारी नेकी चाँदी के समान है। किन्तु अब तुम्हारी चाँदी खोटी हो गयी है। तुम्हारी दाखमधु में पानी मिला दिया गया है। सो अब यह कमजोर पड़ गयी है। </span>
<span class='v IS1_23' data-id='IS1_23'><span class='v-num v-23'>23&nbsp;</span>तुम्हारे शासक विद्रोही हैं और चोरों के साथी हैं। तुम्हारे सभी शासक घूस लेना चाहते हैं। गलत काम करने के लिए वेघूस का धन ले लेते हैं। तुम्हारे सभी शासक लोगों को ठगने के लिये मेहनताना लेते हैं। तुम्हारे शासक अनाथ बच्चों को सहारा देने का यत्न नहीं करते। तुम्हारे शासक अनाथ बच्चों को सहारा देने का यत्न नहीं करते। तुम्हारे शासक उन स्त्रियों की आवश्यकताओं पर कान नहीं देते जिनके पति मर चुके हैं। </span></div>
<div class='p'>
<span class='v IS1_24' data-id='IS1_24'><span class='v-num v-24'>24&nbsp;</span>इन सब बातों के कारण, स्वामी सर्वशक्तिमान यहोवा इस्राएल का सर्वशक्तिमान कहता है, “हे मेरे बैरियो मैं तुम्हें दण्ड दूँगा। तुम मुझे अब और अधिक नहीं सता पाओगे। </span>
<span class='v IS1_25' data-id='IS1_25'><span class='v-num v-25'>25&nbsp;</span>जैसे लोग चाँदी को साफ करने के लिए खार मिले पानी का प्रयोग करते हैं, वैसे ही मैं तुम्हारे सभी खोट दूर करुँगा। सभी निरर्थक वस्तुओं को तुमसे ले लूँगा। </span>
<span class='v IS1_26' data-id='IS1_26'><span class='v-num v-26'>26&nbsp;</span>जैसे न्यायकर्ता तुम्हारे पास प्रारम्भ में थे अब वैसे ही न्यायकर्ता मैं फिर से वापस लाऊँगा। जैसे सलाहकार बहुत पहले तुम्हारे पास हुआ करते थे, वैसे ही सलाहकार तुम्हारे पास फिर होंगे। तुम तब फिर ‘नेक और विश्वासी नगरी’ कहलाओगी।” </span></div>
<div class='p'>
<span class='v IS1_27' data-id='IS1_27'><span class='v-num v-27'>27&nbsp;</span>परमेश्वर नेक है और वह उचित करता है। इसलिये वह सिय्योन की रक्षा करेगा और वह उन लोगों को बचायेगा जो उसकी ओर वापस मुड़ आयेंगे। </span>
<span class='v IS1_28' data-id='IS1_28'><span class='v-num v-28'>28&nbsp;</span>किन्तु सभी अपराधियों और पापियों का नाश कर दिया जायेगा। (ये वे लोग हैं जो यहोवा का अनुसरण नहीं करते हैं।) </span></div>
<div class='p'>
<span class='v IS1_29' data-id='IS1_29'><span class='v-num v-29'>29&nbsp;</span>भविष्य में, तुम लोग उन बांजवृक्षों के पेड़ों के लिए और उन विशेष उद्यानों के लिए, जिन्हें पूजने के लिए तुमने चुना था, लज्जित होंगे। </span>
<span class='v IS1_30' data-id='IS1_30'><span class='v-num v-30'>30&nbsp;</span>यह इसलिए घटित होगा क्योंकि तुम लोग ऐसे बांजवृक्ष के पेड़ों जैसे हो जाओगे जिनकी पत्तियाँ मुरझा रही हो। तुम एक ऐसे बगीचे के समान हो जाओगे जो पानी के बिना मर रहा होगा। </span>
<span class='v IS1_31' data-id='IS1_31'><span class='v-num v-31'>31&nbsp;</span>बलशाली लोग सूखी लकड़ी के छोटे—छोटे टुकड़ों जैसे हो जायेंगे और वे लोग जो काम करेंगे, वे ऐसी चिंगारियों के समान होंगे जिनसे आग लग जाती है। वे बलशाली लोग और उनके काम जलने लगेंगे और कोई भी ऐसा व्यक्ति नहीं होगा जो उस आग को रोक सकेगा। </span></div></div>
<div class='footnotes'>

</div>
<div class='footer'><div class='nav'>
<a class='prev' href='SS8.html'></a>
<a class='home' href='index.html'></a>
<a class='next' href='IS2.html'></a>
</div></div>
</body></html>
