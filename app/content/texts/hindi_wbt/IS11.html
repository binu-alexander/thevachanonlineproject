<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>पवित्र बाइबल यशायाह 11</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location akshar_unicode' href='IS.html'> यशायाह 11 </a>
<a class='prev' href='IS10.html'>  </a>
<a class='next' href='IS12.html'>  </a>
</div></div>
<div class='chapter section IS11 hin2010 hin IS akshar_unicode' dir='ltr' data-id='IS11' data-nextid='IS12' data-previd='IS10' lang='hi'> 

<div class='c'>11</div>
<div class='s'>शांति का राजा आ रहा है </div>
<div class='p'>
<span class='v IS11_1' data-id='IS11_1'><span class='verse1 v-num v-1'>1&nbsp;</span>यिशै के तने (वंश) से एक छोटा अंकुर (पुत्र) फूटना शुरु होगा। यह अब शाखा यिशै के मूल से फूटेगी। </span>
<span class='v IS11_2' data-id='IS11_2'><span class='v-num v-2'>2&nbsp;</span>उस पुत्र में यहोवा की आत्मा होगी। वह आत्मा विवेक, समझबूझ, मार्ग दर्शन और शक्ति की आत्मा होगी। वह आत्मा इस पुत्र को यहोवा को समझने और उसका आदर करने में सहायता देगी। </span>
<span class='v IS11_3' data-id='IS11_3'><span class='v-num v-3'>3&nbsp;</span>यह पुत्र यहोवा का आदर करेगा और इससे वह प्रसन्न होगा। </span></div>
<div class='p'>
<span class='v IS11_3' data-id='IS11_3'>यह पुत्र वस्तुएँ जैसी दिखाई दे रही होगी, उसके अनुसार लोगों का न्याय नहीं करेगा। वह सुनी, सुनाई के आधार पर ही न्याय नहीं करेगा। </span>
<span class='v IS11_4 IS11_5' data-id='IS11_4'><span class='v-num v-4-5'>4-5&nbsp;</span>वह गरीब लोगों का न्याय ईमानदारी और सच्चाई के साथ करेगा। धरती के दीन जनों के लिये जो कुछ करने का निर्णय वह लेगा, उसमें वह पक्षपात रहित होगा। यदि वह यह निर्णय करता है कि लोगों पर मार पड़े तो वह आदेश देगा और उन लोगों पर मार पड़ेगी। यदि वह निर्णय करता है कि उन लोगों की मृत्यु होनी चाहिये तो वह आदेश देगा और उन दुष्टों को मौत के घाट उतार दिया जाएगा। नेकी और सच्चाई इस पुत्र को शक्ति प्रदान करेंगी। उसके लिए नेकी और सच्चाई एक ऐसे कमर बंद के समान होंगे जिसे वह अपनी कमर के चारों ओर लपेटता है। </span></div>
<div class='p'>
<span class='v IS11_6' data-id='IS11_6'><span class='v-num v-6'>6&nbsp;</span>उसके समय में, भेड़ और भेड़िये शांति से साथ—साथ रहेंगे, सिंह और बकरी के बच्चों के साथ शांति से पड़े रहेंगे। बछड़े, सिंह और बैल आपस में शांति के साथ रहेंगे। एक छोटा सा बच्चा उनकी अगुवाई करेगा। </span>
<span class='v IS11_7' data-id='IS11_7'><span class='v-num v-7'>7&nbsp;</span>गायें और रीछनियां शांति से साथ—साथ अपना खाना खाएंगी। उनके बच्चे साथ—साथ बैठा करेंगे और आपस में एक दूसरे को हानि नहीं पहुँचायेंगे। सिंह गायों के समान घास चरेंगे </span>
<span class='v IS11_8' data-id='IS11_8'><span class='v-num v-8'>8&nbsp;</span>और यहाँ तक कि साँप भी लोगों को हानि नहीं पहुँचायेंगे। काले नाग के बिल के पास एक बच्चा तक खेल सकेगा। कोई भी बच्चा विषधर नाग के बिल में हाथ डाल सकेगा। </span></div>
<div class='p'>
<span class='v IS11_9' data-id='IS11_9'><span class='v-num v-9'>9&nbsp;</span>ये सब बातें दिखाती हैं कि वहाँ सब कहीं शांति होगी। कोई व्यक्ति किसी दूसरे को हानि नहीं पहुँचायेगा। मेरे पवित्र पर्वत के लोग वस्तुओं को नष्ट नहीं करना चाहेंगे। क्यों क्योंकि लोग यहोवा को सचमुच जान लेंगे। वे उसके ज्ञान से ऐसे परिपूर्ण होंगे जैसे सागर जल से परिपूर्ण होता है। </span></div>
<div class='p'>
<span class='v IS11_10' data-id='IS11_10'><span class='v-num v-10'>10&nbsp;</span>उस समय यिशै के परिवार में एक विशेष व्यक्ति होगा। यह व्यक्ति एक ध्वजा के समान होगा। यह “ध्वजा” दर्शायेगी कि समस्त राष्ट्रों को उसके आसपास इकट्ठा हो जाना चाहिये। ये राष्ट्र उससे पूछा करेंगे कि उन्हें क्या करना चाहिये और वह स्थान, जहाँ वह होगा, भव्यता से भर जायेगा। </span></div>
<div class='p'>
<span class='v IS11_11' data-id='IS11_11'><span class='v-num v-11'>11&nbsp;</span>ऐसे अवसर पर, मेरा स्वामी परमेश्वर फिर आयेगा और उसके जो लोग बच गये थे उन्हें वह ले जायेगा। यह दूसरा अवसर होगा जब परमेश्वर ने वैसा किया। (ये परमेश्वर के ऐसे लोग हैं जो अश्शूर, उत्तरी मिस्र, दक्षिणी मिस्र, कूश, एलाम, बाबुल, हमात तथा समस्त संसार के ऐसे ही सुदूर देशों में छूट गये हैं।) </span>
<span class='v IS11_12' data-id='IS11_12'><span class='v-num v-12'>12&nbsp;</span>परमेश्वर सब लोगों के लिये संकेत के रूप में झंडा उठायेगा। इस्राएल और यहूदा के लोग अपने—अपने देशों को छोड़ने के लिये विवश किये गये थे। वे लोग धरती पर दूर—दूर फैल गये थे किन्तु परमेश्वर उन्हें परस्पर एकत्र करेगा। </span></div>
<div class='p'>
<span class='v IS11_13' data-id='IS11_13'><span class='v-num v-13'>13&nbsp;</span>उस समय एप्रैम (इस्राएल) यहूदा से जलन नहीं रखेगा। यहूदा का कोई शत्रु नहीं बचेगा। यहूदा एप्रैम के लिये कोई कष्ट पैदा नहीं करेगा। </span>
<span class='v IS11_14' data-id='IS11_14'><span class='v-num v-14'>14&nbsp;</span>बल्कि एप्रैम और यहूदा पलिश्तियों पर आक्रमण करेंगे। ये दोनों देश उड़ते हुए उन पक्षियों के समान होंगे जो किसी छोटे से जानवर को पकड़ने के लिए झपट्टा मारते हैं। एक साथ मिल कर वे दोनों पूर्व की धन दौलत को लूट लेंगे। एप्रैम और यहूदा एदोम, मोआब और अम्मोनी के लोगों पर नियन्त्रण कर लेंगे। </span></div>
<div class='p'>
<span class='v IS11_15' data-id='IS11_15'><span class='v-num v-15'>15&nbsp;</span>यहोवा कुपित होगा और जैसे उसने मिस्र के सागर को दो भागों में बाँट दिया था, उसी प्रकार परात नदी पर वह अपना हाथ उठायेगा और उस पर प्रहार करेगा। जिससे वह नदी सात छोटी धाराओं में बट जायेगी। ये छोटी जल धाराएँ गहरी नहीं होंगी। लोग अपने जूते पहने हुए ही पैदल चल कर उन्हें पार कर लेंगे। </span>
<span class='v IS11_16' data-id='IS11_16'><span class='v-num v-16'>16&nbsp;</span>परमेश्वर के वे लोग जो वहाँ छूट गये थे अश्शूर को छोड़ देने के लिए रास्ता पा जायेंगे। यह वैसा ही होगा, जैसा उस समय हुआ था, जब परमेश्वर लोगों को मिस्र से बाहर निकाल कर लाया था। </span></div></div>
<div class='footnotes'>

</div>
<div class='footer'><div class='nav'>
<a class='prev' href='IS10.html'></a>
<a class='home' href='index.html'></a>
<a class='next' href='IS12.html'></a>
</div></div>
</body></html>
