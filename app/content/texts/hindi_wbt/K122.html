<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>पवित्र बाइबल 1 राजा 22</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location akshar_unicode' href='K1.html'> 1 राजा 22 </a>
<a class='prev' href='K121.html'>  </a>
<a class='next' href='K21.html'>  </a>
</div></div>
<div class='chapter section K122 hin2010 hin K1 akshar_unicode' dir='ltr' data-id='K122' data-nextid='K21' data-previd='K121' lang='hi'> 

<div class='c'>22</div>
<div class='s'>मीकायाह अहाब को चेतावनी देता है </div>
<div class='p'>
<span class='v K122_1' data-id='K122_1'><span class='verse1 v-num v-1'>1&nbsp;</span>अगले दो वर्षों के भीतर इस्राएल और अराम के बीच शान्ति रही। </span>
<span class='v K122_2' data-id='K122_2'><span class='v-num v-2'>2&nbsp;</span>तब तीसरे वर्ष यहूदा का राजा यहोशापात इस्राएल के राजा अहाब से मिलनेगया। </span></div>
<div class='p'>
<span class='v K122_3' data-id='K122_3'><span class='v-num v-3'>3&nbsp;</span>इस समय अहाब ने अपने अधिकारियों से पूछा, “तुम जानते हो कि अराम के राजा ने गिलाद में रामोत को हम से ले लिया था। हम लोगों ने रामोत वापस लेने का कुछ भी प्रयत्न क्यों नहीं किया यह हम लोगों का नगर होना चाहिये।” </span>
<span class='v K122_4' data-id='K122_4'><span class='v-num v-4'>4&nbsp;</span>इसलिये अहाब ने यहोशापात से पूछा, “क्या आप हमारे साथ होंगे और रामोत में अराम की सेना के विरुद्ध युद्ध करेंगे” </span></div>
<div class='p'>
<span class='v K122_4' data-id='K122_4'>यहोशापात ने उत्तर दिया, “हाँ, मैं तुम्हारा साथ दूँगा। मेरे सैनिक और मेरे घोड़े तुम्हारी सेना के साथ मिलने के लिये तैयार हैं। </span>
<span class='v K122_5' data-id='K122_5'><span class='v-num v-5'>5&nbsp;</span>किन्तु पहले हम लोगों को यहोवा से सलाह ले लेनी चाहिये।” </span></div>
<div class='p'>
<span class='v K122_6' data-id='K122_6'><span class='v-num v-6'>6&nbsp;</span>अत: अहाब ने नबियों की एक बैठक बुलाई। उस समय लगभग चार सौ नबी थे। अहाब ने नबियों से पूछा, “क्या मैं जाऊँ और रामोत में अराम की सेना के विरुद्ध युद्ध करुँ या मैं किसी अन्य अवसर की प्रतीक्षा करुँ” नबियों ने उत्तर दिया, “तुम्हें अभी युद्ध करना चाहिये। यहोवा तुम्हें विजय पाने देगा।” </span></div>
<div class='p'>
<span class='v K122_7' data-id='K122_7'><span class='v-num v-7'>7&nbsp;</span>किन्तु यहोशापात ने कहा, “क्या यहाँ यहोवा के नबियों में से कोई अन्य नबी है यदि कोई है तो हमें उससे पूछना चाहिये कि परमश्वर क्या कहता है।” </span></div>
<div class='p'>
<span class='v K122_8' data-id='K122_8'><span class='v-num v-8'>8&nbsp;</span>राजा अहाब ने उत्तर दिया, “एक अन्य नबी है। वह यिम्ला का पुत्र मीकायाह है। किन्तु उससे मैं घृणा करता हूँ। जब कभी वह यहोवा का माध्यम बनता है तब वह मेरे लिये कुछ भी अच्छा नहीं कहता। वह सदैव वही कहता है जिसे मैं पसन्द नहीं करता।” </span></div>
<div class='p'>
<span class='v K122_8' data-id='K122_8'>यहोशापात ने कहा, “राजा अहाब, तुम्हें ये बातें नहीं कहनी चाहिये!” </span></div>
<div class='p'>
<span class='v K122_9' data-id='K122_9'><span class='v-num v-9'>9&nbsp;</span>अत: राजा अहाब ने अपने अधिकारियों में से एक से जाने और मीकायाह को खोज निकालने को कहा। </span></div>
<div class='p'>
<span class='v K122_10' data-id='K122_10'><span class='v-num v-10'>10&nbsp;</span>उस समय दोनों राजा अपना राजसी पोशाक पहने थे। वे सिंहासन पर बैठे थे। यह शोमरोन के द्वार के पास खुले स्थान पर था। सभी नबी उनके सामने खड़े थे। नबी भविष्यवाणी कर रहे थे। </span>
<span class='v K122_11' data-id='K122_11'><span class='v-num v-11'>11&nbsp;</span>नबियों में से एक सिदकिय्याह नामक व्यक्ति था। वह कनाना का पुत्र था। सिदकिय्याह ने कुछ लोहे की सींगे<span class='note' id='footnote-346'><a href='#note-346' class='key'>*</a></span> बनाई। तब उसने अहाब से कहा, “यहोवा कहता है, ‘तुम लोहे की इन सींगों का उपयोग अराम की सेना के विरुद्ध लड़ने में करोगे। तुम उन्हें हराओगे और उन्हें नष्ट करोगे।’ ” </span>
<span class='v K122_12' data-id='K122_12'><span class='v-num v-12'>12&nbsp;</span>सभी अन्य नबियों ने असका समर्थन किया जो कुछ सिदकिय्याह ने कहा। नबियों ने कहा, “तुम्हारी सेना अभी कूच करे। उन्हें रामोत में अराम की सेना के साथ युद्ध करना चाहिये। तुम युद्ध जीतोगे। यहोवा तुम्हें विजय पाने देगा।” </span></div>
<div class='p'>
<span class='v K122_13' data-id='K122_13'><span class='v-num v-13'>13&nbsp;</span>जब यह हो रहा था तभी अधिकारी मीकायाह को खोजने गया। अधिकारी ने मीकायाह को खोज निकाला और उससे कहा, “सभी अन्य नबियों ने कहा है कि राजा को सफलता मिलेगी। अत: मैं यह कहता हूँ कि यही कहना तुम्हारे लिये सर्वाधिक अनुकूल होगा।” </span></div>
<div class='p'>
<span class='v K122_14' data-id='K122_14'><span class='v-num v-14'>14&nbsp;</span>किन्तु मीकायाह ने उत्तर दिया, “नहीं! मैं प्रतिज्ञा करता हूँ कि यहोवा की शक्ति से वही कहूँगा जो कहने के लिये यहोवा कहेगा!” </span></div>
<div class='p'>
<span class='v K122_15' data-id='K122_15'><span class='v-num v-15'>15&nbsp;</span>तब मीकायाह राजा अहाब के सामने खड़ा हुआ। राजा ने उससे पुछा, “मीकायाह, क्या मुझे और राजा यहोशापात को अपनी सेनायें एक कर लेनी चाहिये और क्या हमें अराम की सेना से रामोत में युद्ध करने के लिये अभी कुछ करना चाहिये या नहीं” </span></div>
<div class='p'>
<span class='v K122_15' data-id='K122_15'>मीकायाह ने उत्तर दिया, “हाँ! तुम्हें जाना चाहिये और उनसे अभी युद्ध करना चाहिये। यहोवा तुम्हें विजय देगा।” </span></div>
<div class='p'>
<span class='v K122_16' data-id='K122_16'><span class='v-num v-16'>16&nbsp;</span>किन्तु अहाब ने पूछा, “तुम यहोवा की शक्ति से नहीं बता रहे हो। तुम अपनी निजी बात कह रहे हो। अत: मुझसे सत्य कहो। कितनी बार मुझे तुमसे कहना पड़ेगा मुझसे वह कहो जो यहोवा कहता है।” </span></div>
<div class='p'>
<span class='v K122_17' data-id='K122_17'><span class='v-num v-17'>17&nbsp;</span>अत: मीकायाह ने उत्तर दिया, “मैं जो कुछ होगा, देख सकता हुँ। इस्राएल की सेना पहाड़ियों में बिखर जायेगी। वे उन भेड़ों की तरह होंगी जिनका कोई भी संचालक न हो। यही यहोवा कहात है, ‘इन व्यक्तियों का दिशा निर्देशक कोई नहीं है। उन्हें घर जाना चाहिये और युद्ध नहीं करना चाहिये।’ ” </span></div>
<div class='p'>
<span class='v K122_18' data-id='K122_18'><span class='v-num v-18'>18&nbsp;</span>तब अहाब ने यहोशापात से कहा, “देख लो! मैंने तुम्हें बताया था! यह नबी मेरे बारे में कभी कोई अच्छी बात नहीं कहता। यह सदा वही बात कहता है जिसे मैं सनना नहीं चहाता।” </span></div>
<div class='p'>
<span class='v K122_19' data-id='K122_19'><span class='v-num v-19'>19&nbsp;</span>किन्तु मीकायाह यहोवा का माध्यम बना कहता ही रहा। उसने कहा, “सुनो! ये वे शब्द हैं जिन्हें यहोवा ने कहा है। मैंने यहोवा को स्वर्ग में अपने सिंहासन पर बैठे देखा। उसके दूत उसके समीप खड़े थे। </span>
<span class='v K122_20' data-id='K122_20'><span class='v-num v-20'>20&nbsp;</span>यहोवा ने कहा, ‘क्या तुममें से कोई राजा अहाब को चकमा दे सकता है मैं उसे रामोत में अराम की सेना के विरुद्ध युद्ध करने के लिये जाने देना चाहता हूँ। तब वह मारा जाएगा।’ स्वर्गदूतों को क्या करना चाहिये, इस पर वे सहमत न हो सके। </span>
<span class='v K122_21' data-id='K122_21'><span class='v-num v-21'>21&nbsp;</span>तब एक स्वर्गदूत यहोवा के पास गया और उसने कहा, ‘मैं उसे चकमा दूँगा!’ </span>
<span class='v K122_22' data-id='K122_22'><span class='v-num v-22'>22&nbsp;</span>यहोवा ने पूछा, ‘तुम राजा अहाब को चकमा कैसे दोगे’ स्वर्गदूत ने उत्तर दिया, ‘मैं अहाब के सभी नबियों को भ्रमित कर दूँगा। मैं नबियों को अहाब से झूठ बोलने के लिये कहूँगा। नबियों के सन्देश झूठे होंगे।’ अत: यहोवा ने कहा, ‘बहुत अच्छा! जाओ और राजा अहाब को चकमा दो। तुम सफल होगे।’ ” </span></div>
<div class='p'>
<span class='v K122_23' data-id='K122_23'><span class='v-num v-23'>23&nbsp;</span>मीकायाह ने अपनी कथा पूरी की। तब उसने कहा, “अत: यहाँ यह सब हुआ। यहोवा ने तुम्हारे नबियों से तुम्हें झूठ बुलवा दिया है। योहवा ने स्वयं निर्णय लिया है कि तुम पर बड़ी भारी विपत्ति लाए।” </span></div>
<div class='p'>
<span class='v K122_24' data-id='K122_24'><span class='v-num v-24'>24&nbsp;</span>तब सिदकिय्याह नबी मीकायाह के पास गया। सिदकिय्याह ने मीकायाह के मुँह पर मारा। सिदकिय्याह ने कहा, “क्या तुम सचमुच विश्वास करते हो कि यहोवा की शक्ति ने मुझे छोड़ दिया है और वह तुम्हारे माध्यम से बात कर रहा है।” </span></div>
<div class='p'>
<span class='v K122_25' data-id='K122_25'><span class='v-num v-25'>25&nbsp;</span>मीकाया ने उत्तर दिया, “शीघ्र ही विपत्ति आएगी। उस समय तुम भागोगे और एक छोटे कमरे में छिपोगे और तब तुम समझोगे कि मैं सत्य कह रहा हूँ।” </span></div>
<div class='p'>
<span class='v K122_26' data-id='K122_26'><span class='v-num v-26'>26&nbsp;</span>तब राजा अहाब ने अपने अधिकारियों में से एक को मीकायाह को बन्दी बनाने का आदेश दिया। राजा अहाब ने कहा, “इसे बन्दी बना लो और इसे नगर के प्रसाशक आमोन और राजकुमार योआश के पास ले जाओ। </span>
<span class='v K122_27' data-id='K122_27'><span class='v-num v-27'>27&nbsp;</span>उनसे कहो कि मीकायाह को बन्दीगृह में डाल दे। उसे खाने को केवल रोटी और पानी दो। उसे वहाँ तब तक रखो जब तक मैं युद्ध से घर न आ जाऊँ।” </span></div>
<div class='p'>
<span class='v K122_28' data-id='K122_28'><span class='v-num v-28'>28&nbsp;</span>मीकायाह न जोर से कहा, “आप सभी लोग सुने जो मैं कहता हूँ। राजा अहाब, यदि तुम युद्ध से घर जीवित लौट आओगे, तो समझना कि योहवा ने मेरे मुँह से अपना वचन नहीं कहा था।” </span></div>
<div class='p'>
<span class='v K122_29' data-id='K122_29'><span class='v-num v-29'>29&nbsp;</span>तब राजा अहाब और राजा यहोशापात रामोत में अराम की सेना से युद्ध करने गए। यह गिलाद नामक क्षेत्र में था। </span>
<span class='v K122_30' data-id='K122_30'><span class='v-num v-30'>30&nbsp;</span>अहाब ने यहोशापात से कहा, “हम युद्ध की तैयारी करेंगे। मैं ऐसे वस्त्र पहनूँगा जो मुझे ऐसा रूप देंगे कि मैं ऐसा लगूँगा कि मैं राजा नहीं हूँ। किन्तु तुम अपने विशेष वस्त्र पहनो जिससे तुम ऐसे लगो कि तुम राजा हो।” इस प्रकार इस्राएल के राजा ने युद्ध का आरम्भ उस व्यक्ति की तरह वस्त्र पहनकर किया जो राजा न हो। </span></div>
<div class='p'>
<span class='v K122_31' data-id='K122_31'><span class='v-num v-31'>31&nbsp;</span>अराम के राजा के पास बत्तीस रथ—सेनापति थे। उस राजा ने इन बत्तीस रथ—सेनापतियों को आदेश दिया कि वे इस्राएल के राजा को खोज निकाले। अराम के राजा ने सेनापतियों से कहा कि उन्हें राजा को अवश्य मार डालना चाहिये। </span>
<span class='v K122_32' data-id='K122_32'><span class='v-num v-32'>32&nbsp;</span>अत: युद्ध के बीच इन सेनापतियों ने राजा यहोशापात को देखा। सेनापतियों ने समझा कि वही इस्राएल का राजा है। अत: वे उसे मारने गए। यहोशापत ने चिल्लाना आरम्भ किया। </span>
<span class='v K122_33' data-id='K122_33'><span class='v-num v-33'>33&nbsp;</span>सेनापतियों ने समझ लिया कि वह राजा अहाब नहीं है। अत: उन्होंने उसे नहीं मारा। </span></div>
<div class='p'>
<span class='v K122_34' data-id='K122_34'><span class='v-num v-34'>34&nbsp;</span>किन्तु एक सैनिक ने हवा में बाण छोड़ा, वह किसी विशेष व्यक्ति को अपना लक्ष्य नहीं बना रहा था। किन्तु उसका बाण इस्राएल के राजा अहाब को जा लगा। बाण ने राजा को उस छोटी जगह में बेधा, जो शरीर का भाग उसके कवच से ढका नहीं था। अत: राजा अहाब ने अपने सारथी से कहा, “मुझे एक बाण ने बेध दिया है! इस क्षेत्र से रथ को बाहर ले चलो। हमें युद्ध से दूर निकल जाना चाहिये।” </span></div>
<div class='p'>
<span class='v K122_35' data-id='K122_35'><span class='v-num v-35'>35&nbsp;</span>सेनायें युद्ध में लड़ती रहीं। राजा अहाब अपने रथ में ठहरा रहा। वह रथ के सहारे एक ओर झुका हुआ था। वह अराम की सेना को देख रहा था। उसका खून नीचे बहता रहा और उसने रथ के तले को ढक लिया। बाद में, शाम को राजा मर गया। </span>
<span class='v K122_36' data-id='K122_36'><span class='v-num v-36'>36&nbsp;</span>सन्ध्या के समय इस्राएल की सेना के सभी पुरुषों को अपने नगर और प्रदेश वापस लौटने का आदेश दिया गया। </span></div>
<div class='p'>
<span class='v K122_37' data-id='K122_37'><span class='v-num v-37'>37&nbsp;</span>अत: राजा अहाब इस प्रकार मरा। कुछ व्यक्ति उसके शव को शोमरोन ले आए। उन्होंने उसे वहीं दफना दिया। </span>
<span class='v K122_38' data-id='K122_38'><span class='v-num v-38'>38&nbsp;</span>लोगों ने अहाब के रथ को शोमरोन में जल के कुंड में धोया। राजा अहाब के खून को रथ से, कुत्तों ने चाटा और वेश्याओं ने पानी का उपयोग नहाने के लिये किया। ये बातें वैसे हुई जैसा यहोवा ने होने को कहा था। </span></div>
<div class='p'>
<span class='v K122_39' data-id='K122_39'><span class='v-num v-39'>39&nbsp;</span>अपने राज्यकाल में अहाब ने जो कुछ किया वह <span class='bk'>इस्राएल के राजाओं के इतिहास</span> नामक पुस्तक में लिखा है। उसी पुस्तक में राजा ने अपने महल को अधिक सुन्दर बनाने के लिये जिस हाथी—दाँत का उपयोग किया था, उसके बारे में कहा गया है और उस पुस्तक में उन नगरों के बारे में भी लिखा गया है जिसे उसने बनाया था। </span>
<span class='v K122_40' data-id='K122_40'><span class='v-num v-40'>40&nbsp;</span>अहाब मरा, और अपने पूर्वजों के पास दफना दिया गया। उसका पुत्र अज्याह रजा बना। </span></div>
<div class='s'>यहूदा का राजा यहोशापात </div>
<div class='p'>
<span class='v K122_41' data-id='K122_41'><span class='v-num v-41'>41&nbsp;</span>इस्राएल के राजा अहाब के राज्यकाल के चौथे वर्ष यहोशापात यहूदा का राजा हुआ। यहोशापात आसा का पुत्र था। </span>
<span class='v K122_42' data-id='K122_42'><span class='v-num v-42'>42&nbsp;</span>यहोशापात जब राजा हुआ तब वह पैंतीस वर्ष का था। यहोशापात ने यरूशलेम में पच्चीस वर्ष तक राज्य किया। यहोशापात की माँ का नाम अजूबा था। अजूबा शिल्ही की पुत्री थी। </span>
<span class='v K122_43' data-id='K122_43'><span class='v-num v-43'>43&nbsp;</span>यहोशापात अच्छा व्यक्ति था। उसने अपने पूर्व अपने पिता के जैसे ही काम किये। वह उन सबका पालन करता था जो यहोवा चाहता था। किन्तु यहोशापात ने उच्च स्थानों को नष्ट नहीं किया। लोगों व् उन स्थानों पर बलि—भेंट करना और सुगन्धि जलाना जारी रखा। </span></div>
<div class='p'>
<span class='v K122_44' data-id='K122_44'><span class='v-num v-44'>44&nbsp;</span>यहोशापात ने इस्राएल के राजा के साथ एक शान्ति—सन्धि की। </span>
<span class='v K122_45' data-id='K122_45'><span class='v-num v-45'>45&nbsp;</span>यहोशापात बहत वीर था और उसने कई युद्ध लड़े। जो कुछ उसने किया वह, <span class='bk'>यहूदा के राजाओं के इतिहास</span> नामक पुस्तक में लिखा है। </span></div>
<div class='p'>
<span class='v K122_46' data-id='K122_46'><span class='v-num v-46'>46&nbsp;</span>यहोशापात ने उन स्त्री पुरुषों को, जो शारीरिक सम्बन्ध के लिये अपने शरीर को बेचते थे, पूजास्थानों को छोड़ने के लिये विवश किया। उन व्यक्तियों ने उन पूजास्थानों पर तब सेवा की थी जब उसका पिता आसा राजा था। </span></div>
<div class='p'>
<span class='v K122_47' data-id='K122_47'><span class='v-num v-47'>47&nbsp;</span>इस समय के बीच एदोम देश का कोई राजा न था। वह देश एक प्रशासक द्वारा शासित होता था। प्रशासक यहूदा के राजा द्वारा चुना जाता था। </span></div>
<div class='p'>
<span class='v K122_48' data-id='K122_48'><span class='v-num v-48'>48&nbsp;</span>राजा यहोशापात ने ऐसे जहाज बनाए जो महासागर में चल सकते थे। यहोशापात ने ओपीर प्रदेश में जहाजों को भेजा। वह चाहता था कि जहाज सोना लाएँ। किन्तु जहाज एश्योनगेबेर में नष्ट हो गए। जहाज कभी सोना प्राप्त करने में सफल न हो सके। </span>
<span class='v K122_49' data-id='K122_49'><span class='v-num v-49'>49&nbsp;</span>इस्राएल का राजा अहज्याह यहोशापात को सहायता देने गया। अहज्याह ने यहोशापात से कहा था कि वह कुछ ऐसे व्यक्तियों को उनके लिये प्राप्त करेगा जो जहाजी काम में कुशल हों। किन्तु यहोशापात ने अहज्याह के व्यक्तियों को स्वीकार करने से इन्कार कर दिया। </span></div>
<div class='p'>
<span class='v K122_50' data-id='K122_50'><span class='v-num v-50'>50&nbsp;</span>यहोशापात मरा और अपने पूर्वजों के साथ दफनाया गया। वह दाऊद नगर में अपने पूर्वजों के साथ दफनाया गया। तब उसका पुत्र यहोराम राजा बना। </span></div>
<div class='s'>इस्राएल का राजा अहज्याह </div>
<div class='p'>
<span class='v K122_51' data-id='K122_51'><span class='v-num v-51'>51&nbsp;</span>अहज्याह अहाब का पुत्र था। वह राजा योहशापात के यहूदा पर राज्यकाल के सत्रहवें वर्ष में राजा बना। अहज्याह ने शोमरोन में दो वर्ष तक राज्य किया। </span>
<span class='v K122_52' data-id='K122_52'><span class='v-num v-52'>52&nbsp;</span>अहज्याह ने यहोवा के विरुद्ध पाप किये। उसने वे ही पाप किये जो उसके पिता अहाब उसकी माँ ईजेबेल और नबात के पुत्र यारोबाम ने किये थे। ये सभी शासक इस्राएल के लोगों को और अधिक पाप की ओर ले गए। </span>
<span class='v K122_53' data-id='K122_53'><span class='v-num v-53'>53&nbsp;</span>अहज्याह ने अपने से पूर्व अपने पिता के समान असत्य देवता बाल की पूजा और सेवा की। अत: अहज्याह ने यहोवा, इस्राएल के परमेश्वर को बहुत अधिक क्रोधित किया। यहोवा अहज्याह पर वैसा ही क्रोधित हुआ जैसा उसके पहले वह उसके पिता पर क्रोधित हुआ था। </span></div></div>
<div class='footnotes'>

<span class='footnote' id='note-346'><span class='key'>* </span><a href='#footnote-346' class='backref'>22:11</a> <span class='text'> <span class="fk">लोहे की सींगे </span><span class="ft">ये बड़ी शक्ति का प्रतीक थीं।</span></span></span>
</div>
<div class='footer'><div class='nav'>
<a class='prev' href='K121.html'></a>
<a class='home' href='index.html'></a>
<a class='next' href='K21.html'></a>
</div></div>
</body></html>
