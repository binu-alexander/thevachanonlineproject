<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>पवित्र बाइबल 2 इतिहास 25</title>
<link href='akshar.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location akshar_unicode' href='R2.html'> 2 इतिहास 25 </a>
<a class='prev' href='R224.html'> &#9664; </a>
<a class='next' href='R226.html'> &#9654; </a>
</div></div>
<div class='chapter section R225 hin2010 hin R2 akshar_unicode' dir='ltr' data-id='R225' data-nextid='R226' data-previd='R224' lang='hi'> 

<div class='c'>25</div>
<div class='s'>यहूदा का राजा अमस्याह </div>
<div class='p'>
<span class='v R225_1' data-id='R225_1'><span class='verse1 v-num v-1'>1&nbsp;</span>अमस्याह राजा बनने के समय पच्चीस वर्ष का था। उसने यरूशलेम में उन्त्तीस वर्ष तक शासन किया। उसकी माँ का नाम यहोअद्दान था। यहोअद्दान यरूशलेम की थी। </span>
<span class='v R225_2' data-id='R225_2'><span class='v-num v-2'>2&nbsp;</span>अमस्याह ने वही किया जो यहोवा उससे करवाना चाहता था। किन्तु उसने उन्हें पूरे हृदय से नहीं किया। </span>
<span class='v R225_3' data-id='R225_3'><span class='v-num v-3'>3&nbsp;</span>अमस्याह के हाथ में राज्यसत्ता सुदृढ़ हो गयी। तब उसने उन अधिकारियों को मार डाला जिन्होंने उसके पिता राजा को मारा था। </span>
<span class='v R225_4' data-id='R225_4'><span class='v-num v-4'>4&nbsp;</span>किन्तु अमस्याह ने उन अधिकारियों के बच्चों को नहीं मारा। क्यों क्योंकि उसने <span class='bk'>मूसा के पुस्तक</span> में लिखे नियमों को माना। यहोवा ने आदेश दिया था, “पिताओं को अपने पुत्रों के पाप के लिये नहीं मारना चाहिए। बच्चों को अपने पिता के पापों के लिये नहीं मरना चाहिए। हर एक व्यक्ति को अपने स्वयं के पाप के लिये मरना चाहिए।” </span></div>
<div class='p'>
<span class='v R225_5' data-id='R225_5'><span class='v-num v-5'>5&nbsp;</span>अमस्याह ने यहूदा के लोगों को इकट्ठा किया। उसने उनके परिवारों का वर्ग बनाया और उन वर्गो के अधिकारी सेनाध्यक्ष और नायक नियुक्त किये। वे प्रमुख यहूदा और बिन्यामीन के सभी सैनिकों के अधिकारी हुए। सभी लोग जो सैनिक होने के लिये चुने गए, बीस वर्ष के या उससे अधिक के थे। वे सब तीन लाख प्रशिक्षित सैनिक भाले और ढाल के साथ लड़ने वाले थे। </span>
<span class='v R225_6' data-id='R225_6'><span class='v-num v-6'>6&nbsp;</span>अमस्याह ने एक लाख सैनिकों को इस्राएल से किराये पर लिया। उसने पौने चार टन चाँदी का भुगतान उन सैनिकों को किराये पर लेने के लिये किया। </span>
<span class='v R225_7' data-id='R225_7'><span class='v-num v-7'>7&nbsp;</span>किन्तु परमेश्वर का एक व्यक्ति अमस्याह के पास आया। परमेश्वर के व्यक्ति ने कहा, “राजा, अपने साथ इस्राएल की सेना को न जाने दो। परमेश्वर इस्राएल के साथ नहीं है। परमेश्वर एप्रैम के लोगों के साथ नहीं है। </span>
<span class='v R225_8' data-id='R225_8'><span class='v-num v-8'>8&nbsp;</span>सम्भव है तुम अपने को शक्तिशाली बनाओ औऱ युद्ध की तैयारी करो, किन्तु परमेश्वर तुम्हें जिता या हरा सकता है।” </span>
<span class='v R225_9' data-id='R225_9'><span class='v-num v-9'>9&nbsp;</span>अमस्याह ने परमेश्वर के व्यक्ति से कहा, “किन्तु हमारे धन का क्या होगा जो मैंने पहले ही इस्राएल की सेना को दे दिया है” परमेश्वर के व्यक्ति ने उत्तर दिया, “यहोवा के पास बहुत अधिक है। वह उससे भी अधिक तुमको दे सकता है!” </span></div>
<div class='p'>
<span class='v R225_10' data-id='R225_10'><span class='v-num v-10'>10&nbsp;</span>इसलिए अमस्याह ने इस्राएल की सेना को वापस घर एप्रैम को भेज दिया। वे लोग राजा और यहूदा के लोगों के विरुद्ध बहुत क्रोधित हुए। वे बहुत अधिक क्रोधित होकर अपने घर लौटे। </span></div>
<div class='p'>
<span class='v R225_11' data-id='R225_11'><span class='v-num v-11'>11&nbsp;</span>तब अमस्याह बहुत साहसी हो गया और वह अपनी सेना को एदोम देश में नमक की घाटी में ले गया। उस स्थान पर अमस्याह की सेना ने सेईर के दस हज़ार सैनिकों को मार डाला। </span>
<span class='v R225_12' data-id='R225_12'><span class='v-num v-12'>12&nbsp;</span>यहूदा की सेना ने सेईर से दस हज़ार आदमी पकड़े। वे उन लोगों को सेईर से एक ऊँची चट्टान की चोटी पर ले गए। वे लोग तब तक जीवित थे। तब यहूदा की सेना ने उन व्यक्तियों को उस ऊँची चट्टान की चोटी से नीचे फेंक दिया और उनके शरीर नीचे की चट्टनों पर चूर चूर हो गए। </span></div>
<div class='p'>
<span class='v R225_13' data-id='R225_13'><span class='v-num v-13'>13&nbsp;</span>किन्तु उसी समय इस्राएली सेना यहूदा के कुछ नगरों पर आक्रमण कर रही थी। वे शोमरोन से बेथोरोन नगर तक के नगरों पर आक्रमण कर रहे थे। उन्होंने तीन हज़ार लोगों को मार डाला और वे बहुत सी कीमती चीज़ें ले गए। उस सेना के लोग इसलिये क्रोधित थे क्योंकि अमस्याह ने उन्हें युद्ध में अपने साथ सम्मिलित नहीं होने दिया। </span></div>
<div class='p'>
<span class='v R225_14' data-id='R225_14'><span class='v-num v-14'>14&nbsp;</span>अमस्याह एदोमी लोगों को हराने के बाद घर लौटा। वह सेईर के लोगों की उन देवमूर्तियों को लाया जिनकी वे पूजा करते थे। अमस्याह ने उन देवमूर्तियों को पूजना आरम्भ किया। उसने उन देवताओं को प्रणाम किया और उनको सुगन्धि भेंट की। </span>
<span class='v R225_15' data-id='R225_15'><span class='v-num v-15'>15&nbsp;</span>यहोवा अमस्याह पर बहुत क्रोधित हुआ। यहोवा ने अमस्याह के पास एक नबी भेजा। नबी ने कहा, “अमस्याह, तुमने उन देवताओं की क्यों पूजा की जिन्हें वे लोग पूजते थे वे देवता तो अपने लोगों की भी तुमसे रक्षा न कर सके!” </span></div>
<div class='p'>
<span class='v R225_16' data-id='R225_16'><span class='v-num v-16'>16&nbsp;</span>जब नबी ने यह बोला, अमस्याह ने नबी से कहा, “हम लोगों ने तुम्हें कभी राजा का सलाहकार नहीं बनाया! चुप रहो! यदि तुम चुप नहीं रहे तो मार डाले जाओगे।” नबी चुप हो गया, किन्तु उसने तब कहा, “परमेश्वर ने सचमुच तुमको नष्ट करने का निश्चय कर लिया है। क्योंकि तुम वे बुरी बातें करते हो और मेरी सलाह नहीं सुनते।” </span></div>
<div class='p'>
<span class='v R225_17' data-id='R225_17'><span class='v-num v-17'>17&nbsp;</span>यहूदा के राजा अमस्याह ने अपने सलाहकार के साथ सलाह की। तब उसने योआश के पास सन्देश भेजा। अमस्याह ने योआश से कहा, “हम लोग आमने—सामने मिलें।” योआश यहोआहाज का पुत्र था। यहोआहाज येहू का पुत्र था। येहू इस्राएल का राजा था। </span></div>
<div class='p'>
<span class='v R225_18' data-id='R225_18'><span class='v-num v-18'>18&nbsp;</span>तब योआश ने अपना उत्तर अमस्याह को भेजा। योआश इस्राएल का राजा था औऱ अमस्याह यहूदा का राजा था। योआश ने यह कथा सुनाई: “लेबानोन की एक छोटी कंटीली झाड़ी ने लबानोन के एक विशाल देवदारु के वृक्ष को सन्देश भेजा। छोटी कंटीली झाड़ी ने कहा, ‘अपनी पुत्री का विवाह मेरे पुत्र के साथ कर दो,’ किन्तु एक जंगली जानवर निकला और उसने कंटीली झाड़ी को कुचला और उसे नष्ट कर दिया। </span>
<span class='v R225_19' data-id='R225_19'><span class='v-num v-19'>19&nbsp;</span>तुम कहते हो, ‘मैंने एदोम को हराया है!’ तुम्हें उसका घंमड है औऱ उसकी डींग हाँकते हो। किन्तु तुम्हें घर में घुसे रहना चाहिए। तुम्हें खतरा मोल लेने की आवश्यकता नहीं है। यदि तुम मुझसे युद्ध करोगे ते तुम औऱ यहूदा नष्ट हो जाएंगे।” </span></div>
<div class='p'>
<span class='v R225_20' data-id='R225_20'><span class='v-num v-20'>20&nbsp;</span>किन्तु अमस्याह ने सुनने से इन्कार कर दिया। यह परमेश्वर की ओर से हुआ। परमेश्वर ने यहूदा को इस्राएल द्वारा हराने की योजना बनाई क्योंकि यहूदा के लोग उन देवताओं का अनुसरण कर रहे थे जिनका अनुसरण एदोम के लोग करते थे। </span>
<span class='v R225_21' data-id='R225_21'><span class='v-num v-21'>21&nbsp;</span>इसलिये इस्राएल का राजा योआश बेतशेमेश नगर में यहूदा के राजा अमस्याह से आमने—सामने मिला। बेतशेमेश यहूदा में है। </span>
<span class='v R225_22' data-id='R225_22'><span class='v-num v-22'>22&nbsp;</span>इस्राएल ने यहूदा को हराया। यहूदा का हर एक व्यक्ति अपने घरों को भाग गया। </span>
<span class='v R225_23' data-id='R225_23'><span class='v-num v-23'>23&nbsp;</span>योआश ने अमस्याह को बेतशेमेश में पकड़ा और उसे यरूशलेम ले गया। अमस्याह के पिता का नाम योआश था। योआश के पिता का नाम यहोआहाज था। योआश ने छ: सौ फुट लम्बी यरूशलेम की उस दीवार को जो एप्रैम फाटक से कोने के फाटक तक थी, गिरा दिया। </span>
<span class='v R225_24' data-id='R225_24'><span class='v-num v-24'>24&nbsp;</span>तब योआश ने परमेश्वर के मन्दिर का सोना, चाँदी तथा कई अन्य सामान ले लिया। ओबेदेदोम मन्दिर में उन चीज़ों की सुरक्षा का उत्तरदायी था। किन्तु योआश ने उन सभी चीजों को ले लिया। योआश ने राजमहल से भी कीमती चीज़ों को लिया। तब योआश ने कुछ व्यक्तियों को बन्दी बनाया और शोमरोन लौट गया। </span></div>
<div class='p'>
<span class='v R225_25' data-id='R225_25'><span class='v-num v-25'>25&nbsp;</span>अमस्याह योआश के मरने के बाद पन्द्रह वर्ष जीवित रहा। अमस्याह का पिता यहूदा का राजा योआश था। </span>
<span class='v R225_26' data-id='R225_26'><span class='v-num v-26'>26&nbsp;</span>अमस्याह ने आरम्भ से अन्त तक अन्य जो कुछ किया वह सब <span class='bk'>इस्राएल और यहूदा के राजा के इतिहास</span> नामक पुस्तक में लिखा है। </span>
<span class='v R225_27' data-id='R225_27'><span class='v-num v-27'>27&nbsp;</span>जब अमस्याह ने यहोवा की आज्ञा का पालन करना छोड़ दिया, यरूशलेम के लोगों ने उसके विरुद्ध एक योजना बनाई। वह लाकीश नगर को भाग गया। किन्तु लोगों ने लाकीश में व्यक्तियों को भेजा और उन्होंने अमस्याह को वहाँ मार डाला। </span>
<span class='v R225_28' data-id='R225_28'><span class='v-num v-28'>28&nbsp;</span>तब वे अमस्याह के शव को घोड़ों पर ले गए और उसे उसके पूर्वजों के साथ यहूदा में दफनाया। </span></div></div>
<div class='footnotes'>

</div>
<div class='footer'><div class='nav'>
<a class='prev' href='R224.html'>&#9664;</a>
<a class='home' href='index.html'>&#9776;</a>
<a class='next' href='R226.html'>&#9654;</a>
</div></div>
</body></html>
