<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக 2 கொரி. 2</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location uni_ila.sundaram-08' href='C2.html'> 2 கொரி. 2 </a>
<a class='prev' href='C21.html'>  </a>
<a class='next' href='C23.html'>  </a>
</div></div>
<div class='chapter section C22 tam2008 tam C2 uni_ila.sundaram-08' dir='ltr' data-id='C22' data-nextid='C23' data-previd='C21' lang='ta'> 

<div class='c'>2</div>
<div class='p'>
<span class='v C22_1' data-id='C22_1'><span class='verse1 v-num v-1'>1&nbsp;</span>எனது அடுத்த சந்திப்பு உங்களைத் துயரப்படுத்தக் கூடாது என்று முடிவு செய்துவிட்டேன். </span>
<span class='v C22_2' data-id='C22_2'><span class='v-num v-2'>2&nbsp;</span>நான் உங்களைத் துயரப்படுத்தினால், பின்னர் யார் என்னை மகிழ்ச்சிப்படுத்துவர்? நான் துயரப்படுத்திய நீங்கள்தானே என்னை மகிழ்ச்சிப்படுத்த முடியும்? </span>
<span class='v C22_3' data-id='C22_3'><span class='v-num v-3'>3&nbsp;</span>இந்தக் காரணத்துக்காகத்தான் உங்களுக்குக் கடிதம் எழுதினேன். அதனால் உங்களை சந்திக்கும்போது, என்னை மகிழ்ச்சிப்படுத்தப்போகும் உங்களைத் துயரப்படுத்தமாட்டேன். எனது மகிழ்ச்சியை நீங்கள் அனைவரும் பகிர்ந்துகொள்வீர்கள் என்று உறுதியாக எண்ணுகிறேன். </span>
<span class='v C22_4' data-id='C22_4'><span class='v-num v-4'>4&nbsp;</span>நான் இதற்கு முன்பு உங்களுக்கு எழுதும்போது மனதில் தொல்லைகளையும், துயரங்களையும் கொண்டிருந்தேன். நான் என் கண்ணீராலேயே எழுதினேன். உங்களைத் துயரப்படுத்த வேண்டுமென்று அதை எழுதவில்லை. உங்கள் மீதுள்ள என் அளவற்ற அன்பை நீங்கள் புரிந்துகொள்ள வேண்டுமென அவ்வாறு எழுதினேன். </span></div>
<div class='s'>தவறு செய்தவனை மன்னியுங்கள் </div>
<div class='p'>
<span class='v C22_5' data-id='C22_5'><span class='v-num v-5'>5&nbsp;</span>உங்கள் கூட்டத்திலுள்ள ஒருவனே துயரத்துக்குக் காரணமாக இருந்தான். எனக்கு மட்டுமல்ல, உங்கள் அனைவரின் துயரத்துக்கும் அவனே காரணமாக இருந்தான். அதாவது, ஏதாவது ஒரு வழியில் (நான் மிகைப்படுத்த விரும்பவில்லை) எல்லாருக்கும் துயரமுண்டாக அவன் காரணமாக இருந்தான். </span>
<span class='v C22_6' data-id='C22_6'><span class='v-num v-6'>6&nbsp;</span>உங்களில் பலர் அவனுக்குத் தந்த தண்டனையே போதுமானது. </span>
<span class='v C22_7' data-id='C22_7'><span class='v-num v-7'>7&nbsp;</span>ஆனால் இப்பொழுது அவனை மன்னித்து ஆதரவு அளிக்க வேண்டும். அது அவனை அதிக துயரத்தில் ஆழ்ந்து போகாதபடி காக்கும். </span>
<span class='v C22_8' data-id='C22_8'><span class='v-num v-8'>8&nbsp;</span>நீங்கள் அவனை நேசிக்கிறீர்கள் என்பதை அவனுக்குக் காட்ட வேண்டும் என்று கேட்டுக்கொள்கிறேன். அதனால்தான் நான் உங்களுக்கு எழுதினேன். </span>
<span class='v C22_9' data-id='C22_9'><span class='v-num v-9'>9&nbsp;</span>நீங்கள் எல்லாவற்றிலும் பணிவுடன் இருக்கிறீர்களா என்று சோதித்து அறியவே எழுதினேன். </span>
<span class='v C22_10' data-id='C22_10'><span class='v-num v-10'>10&nbsp;</span>நீங்கள் யாரையாவது மன்னித்தால் அவர்களை நானும் மன்னித்துவிடுகிறேன். நான் மன்னிப்பவை அனைத்தும் (மன்னிக்கப்பட ஏதேனும் இருக்கும் பட்சத்தில்) உங்கள் பொருட்டே ஆகும். கிறிஸ்து எங்களோடு இருக்கிறார். </span>
<span class='v C22_11' data-id='C22_11'><span class='v-num v-11'>11&nbsp;</span>சாத்தான் என்னிடமிருந்த எதையும் வெல்ல முடியாதவகையில் இதைச் செய்தேன். சாத்தானின் சதிதிட்டங்களையும் நாம் நன்றாக அறிவோம். </span></div>
<div class='s'>துரோவாவில் பவுலின் பணி </div>
<div class='p'>
<span class='v C22_12' data-id='C22_12'><span class='v-num v-12'>12&nbsp;</span>கிறிஸ்துவின் நற்செய்தியைப் பரப்புவதற்காக நான் துரோவாவிற்குப் போனேன். கர்த்தர் அங்கு எனக்கு நல்ல வாய்ப்பினைத் தந்தார். </span>
<span class='v C22_13' data-id='C22_13'><span class='v-num v-13'>13&nbsp;</span>அங்கே எனது சகோதரன் தீத்துவைப் பார்க்காததால் நான் அமைதியற்று இருந்தேன். எனவே நான் அங்குள்ளவர்களிடம் விடைபெற்றுக்கொண்டு மக்கதோனியாவிற்குப் போனேன். </span></div>
<div class='p'>
<span class='v C22_14' data-id='C22_14'><span class='v-num v-14'>14&nbsp;</span>தேவனுக்கு நன்றி. தேவன் எப்பொழுதும் எங்களைக் கிறிஸ்துவின் மூலம் வெற்றி பெறும்படி வழி நடத்துகிறார். இனிய மணமுள்ள வாசனைப் பொருளைப் போன்று எல்லா இடங்களிலும் தேவன் தனது அறிவைப் பரப்ப நம்மைப் பயன்படுத்துகிறார். </span>
<span class='v C22_15' data-id='C22_15'><span class='v-num v-15'>15&nbsp;</span>இரட்சிக்கப்படுகிறவர்களுக்கிடையிலும் கெட்டுப்போவோரிடையேயும் நாங்கள் கிறிஸ்துவின் நறுமணமாக இருக்கிறோம். இதுவே நாங்கள் தேவனுக்குத் தரும் காணிக்கை. </span>
<span class='v C22_16' data-id='C22_16'><span class='v-num v-16'>16&nbsp;</span>கெட்டுப்போவோரிடையே இறப்புக்கு ஏதுவான மரணத்தின் வாசனையாக இருக்கிறோம். இட்சிக்கப்படுகிறவர்களுக்குள்ளே வாழ்க்கைக்கு ஏதுவான ஜீவ வாசனையாக இருக்கிறோம். இவைகளை செயல்படுத்தத் தகுதியானவன் யார்? </span>
<span class='v C22_17' data-id='C22_17'><span class='v-num v-17'>17&nbsp;</span>மற்றவர்களைப் போன்று, நாங்கள் தேவனுடைய வார்த்தையை இலாபத்துக்காக விற்பதில்லை. ஆனால் தேவனுக்கு முன்னால் கிறிஸ்துவுக்குள் உண்மையையே பேசுகிறோம். தேவனால் அனுப்பப்பட்டவர்களைப் போல் நாங்கள் பேசுகிறோம். </span></div></div>
<div class='footnotes'>

</div>
<div class='footer'><div class='nav'>
<a class='prev' href='C21.html'></a>
<a class='home' href='index.html'></a>
<a class='next' href='C23.html'></a>
</div></div>
</body></html>
