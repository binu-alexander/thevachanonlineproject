<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக 1 கொரி. 12</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location uni_ila.sundaram-08' href='C1.html'> 1 கொரி. 12 </a>
<a class='prev' href='C111.html'>  </a>
<a class='next' href='C113.html'>  </a>
</div></div>
<div class='chapter section C112 tam2008 tam C1 uni_ila.sundaram-08' dir='ltr' data-id='C112' data-nextid='C113' data-previd='C111' lang='ta'> 

<div class='c'>12</div>
<div class='s'>பரிசுத்த ஆவியானவரின் வரங்கள் </div>
<div class='p'>
<span class='v C112_1' data-id='C112_1'><span class='verse1 v-num v-1'>1&nbsp;</span>சகோதர சகோதரிகளே, இப்போது நீங்கள் ஆவியின் வரங்களைப் பற்றிப் புரிந்துகொள்ள வேண்டுமென நான் விரும்புகிறேன். </span>
<span class='v C112_2' data-id='C112_2'><span class='v-num v-2'>2&nbsp;</span>நீங்கள் விசுவாசம் உடையவராக மாறும் முன்னர், நீங்கள் வாழ்ந்த வாழ்க்கையை எண்ணிப்பாருங்கள். பிறர் உங்கள்மீது செல்வாக்கு செலுத்துவதற்கும் உயிரற்ற விக்கிரகங்களை வணங்குவதற்கும் உங்களை நீங்கள் அனுமதித்தீர்கள். </span>
<span class='v C112_3' data-id='C112_3'><span class='v-num v-3'>3&nbsp;</span>தேவனுடைய ஆவியானவரின் உதவியால் பேசுகிற எவனும் “இயேசு சபிக்கப்படட்டும்” என்று கூறுவதில்லை என்பதை உங்களுக்குக் கூறுகிறேன். பரிசுத்த ஆவியானவரின் உதவியின்றி ஒருவனும் “இயேசுவே கர்த்தர்” என்பதைக் கூற முடியாது. </span></div>
<div class='p'>
<span class='v C112_4' data-id='C112_4'><span class='v-num v-4'>4&nbsp;</span>ஆவிக்குரிய வரங்கள் பலவகை உண்டு. ஆனால், அனைத்தும் அதே ஆவியானவரால் வருபவை. </span>
<span class='v C112_5' data-id='C112_5'><span class='v-num v-5'>5&nbsp;</span>ஊழியம் செய்வதற்குப் பல வழிகள் உண்டு. ஆனால் அந்த வழிகள் அனைத்தும் கர்த்தரிடமிருந்தே வருபவை. </span>
<span class='v C112_6' data-id='C112_6'><span class='v-num v-6'>6&nbsp;</span>மனிதரிடம் தேவன் செயல்படும் வழிகள் பல உண்டு. ஆனால் அவை அனைத்தும் நமக்குள் செயல்படுகிற தேவனிடமிருந்து வருபவை. நாம் ஒவ்வொன்றையும் செய்ய தேவன் நம்மில் செயல்படுகிறார். </span></div>
<div class='p'>
<span class='v C112_7' data-id='C112_7'><span class='v-num v-7'>7&nbsp;</span>ஆவியானவரின் வரங்களில் சில ஒவ்வொரு மனிதனிடமும் காணப்படும். பிறருக்கு உதவும்படியாய் ஆவியானவர் இதை ஒவ்வொருவருக்கும் அளிப்பார். </span>
<span class='v C112_8' data-id='C112_8'><span class='v-num v-8'>8&nbsp;</span>ஒருவனுக்கு ஞானத்துடன் பேசும் ஆற்றலைப் பரிசுத்த ஆவியானவர் வழங்குகிறார். அதே பரிசுத்த ஆவியானவர் அறிவோடு பேசும் ஆற்றலை இன்னொருவனுக்குக் கொடுக்கிறார். </span>
<span class='v C112_9' data-id='C112_9'><span class='v-num v-9'>9&nbsp;</span>அதே பரிசுத்த ஆவியானவர் விசுவாசத்தை ஒருவனுக்கு அளிக்கிறார். குணப்படுத்தும் வல்லமையை மற்றொருவனுக்கு அதே பரிசுத்த ஆவியானவர் தருகிறார். </span>
<span class='v C112_10' data-id='C112_10'><span class='v-num v-10'>10&nbsp;</span>அதிசயங்களைச் செய்யும் சக்தியை இன்னொரு மனிதனுக்கு ஆவியானவர் கொடுக்கிறார். இன்னொருவனுக்குத் தீர்க்கதரிசனம் சொல்லும் திறனையும், மற்றொருவனுக்கு நல்ல, தீய ஆவிகளின் வேறுபாட்டைக் காணும் திறனையும் அளிக்கிறார். பல்வேறு மொழிகளிலும் பேசும் ஆற்றலை ஒருவனுக்கும், அம்மொழிகளை விளக்கியுரைக்கும் திறமையை மற்றொருவனுக்கும் அளிக்கிறார். </span>
<span class='v C112_11' data-id='C112_11'><span class='v-num v-11'>11&nbsp;</span>ஒரே ஆவியானவரே இவற்றையெல்லாம் செய்கிறார். ஒவ்வொருவனுக்கும் எதனைக் கொடுக்க வேண்டும் என்பதை ஆவியானவரே தீர்மானிக்கிறார்! </span></div>
<div class='s'>கிறிஸ்துவின் சரீரம் </div>
<div class='p'>
<span class='v C112_12' data-id='C112_12'><span class='v-num v-12'>12&nbsp;</span>ஒருவனின் சரீரம் முழுமையான ஒன்றாக இருந்தாலும், அதில் பல உறுப்புகள் உண்டு. ஆம், சரீரம் பல உறுப்புகளால் ஆனது. ஆனால், அத்தனை உறுப்புகளும் ஒரே சரீரத்துக்குரியவை. கிறிஸ்துவும் அதைப் போன்றவர். </span>
<span class='v C112_13' data-id='C112_13'><span class='v-num v-13'>13&nbsp;</span>நம்மில் சிலர் யூதர்கள். மற்றும் சிலர் கிரேக்கர்கள். சிலர் அடிமைகள். சிலர் சுதந்திரமானவர்கள். ஆனால் நாம் எல்லாரும் ஒரே சரீரமாக ஒரே ஆவியானவர் மூலம் ஞானஸ்நானம் பெற்றோம். நாம் எல்லாரும் ஒரே ஆவியைப் பெற்றோம். </span></div>
<div class='p'>
<span class='v C112_14' data-id='C112_14'><span class='v-num v-14'>14&nbsp;</span>ஒருவனின் சரீரம் பல்வேறு உறுப்புக்களைக் கொண்டது. </span>
<span class='v C112_15' data-id='C112_15'><span class='v-num v-15'>15&nbsp;</span>பாதம் சொல்லக்கூடும், “நான் கையல்ல, எனவே நான் சரீரத்துக்குச் சொந்தமானதல்ல.” இப்படிச் சொல்வதால் பாதம் சரீரத்தின் உறுப்பாக இருப்பதைத் தவிர்க்க முடியாது. </span>
<span class='v C112_16' data-id='C112_16'><span class='v-num v-16'>16&nbsp;</span>காது சொல்லக்கூடும், “நான் கண்ணல்ல. எனவே இந்த சரீரத்தைச் சார்ந்தவன் அல்ல.” இப்படிச் சொல்வதால் காது சரீரத்தின் உறுப்பாக இருப்பதைத் தவிர்க்க முடியாது. </span>
<span class='v C112_17' data-id='C112_17'><span class='v-num v-17'>17&nbsp;</span>சரீரம் முழுவதும் கண்ணாகச் செயல்படுமேயானால், அது கேட்கமுடியாது. சரீரம் முழுவதும் காதாகச் செயல்படுமேயானால், சரீரத்தால் எதையும் முகர்ந்து பார்க்க முடியாது. </span>
<span class='v C112_18 C112_19' data-id='C112_18'><span class='v-num v-18-19'>18-19&nbsp;</span>சரீரத்தின் உறுப்புகள் எல்லாம் ஒரேவகை உறுப்புகளாக இருந்தால் அப்போது சரீரம் இருப்பதில்லை. தேவன் உண்மையாகவே தாம் விரும்பியபடி சரீரத்தின் உறுப்புகளை சரீரத்தில் அமைத்தார். சரீரத்தில் ஒவ்வொரு உறுப்புக்கும் ஓர் இடத்தை அமைத்தார். </span>
<span class='v C112_20' data-id='C112_20'><span class='v-num v-20'>20&nbsp;</span>எனவே, பல உறுப்புகளும் ஒரே சரீரமாக அமைந்தன. </span></div>
<div class='p'>
<span class='v C112_21' data-id='C112_21'><span class='v-num v-21'>21&nbsp;</span>கண் கையிடம் “எனக்கு நீ தேவை இல்லை” என்று கூறமுடியாது. தலை பாதத்திடம் “நீ எனக்குத் தேவையில்லை” என்று கூற முடியாது. </span>
<span class='v C112_22' data-id='C112_22'><span class='v-num v-22'>22&nbsp;</span>பலமற்றவையாகத் தோற்றம் தரும் சரீரத்தின் உறுப்புகள் மிக முக்கியமானவை. </span>
<span class='v C112_23' data-id='C112_23'><span class='v-num v-23'>23&nbsp;</span>சரீரத்தின் தகுதி குறைந்த உறுப்புகளாக நாம் கருதுபவற்றிற்கு அதிகமான அக்கறை காட்டுகிறோம். வெளிக்காட்ட விரும்பாத உறுப்புகளுக்குத் தனிப்பட்ட பாதுகாப்பு அளிக்கிறோம். </span>
<span class='v C112_24' data-id='C112_24'><span class='v-num v-24'>24&nbsp;</span>சரீரத்தின் அழகிய உறுப்புகளுக்கு இத்தகைய பாதுகாப்பு தேவையில்லை. ஆனால் கௌரவிக்கத்தக்க உறுப்புகளை கௌரவிக்கிற விதத்தில் சரீரத்தின் உறுப்புக்களை தேவன் ஒழுங்குபடுத்தினார். </span>
<span class='v C112_25' data-id='C112_25'><span class='v-num v-25'>25&nbsp;</span>நம்முடைய சரீரம் பிரிக்கப்படாதபடிக்கு தேவன் இதைச் செய்தார். வெவ்வேறு உறுப்புகளும் பிறவற்றையும் பாதுகாக்க வேண்டும் என்று தேவன் இதைச் செய்தார். </span>
<span class='v C112_26' data-id='C112_26'><span class='v-num v-26'>26&nbsp;</span>சரீரத்தின் உறுப்புகளில் ஏதேனும் ஒன்றிற்குத் தொல்லை நேர்ந்தாலும், மற்ற எல்லா உறுப்புக்களும் அதோடு துன்புறும். நம் சரீரத்தின் ஓர் உறுப்புக்குப் பெருமை நேர்ந்தாலும் பிற எல்லா உறுப்புகளும் அப்பெருமையில் பங்கு கொள்ளும். </span></div>
<div class='p'>
<span class='v C112_27' data-id='C112_27'><span class='v-num v-27'>27&nbsp;</span>நீங்கள் எல்லாரும் இணைந்து கிறிஸ்துவின் சரீரமாக இருக்கிறீர்கள். நீங்கள் ஒவ்வொருவரும் சரீரத்தின் உறுப்பாக அமைகிறீர்கள். </span>
<span class='v C112_28' data-id='C112_28'><span class='v-num v-28'>28&nbsp;</span>முதலில் அப்போஸ்தலராகச் சிலரையும், இரண்டாவதாகத் தீர்க்கதரிசிகளாகவும், மூன்றாவதாகப் போதகர்களாகவும், பிறகு அதிசயங்களைச் செய்கிறவர்களாகவும், மற்றவர்களுக்கு உதவுகிறவர்களாகவும், வழி நடத்த வல்லவர்களாகவும் பல்வேறு மொழிகளைப் பேச வல்லவர்களாகவும் சபையில் நியமிக்கிறார். </span>
<span class='v C112_29' data-id='C112_29'><span class='v-num v-29'>29&nbsp;</span>எல்லா மனிதர்களும் அப்போஸ்தலர்கள் அல்ல. எல்லா மனிதர்களும் தீர்க்கதரிசிகளல்ல. எல்லா மனிதர்களும் போதகர்களுமல்ல. எல்லாரும் அதிசயங்களைச் செய்ய முடியாது. </span>
<span class='v C112_30' data-id='C112_30'><span class='v-num v-30'>30&nbsp;</span>குணப்படுத்தும் ஆற்றலும் எல்லார்க்கும் வாய்ப்பதில்லை. எல்லாருக்கும் வெவ்வேறு வகையான மொழிகளைப் பேசமுடியாது. எல்லாரும் அவற்றை விளக்கவும் முடியாது. </span>
<span class='v C112_31' data-id='C112_31'><span class='v-num v-31'>31&nbsp;</span>ஆவியானவரின் சிறந்த வரங்களைப் பெற நீங்கள் உண்மையாகவே விரும்ப வேண்டும். </span></div></div>
<div class='footnotes'>

</div>
<div class='footer'><div class='nav'>
<a class='prev' href='C111.html'></a>
<a class='home' href='index.html'></a>
<a class='next' href='C113.html'></a>
</div></div>
</body></html>
