<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக யோவான் 7</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location uni_ila.sundaram-08' href='JN.html'> யோவான் 7 </a>
<a class='prev' href='JN6.html'>  </a>
<a class='next' href='JN8.html'>  </a>
</div></div>
<div class='chapter section JN7 tam2008 tam JN uni_ila.sundaram-08' dir='ltr' data-id='JN7' data-nextid='JN8' data-previd='JN6' lang='ta'> 

<div class='c'>7</div>
<div class='s'>இயேசுவும் அவரது சகோதரர்களும் </div>
<div class='p'>
<span class='v JN7_1' data-id='JN7_1'><span class='verse1 v-num v-1'>1&nbsp;</span>இதற்குப் பிறகு இயேசு கலிலேயாவைச் சுற்றிப் பிரயாணம் செய்தார். அவர் யூதேயா நாட்டில் பிரயாணம் செய்ய விரும்பவில்லை. ஏனென்றால் அங்குள்ள யூதர்கள் அவரைக் கொலை செய்ய விரும்பினர். </span>
<span class='v JN7_2' data-id='JN7_2'><span class='v-num v-2'>2&nbsp;</span>அப்பொழுது யூதர்களின் கூடாரப் பண்டிகை நெருங்கிக்கொண்டிருந்தது. </span>
<span class='v JN7_3' data-id='JN7_3'><span class='v-num v-3'>3&nbsp;</span>ஆகையால் இயேசுவின் சகோதரர்கள் அவரிடம், “நீங்கள் இந்த இடத்தை விட்டு பண்டிகைக்காக யூதேயாவிற்கு போங்கள். அங்கே உமது சீஷர்கள் உம்முடைய அற்புதங்களைக் காண்பார்கள். </span>
<span class='v JN7_4' data-id='JN7_4'><span class='v-num v-4'>4&nbsp;</span>மக்கள் தன்னை அறிந்து கொள்ள வேண்டும் என்று ஒருவன் விரும்பினால் அவன், தான் செய்கிற காரியங்களை மறைக்கக் கூடாது. உங்களை உலகத்துக்கு வெளிப்படுத்துங்கள். அவர்களும் நீங்கள் செய்யும் அற்புதங்களைக் கண்டுகொள்ளட்டும்” என்றார்கள். </span>
<span class='v JN7_5' data-id='JN7_5'><span class='v-num v-5'>5&nbsp;</span>(இயேசுவின் சகோதரர்கூட அவரிடம் நம்பிக்கை இல்லாமலேயே இருந்தார்கள்.) </span></div>
<div class='p'>
<span class='v JN7_6' data-id='JN7_6'><span class='v-num v-6'>6&nbsp;</span>இயேசு தனது சகோதரர்களிடம், “எனக்கான சரியான நேரம் இன்னும் வரவில்லை. ஆனால் நீங்கள் போவதற்கு எந்த நேரமும் சரியான நேரம்தான். </span>
<span class='v JN7_7' data-id='JN7_7'><span class='v-num v-7'>7&nbsp;</span>இந்த உலகம் உங்களை வெறுப்பதில்லை. ஆனால் உலகம் என்னை வெறுக்கிறது. ஏனென்றால் நான் அவர்களிடம் அவர்கள் தீமை செய்கிறார்கள் என்று சொல்கிறேன். </span>
<span class='v JN7_8' data-id='JN7_8'><span class='v-num v-8'>8&nbsp;</span>ஆகையால் நீங்கள் பண்டிகைக்குப் போங்கள். நான் இப்பொழுது பண்டிகைக்குப் போவதாக இல்லை. எனக்கான சரியான நேரம் இன்னும் வரவில்லை” என்றார். </span>
<span class='v JN7_9' data-id='JN7_9'><span class='v-num v-9'>9&nbsp;</span>இயேசு இவற்றைச் சொன்ன பிறகு கலிலேயாவிலேயே தங்கிவிட்டார். </span></div>
<div class='p'>
<span class='v JN7_10' data-id='JN7_10'><span class='v-num v-10'>10&nbsp;</span>எனவே, இயேசுவின் சகோதரர்கள் பண்டிகைக்காகப் புறப்பட்டுச் சென்றார்கள். அவர்கள் போனபிறகு இயேசுவும் போனார். ஆனால் அவர் மக்களுக்குக் காட்சி தரவில்லை. </span>
<span class='v JN7_11' data-id='JN7_11'><span class='v-num v-11'>11&nbsp;</span>அப்பண்டிகையின்போது யூதர்கள் இயேசுவைத் தேடினார்கள். “எங்கே அந்த மனிதன்?” என்றார்கள். </span></div>
<div class='p'>
<span class='v JN7_12' data-id='JN7_12'><span class='v-num v-12'>12&nbsp;</span>அங்கே ஒரு பெருங்கூட்டம் இருந்தது. அவர்களில் பெரும்பாலோர் இயேசுவைப் பற்றி தங்களுக்குள் பேசிக்கொண்டனர். சிலர் “அவர் மிக நல்ல மனிதர்” என்றனர். ஆனால் வேறு சிலர், “இல்லை, அவன் மக்களை ஏமாற்றுகிறவன்” என்றனர். </span>
<span class='v JN7_13' data-id='JN7_13'><span class='v-num v-13'>13&nbsp;</span>ஆனால் எவருக்கும் இயேசுவைப்பற்றி வெளிப்படையாகக் கூறுவதற்குரிய தைரியம் இல்லை. மக்கள் யூதத் தலைவர்களுக்கு அஞ்சினர். </span></div>
<div class='s'>இயேசு எருசலேமில் உபதேசித்தல் </div>
<div class='p'>
<span class='v JN7_14' data-id='JN7_14'><span class='v-num v-14'>14&nbsp;</span>பண்டிகை பாதி முடிந்துவிட்டது. பிறகு இயேசு தேவாலயத்துக்குப் போய் அங்கே உபதேசம் செய்தார். </span>
<span class='v JN7_15' data-id='JN7_15'><span class='v-num v-15'>15&nbsp;</span>யூதர்கள் ஆச்சரியப்பட்டனர். “இந்த மனிதர் பள்ளியில் படித்ததில்லை. இவற்றை இவர் எவ்வாறு கற்றுக்கொண்டார்?” என்று கூறிக்கொண்டனர். </span></div>
<div class='p'>
<span class='v JN7_16' data-id='JN7_16'><span class='v-num v-16'>16&nbsp;</span>“நான் உங்களுக்கு செய்கிற உபதேசம் எனக்குச் சொந்தமானவை அல்ல. அவை என்னை அனுப்பினவரிடமிருந்து எனக்கு வந்தவை. </span>
<span class='v JN7_17' data-id='JN7_17'><span class='v-num v-17'>17&nbsp;</span>தேவனின் விருப்பப்படி செயல்புரிய ஒருவன் விரும்பினால், அவன் என் உபதேசம் தேவனிடமிருந்து வந்தது என்பதை அறிந்துகொள்வான். அதோடு அவன், இந்த உபதேசம் எனக்குச் சொந்தமானது அல்ல என்பதையும் அறிந்துகொள்வான். </span>
<span class='v JN7_18' data-id='JN7_18'><span class='v-num v-18'>18&nbsp;</span>தன் சொந்தமான சிந்தனைகளை உபதேசிக்கிற எவனும் தனக்குரிய பெருமையை அடையவே முயற்சிக்கிறான். தன்னை அனுப்பினவரைப் பெருமைப்படுத்த முயற்சிக்கும் ஒருவன் எப்பொழுதும் உண்மையையே பேசுகிறான். அவனிடம் எந்தத் தவறும் இல்லை. </span>
<span class='v JN7_19' data-id='JN7_19'><span class='v-num v-19'>19&nbsp;</span>மோசே உங்களுக்குச் சில சட்டங்களைக் கொடுத்திருக்கிறார் இல்லையா? ஆனால் உங்களில் எவரும் அதற்குக் கீழ்ப்படிவதில்லை. என்னை ஏன் கொலை செய்ய முயற்சி செய்கிறீர்கள்?” என்று இயேசு கேட்டார். </span></div>
<div class='p'>
<span class='v JN7_20' data-id='JN7_20'><span class='v-num v-20'>20&nbsp;</span>“நீ பிசாசு பிடித்தவன். அதனால்தான் இப்படி உளறுகிறாய். நாங்கள் உன்னைக் கொலை செய்ய முயற்சி செய்யவில்லை” என்று மக்கள் பதில் சொன்னார்கள். </span></div>
<div class='p'>
<span class='v JN7_21' data-id='JN7_21'><span class='v-num v-21'>21&nbsp;</span>“நான் ஓர் அற்புதம் செய்தேன். நீங்கள் ஆச்சரியப்படுகிறீர்கள். </span>
<span class='v JN7_22' data-id='JN7_22'><span class='v-num v-22'>22&nbsp;</span>மோசே விருத்தசேதனம்பற்றிய சட்டங்களைக் கொடுத்திருக்கிறார். (ஆனால் உண்மையில் மோசே உங்களுக்கு விருத்தசேதனத்தைத் தரவில்லை. அது மோசேக்கு முற்காலத்திலேயே நமது மக்களிடமிருந்து வந்துவிட்டது) ஆகையால் சில வேளைகளில் ஓய்வு நாட்களிலும் நீங்கள் குழந்தைகளுக்கு விருத்தசேதனம் பண்ணுகிறீர்கள். </span>
<span class='v JN7_23' data-id='JN7_23'><span class='v-num v-23'>23&nbsp;</span>மோசேயின் கட்டளைக்குக் கீழ்ப்படிய ஓய்வு நாளிலும் ஒரு குழந்தைக்கு விருத்தசேதனம் செய்யலாம் என்பதை இது காட்டுகிறது. எனவே, நான் ஓய்வுநாளில் ஒரு மனிதனின் முழு சரீரத்தையும் குணமாக்கினேன் என்பதற்காக என்மேல் ஏன் கோபமாக இருக்கிறீர்கள்? </span>
<span class='v JN7_24' data-id='JN7_24'><span class='v-num v-24'>24&nbsp;</span>வெளித் தோற்றத்தை வைத்து முடிவுக்கு வருவதை நிறுத்துங்கள். சரி எது என்பதைக்கொண்டு அதன் மூலம் நியாயமாக முடிவு செய்யுங்கள்” என்றார் இயேசு. </span></div>
<div class='s'>இயேசுதான் கிறிஸ்துவா? </div>
<div class='p'>
<span class='v JN7_25' data-id='JN7_25'><span class='v-num v-25'>25&nbsp;</span>எருசலேமில் உள்ள மக்களில் சிலர் “அவர்கள் கொலை செய்ய முயல்கிற மனிதர் இவர்தான். </span>
<span class='v JN7_26' data-id='JN7_26'><span class='v-num v-26'>26&nbsp;</span>ஆனால் இவரோ எல்லோரும் காணும்படியும் கேட்கும்படியும் உபதேசம் செய்துகொண்டிருக்கிறார். ஒருவரும் அவர் உபதேசிப்பதை நிறுத்திவிட முயற்சி செய்யவில்லை. ஒருவேளை, யூதத் தலைவர்கள் இவர்தான் உண்மையான கிறிஸ்து என்று முடிவு செய்துவிட்டார்கள் போலும். </span>
<span class='v JN7_27' data-id='JN7_27'><span class='v-num v-27'>27&nbsp;</span>ஆனால் இந்த மனிதர் எங்கிருந்து வருகிறாரென்று நாம் அறிவோம். ஆனால் உண்மையான கிறிஸ்து வரும்போது அவர் எங்கிருந்து வந்தார் என்பது எவருக்கும் தெரியாமல் இருக்கும்” என்றனர். </span></div>
<div class='p'>
<span class='v JN7_28' data-id='JN7_28'><span class='v-num v-28'>28&nbsp;</span>இயேசு தேவாலயத்தில் தொடர்ந்து உபதேசம் செய்துகொண்டிருந்தார். “ஆம், நான் யார் என்பதையும் எங்கிருந்து வந்தேன் என்பதையும் நீங்கள் அறிவீர்கள். ஆனால் நான் என் சொந்த அதிகாரத்தின் பேரில் வரவில்லை. உண்மையான ஒருவரால் நான் அனுப்பப்பட்டேன். நீங்கள் அவரை அறியமாட்டீர்கள். </span>
<span class='v JN7_29' data-id='JN7_29'><span class='v-num v-29'>29&nbsp;</span>ஆனால் அவரை நான் அறிவேன். நான் அவரிடமிருந்தே வந்தேன். அவர் என்னை அனுப்பினார்” என்றார் இயேசு. </span></div>
<div class='p'>
<span class='v JN7_30' data-id='JN7_30'><span class='v-num v-30'>30&nbsp;</span>இயேசு இவ்வாறு சொன்னபிறகு மக்கள் அவரைப் பிடிக்க முயன்றார்கள். ஆனால் ஒருவராலும் இயேசுவைத் தொடமுடியவில்லை. இயேசு கொல்லப்படுவதற்கான சரியான நேரம் இன்னும் வரவில்லை. </span></div>
<div class='p'>
<span class='v JN7_31' data-id='JN7_31'><span class='v-num v-31'>31&nbsp;</span>ஆனால் ஏராளமான மக்கள் இயேசுவிடம் நம்பிக்கை வைத்தார்கள். “நாங்கள் கிறிஸ்துவின் வருகைக்காகக் காத்திருக்கிறோம். கிறிஸ்து வந்தால், அவர் இந்த மனிதரைவிட அதிகமான அற்புதங்களைச் செய்வாரோ? இல்லை. எனவே, இந்த மனிதரே கிறிஸ்துவாக இருக்க வேண்டும்” என்றனர். </span></div>
<div class='s'>இயேசுவைக் கைது செய்ய முயற்சி </div>
<div class='p'>
<span class='v JN7_32' data-id='JN7_32'><span class='v-num v-32'>32&nbsp;</span>இயேசுவைப்பற்றி மக்கள் பேசிக்கொள்வதைப் பரிசேயர்கள் அறிந்தனர். தலைமை ஆசாரியரும், பரிசேயரும் தேவாலயச் சேவகர்களை இயேசுவைக் கைதுசெய்ய அனுப்பினர். </span>
<span class='v JN7_33' data-id='JN7_33'><span class='v-num v-33'>33&nbsp;</span>இயேசு மக்களிடம், “இன்னும் கொஞ்சக் காலம் நான் உங்களோடு இருப்பேன். பிறகு நான் என்னை அனுப்பியவரிடம் திரும்பிப்போவேன். </span>
<span class='v JN7_34' data-id='JN7_34'><span class='v-num v-34'>34&nbsp;</span>அப்போது என்னை நீங்கள் தேடுவீர்கள். ஆனால் உங்களால் கண்டுபிடிக்க முடியாது. நான் இருக்கும் இடத்துக்கும் உங்களால் வர முடியாது” என்றார். </span></div>
<div class='p'>
<span class='v JN7_35' data-id='JN7_35'><span class='v-num v-35'>35&nbsp;</span>“நாம் கண்டுபிடிக்க முடியாதபடி இவன் எந்த இடத்திற்குப் போகப்போகிறான்? இவன் நமது மக்கள் வாழ்கிற கிரேக்க நகரங்களுக்குப் போகப் போகிறானா? அல்லது அங்கேயுள்ள கிரேக்க மக்களுக்கு உபதேசிக்கப் போகிறானா? </span>
<span class='v JN7_36' data-id='JN7_36'><span class='v-num v-36'>36&nbsp;</span>‘நீங்கள் என்னைத் தேடுவீர்கள், ஆனால் உங்களால் என்னைக் கண்டுபிடிக்க முடியாது’ என்று கூறுகிறானே. ‘நான் இருக்கும் இடத்திற்கு உங்களால் வரமுடியாது’ என்றும் கூறுகிறானே, அதற்கு என்ன பொருள்?” என்று யூதர்கள் தங்களுக்குள் பேசிக்கொண்டனர். </span></div>
<div class='s'>பரிசுத்த ஆவியானவர் </div>
<div class='p'>
<span class='v JN7_37' data-id='JN7_37'><span class='v-num v-37'>37&nbsp;</span>பண்டிகையின் இறுதி நாளும் வந்தது. இது மிக முக்கியமான நாள். அன்று இயேசு எழுந்து நின்று உரத்த குரலில் பேசினார். “ஒருவன் தாகமாய் இருந்தால் அவன் என்னிடம் வந்து பருகட்டும். </span>
<span class='v JN7_38' data-id='JN7_38'><span class='v-num v-38'>38&nbsp;</span>என்னில் நம்பிக்கை வைக்கிறவனுடைய இதயத்தில் இருந்து ஜீவத் தண்ணீருள்ள ஆறுகள் பெருக்கெடுக்கும், இதைத்தான் வேத வாக்கியங்கள் கூறுகின்றன” என்றார். </span>
<span class='v JN7_39' data-id='JN7_39'><span class='v-num v-39'>39&nbsp;</span>இயேசு பரிசுத்த ஆவியானவரைப்பற்றி இவ்வாறு பேசினார். இன்னும் மக்களுக்குப் பரிசுத்த ஆவியானவர் பகிர்ந்தளிக்கப்படவில்லை. ஏனென்றால் இயேசு இன்னும் மரணமடையவும் இல்லை; மகிமையாக உயிர்த்தெழவும் இல்லை. ஆனால் பிறகு அவரிடம் விசுவாசம் வைக்கப்போகிற மக்கள் அனைவரும் பரிசுத்த ஆவியானவரைப் பெறுவர். </span></div>
<div class='s'>இயேசுவைப் பற்றி மக்களின் விவாதம் </div>
<div class='p'>
<span class='v JN7_40' data-id='JN7_40'><span class='v-num v-40'>40&nbsp;</span>இயேசு சொன்ன இக்காரியங்களை மக்கள் கேட்டனர். சிலர், “இந்த மனிதர் உண்மையான தீர்க்கதரிசிதான்” என்றனர். </span></div>
<div class='p'>
<span class='v JN7_41' data-id='JN7_41'><span class='v-num v-41'>41&nbsp;</span>வேறு சிலரோ, “இவர்தான் கிறிஸ்து” என்றனர். மற்றும் சிலரோ, “கிறிஸ்து கலிலேயாவிலிருந்து வரமாட்டார். </span>
<span class='v JN7_42' data-id='JN7_42'><span class='v-num v-42'>42&nbsp;</span>வேதவாக்கியங்கள், தாவீதின் குடும்பத்திலிருந்து தான் கிறிஸ்து வரப்போகிறார் என்று கூறுகின்றன. அத்துடன் தாவீது வாழ்ந்த பெத்லகேமிலிருந்துதான் கிறிஸ்து வருவார் என்றும் கூறுகின்றன” என்றனர். </span>
<span class='v JN7_43' data-id='JN7_43'><span class='v-num v-43'>43&nbsp;</span>எனவே, இயேசுவைப் பற்றிய கருத்துக்களில் ஒருவருக்கொருவர் ஒத்துக்கொள்ளவில்லை. </span>
<span class='v JN7_44' data-id='JN7_44'><span class='v-num v-44'>44&nbsp;</span>சிலர் அவரைக் கைதுசெய்ய விரும்பினர். ஆனால் ஒருவரும் உண்மையில் அவர் மேல் கை வைக்கவில்லை. </span></div>
<div class='s'>யூததலைவர்களின் அவிசுவாசம் </div>
<div class='p'>
<span class='v JN7_45' data-id='JN7_45'><span class='v-num v-45'>45&nbsp;</span>தேவாலயச் சேவகர்கள் தலைமை ஆசாரியர்களிடமும் பரிசேயர்களிடமும் திரும்பிப் போனார்கள். “ஏன் இயேசுவைக் கொண்டுவரவில்லை?” என்று அவர்கள் கேட்டனர். </span></div>
<div class='p'>
<span class='v JN7_46' data-id='JN7_46'><span class='v-num v-46'>46&nbsp;</span>தேவாலயச் சேவகர்களோ, “எந்த ஒரு மனிதனும் அவரைப்போல் கருத்துக்களைக் கூறியதில்லை” என்றனர். </span></div>
<div class='p'>
<span class='v JN7_47' data-id='JN7_47'><span class='v-num v-47'>47&nbsp;</span>இதற்குப் பரிசேயர்கள், “அப்படியானால் இயேசு உங்களையும் முட்டாளாக்கிவிட்டார். </span>
<span class='v JN7_48' data-id='JN7_48'><span class='v-num v-48'>48&nbsp;</span>எந்தத் தலைவராவது இயேசுவின்மீது நம்பிக்கை வைத்திருக்கிறார்களா? இல்லை. எந்தப் பரிசேயராவது அவனை நம்புகிறார்களா? இல்லை. </span>
<span class='v JN7_49' data-id='JN7_49'><span class='v-num v-49'>49&nbsp;</span>ஆனால் அவரை நம்புகிற மக்கள் மோசேயின் சட்டத்தைப்பற்றி ஒன்றும் தெரியாதவர்களாக இருக்கிறார்கள். அவர்கள் தேவனின் சாபத்திற்கு ஆளாவார்கள்” என்றார்கள். </span></div>
<div class='p'>
<span class='v JN7_50' data-id='JN7_50'><span class='v-num v-50'>50&nbsp;</span>ஆனால் அந்தக் கூட்டத்தில் நிக்கொதேமுவும் இருந்தான். நிக்கொதேமுவும் இயேசுவைக் காண்பதற்காகப் போனவர்களில் ஒருவன்.<span class='note' id='footnote-193'><a href='#note-193' class='key'>*</a></span> </span>
<span class='v JN7_51' data-id='JN7_51'><span class='v-num v-51'>51&nbsp;</span>அவன், “ஒரு மனிதனைப் பற்றி முழுவதும் கேட்டறிவதற்கு முன்னால் தண்டிப்பதற்கு நம் சட்டம் இடம் கொடுப்பதில்லை. அவன் என்னென்ன செய்திருக்கிறான் என்பதைத் தெரிந்துகொள்ளும்வரை நாம் தீர்ப்பளிக்க முடியாது” என்றான். </span></div>
<div class='p'>
<span class='v JN7_52' data-id='JN7_52'><span class='v-num v-52'>52&nbsp;</span>யூதத் தலைவர்கள் அவனிடம், “நீயும் கலிலேயாவிலிருந்துதான் வந்திருக்கிறாயா? வேதவாக்கியங்களைப் படித்துப் பார். கலிலேயாவிலிருந்து எந்தவொரு தீர்க்கதரிசியும் வர முடியாது என்று நீ அறிந்துகொள்வாய்” என்றனர். </span></div>
<div class='m'>
<span class='v JN7_52' data-id='JN7_52'>(சில கிரேக்க பிரதிகளில் 7:53-8:11 வரை உள்ள வசனங்களை எழுதவில்லை.) </span></div>
<div class='s'>விபசாரத்தில் பிடிக்கப்பட்ட பெண் </div>
<div class='p'>
<span class='v JN7_53' data-id='JN7_53'><span class='v-num v-53'>53&nbsp;</span>யூதத் தலைவர்கள் அனைவரும் அந்த இடத்தை விட்டு வீட்டிற்குப் போயினர். </span></div></div>
<div class='footnotes'>

<span class='footnote' id='note-193'><span class='key'>* </span><a href='#footnote-193' class='backref'>7:50</a> <span class='text'> <span class="fk">நிக்கொதேமு...ஒருவன் </span><span class="ft">நிக்கொதேமு இயேசுவிடம் வந்தது பற்றிய விவரம் <span class='bibleref' data-id='JN3_1'>யோவான் 3:1-21-</span>ல் உள்ளது.</span></span></span>
</div>
<div class='footer'><div class='nav'>
<a class='prev' href='JN6.html'></a>
<a class='home' href='index.html'></a>
<a class='next' href='JN8.html'></a>
</div></div>
</body></html>
