<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக ஆதியாகமம் 26</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location uni_ila.sundaram-08' href='GN.html'> ஆதியாகமம் 26 </a>
<a class='prev' href='GN25.html'>  </a>
<a class='next' href='GN27.html'>  </a>
</div></div>
<div class='chapter section GN26 tam2008 tam GN uni_ila.sundaram-08' dir='ltr' data-id='GN26' data-nextid='GN27' data-previd='GN25' lang='ta'> 

<div class='c'>26</div>
<div class='s'>ஈசாக்கு அபிமெலேக்கிடம் பொய் சொல்கிறான் </div>
<div class='p'>
<span class='v GN26_1' data-id='GN26_1'><span class='verse1 v-num v-1'>1&nbsp;</span>ஒருமுறை பஞ்சம் உண்டாயிற்று. இது ஆபிரகாம் காலத்தில் ஏற்பட்டது போல் இருந்தது. எனவே ஈசாக்கு கேரார் நகருக்குப் போனான். அதனை அபிமெலேக்கு ஆண்டு வந்தான். அவன் பெலிஸ்திய ஜனங்களின் அரசன். </span>
<span class='v GN26_2' data-id='GN26_2'><span class='v-num v-2'>2&nbsp;</span>கர்த்தர் ஈசாக்கின் முன்பு தோன்றி, “நீ எகிப்துக்குப் போக வேண்டாம். நான் எங்கே உன்னை வசிக்கச் சொல்கிறேனோ அங்கே இரு. </span>
<span class='v GN26_3' data-id='GN26_3'><span class='v-num v-3'>3&nbsp;</span>நான் உன்னோடு இருப்பேன். உன்னை ஆசீர்வதிப்பேன். நான் உனக்கும் உன் வாரிசுகளுக்கும் இந்தப் பகுதியைத் தருவேன். உன் தந்தையான ஆபிரகாமுக்குச் செய்த வாக்கின்படி உனக்குத் தருவேன். </span>
<span class='v GN26_4' data-id='GN26_4'><span class='v-num v-4'>4&nbsp;</span>வானத்து நட்சத்திரங்ளைப் போன்று உன் குடும்பத்தைப் பெருகச் செய்வேன். இந்த நிலப்பகுதிகளையெல்லாம் உன் குடும்பத்தாருக்கே தருவேன். உன் சந்ததிகள் மூலம் உலகிலுள்ள அனைத்து நாடுகளையும் ஆசீர்வதிப்பேன். </span>
<span class='v GN26_5' data-id='GN26_5'><span class='v-num v-5'>5&nbsp;</span>நான் இவற்றைச் செய்வேன். ஏனென்றால் உன் தந்தை எனக்குக் கீழ்ப்படிந்து நான் சொன்னபடி நடந்தான். எனது ஆணைகள், சட்டங்கள், விதிகள் அனைத்துக்கும் ஆபிரகாம் கீழ்ப்படிந்தான்” என்றார். </span></div>
<div class='p'>
<span class='v GN26_6' data-id='GN26_6'><span class='v-num v-6'>6&nbsp;</span>ஆகவே, ஈசாக்கு கேராரிலியே தங்கினான். </span>
<span class='v GN26_7' data-id='GN26_7'><span class='v-num v-7'>7&nbsp;</span>ஈசாக்கின் மனைவியான ரெபெக்காள் மிகவும் அழகானவள். அங்குள்ளவர்கள் அவளைப்பற்றி ஈசாக்கிடம் கேட்டனர். அதற்கு ஈசாக்கு, அவர்களிடம் ரெபெக்காள் தன் மனைவி என்று சொல்ல அஞ்சி, “அவள் என் சகோதரி” என்று சொன்னான். தன்னைக் கொன்று அவளை அபகரித்துக்கொள்வார்கள் என எண்ணினான். </span></div>
<div class='p'>
<span class='v GN26_8' data-id='GN26_8'><span class='v-num v-8'>8&nbsp;</span>ஈசாக்கு அங்கே நீண்ட காலம் வாழ்ந்தபோது, அபிமெலேக்கு ஒரு நாள் தன் ஜன்னல் வழியாக ஈசாக்கு ரெபெக்காளோடு விளையாடுவதைக் கவனித்தான். </span>
<span class='v GN26_9' data-id='GN26_9'><span class='v-num v-9'>9&nbsp;</span>அபிமெலேக்கு ஈசாக்கை அழைத்து அவனிடம், “இவள் உன் மனைவி அல்லவா, அவள் உன் சகோதரி என்று ஏன் பொய் சொன்னாய்?” என்று கேட்டான். </span></div>
<div class='p'>
<span class='v GN26_9' data-id='GN26_9'>ஈசாக்கு, “என்னைக் கொன்று இவளை அபகரித்துக்கொள்வாயோ என்று பயந்தேன்” என்றான். </span></div>
<div class='p'>
<span class='v GN26_10' data-id='GN26_10'><span class='v-num v-10'>10&nbsp;</span>“நீ எங்களுக்குத் தீயதைச் செய்துவிட்டாய், ஒருவேளை எங்களில் ஒருவன் உன் மனைவியோடு பாலின உறவுகொண்டிருந்தால் பெரிய குற்றம் செய்த பாவத்துக்கு அவன் ஆளாகி இருக்கக் கூடும்” என்று அபிமெலேக்கு கூறினான். </span></div>
<div class='p'>
<span class='v GN26_11' data-id='GN26_11'><span class='v-num v-11'>11&nbsp;</span>ஆகையால் அபிமெலேக்கு அனைவருக்கும் எச்சரிக்கை விடுவித்தான், “இவனையோ இவன் மனைவியையோ யாரும் துன்புறுத்தக்கூடாது. அப்படிச் செய்ய முயல்வோர் கொல்லப்படுவர்” என்றான். </span></div>
<div class='s'>ஈசாக்கு செல்வந்தன் ஆகுதல் </div>
<div class='p'>
<span class='v GN26_12' data-id='GN26_12'><span class='v-num v-12'>12&nbsp;</span>ஈசாக்கு அங்கேயே நிலங்களில் விதை விதைத்தான். அவ்வாண்டு அவனுக்கு பெரும் அறுவடை கிடைத்தது. கர்த்தர் அவனை ஆசீர்வதித்தார். </span>
<span class='v GN26_13' data-id='GN26_13'><span class='v-num v-13'>13&nbsp;</span>ஈசாக்கு செல்வந்தன் ஆனான். தொடர்ந்து அவன் பெரிய செல்வந்தனாக வளர்ந்துகொண்டிருந்தான். </span>
<span class='v GN26_14' data-id='GN26_14'><span class='v-num v-14'>14&nbsp;</span>அவனுக்கு நிறைய மந்தைகளும், அடிமைகளும் இருந்தனர். பெலிஸ்திய ஜனங்கள் அவன்மீது பொறாமை கொண்டனர். </span>
<span class='v GN26_15' data-id='GN26_15'><span class='v-num v-15'>15&nbsp;</span>ஆகவே அவர்கள் முற் காலத்தில் ஆபிரகாமும் அவனது வேலைக்காரர்களும் தோண்டிய கிணறுகள் அனைத்தையும் மண்ணால் நிரப்பி அழித்தனர். </span>
<span class='v GN26_16' data-id='GN26_16'><span class='v-num v-16'>16&nbsp;</span>அபிமெலேக்கு ஈசாக்கிடம், “எங்கள் நாட்டைவிட்டுப் போ. நீ எங்களைவிட பெரும் அதிகாரம் பெற்றிருக்கிறாய்” என்றான். </span></div>
<div class='p'>
<span class='v GN26_17' data-id='GN26_17'><span class='v-num v-17'>17&nbsp;</span>எனவே ஈசாக்கு அந்த இடத்தை விட்டுப் போய், கேராரில் உள்ள சிறு நதியின் கரையில் குடியேறினான். </span>
<span class='v GN26_18' data-id='GN26_18'><span class='v-num v-18'>18&nbsp;</span>இதற்கு ரொம்ப காலத்திற்கு முன்பே ஆபிரகாம் நிறைய கிணறுகள் தோண்டியிருந்தான். ஆபிரகாம் மரித்தபின்பு, பெலிஸ்திய ஜனங்கள் அவற்றை மண்ணால் தூர்த்துவிட்டனர். அதன் பின்பு ஈசாக்கு மீண்டும் அக்கிணறுகளைத் தோண்டினான். அவற்றிற்கு தன் தந்தை இட்ட பெயர்களையே இட்டான். </span>
<span class='v GN26_19' data-id='GN26_19'><span class='v-num v-19'>19&nbsp;</span>ஈசாக்கின் வேலைக்காரர்களும் நதிக்கரையில் ஒரு கிணறு தோண்டினார்கள். அதிலிருந்து ஒரு பெரும் ஊற்று வந்தது. </span>
<span class='v GN26_20' data-id='GN26_20'><span class='v-num v-20'>20&nbsp;</span>ஆனால் அங்கு ஆடு மேய்த்துக்கொண்டிருந்தவர்கள் வேலைக்காரர்களோடு வாக்குவாதம் செய்து தண்ணீர் தங்களுடையது என உரிமை கொண்டாடினர். அதனால் ஈசாக்கு அதற்கு ஏசேக்கு என்று பெயர் வைத்தான். </span></div>
<div class='p'>
<span class='v GN26_21' data-id='GN26_21'><span class='v-num v-21'>21&nbsp;</span>பிறகு ஈசாக்கின் வேலைக்காரர்கள் இன்னொரு கிணற்றைத் தோண்டினர். அங்குள்ள ஜனங்கள் அது தொடர்பாகவும் வாக்குவாதம் செய்தனர். எனவே ஈசாக்கு அதற்கு சித்னா என்று பெயரிட்டான். </span></div>
<div class='p'>
<span class='v GN26_22' data-id='GN26_22'><span class='v-num v-22'>22&nbsp;</span>ஈசாக்கு அங்கிருந்து நகர்ந்து போய் வேறொரு கிணறு தோண்டினான். எவரும் அதுபற்றி வாதிட வரவில்லை. அதனால் அதற்கு ரெகொபோத் என்று பெயரிட்டான். “இப்போது கர்த்தர் நமக்கென்று ஒரு இடத்தைக் கொடுத்துவிட்டார். எனவே நாம் இங்கே செழித்து நாட்டில் பெருகுவோம்” என்றான். </span></div>
<div class='p'>
<span class='v GN26_23' data-id='GN26_23'><span class='v-num v-23'>23&nbsp;</span>அங்கிருந்து ஈசாக்கு பெயர்செபாவுக்குப் போனான். </span>
<span class='v GN26_24' data-id='GN26_24'><span class='v-num v-24'>24&nbsp;</span>அன்று இரவு கர்த்தர் அவனோடு பேசி, “நானே உனது தந்தை ஆபிரகாமின் தேவன், அஞ்சவேண்டாம். நான் உன்னோடு இருக்கிறேன். நான் உன்னை ஆசீர்வதிப்பேன். உன் குடும்பத்தை பெரிதாக்குவேன். எனது ஊழியனான ஆபிரகாமுக்காக இதனைச் செய்வேன்” என்று சொன்னார். </span>
<span class='v GN26_25' data-id='GN26_25'><span class='v-num v-25'>25&nbsp;</span>எனவே, ஈசாக்கு அந்த இடத்தில் ஒரு பலிபீடத்தைக் கட்டி கர்த்தரை தொழுதுக்கொண்டு அங்கேயே குடியேறினான். அவனது வேலைக்காரர்கள் அங்கே ஒரு கிணறு தோண்டினர். </span></div>
<div class='p'>
<span class='v GN26_26' data-id='GN26_26'><span class='v-num v-26'>26&nbsp;</span>அபிமெலேக்கு கேராரிலிருந்து ஈசாக்கைப் பார்க்க வந்தான். அவன் தன்னோடு தன் அமைச்சரான அகுசாத்தையும் அழைத்துவந்தான். மீகோல் எனும் படைத் தளபதியும் கூட வந்தான். </span></div>
<div class='p'>
<span class='v GN26_27' data-id='GN26_27'><span class='v-num v-27'>27&nbsp;</span>“என்னை ஏன் பார்க்க வந்தீர்கள்? இதற்கு முன் என்னை நீங்கள் வெறுத்தீர்கள். உங்கள் நாட்டை விட்டு துரத்தினீர்களே” என்று ஈசாக்கு கேட்டான். </span></div>
<div class='p'>
<span class='v GN26_28' data-id='GN26_28'><span class='v-num v-28'>28&nbsp;</span>“கர்த்தர் உன்னோடு இருக்கிறார் என்பதை இப்போது தெரிந்துகொண்டோம். நாம் ஒரு ஒப்பந்தம் செய்துகொள்ளலாம். </span>
<span class='v GN26_29' data-id='GN26_29'><span class='v-num v-29'>29&nbsp;</span>நாங்கள் உன்னைத் துன்புறுத்தவில்லை. நீயும் எங்களைத் துன்புறுத்தமாட்டாய் என்று வாக்குறுதி செய். நாங்கள் உன்னைச் சமாதானத்தோடுதான் வெளியே அனுப்பினோம். கர்த்தர் உன்னை ஆசீர்வதிக்கிறார் என்பது இப்போது தெளிவாகிவிட்டது” என்றனர். </span></div>
<div class='p'>
<span class='v GN26_30' data-id='GN26_30'><span class='v-num v-30'>30&nbsp;</span>அதனால் ஈசாக்கு அவர்களுக்கு விருந்து கொடுத்தான். அவர்கள் நன்றாக உண்டு, குடித்தனர். </span>
<span class='v GN26_31' data-id='GN26_31'><span class='v-num v-31'>31&nbsp;</span>மறுநாள் அதிகாலையில் ஒருவரோடொருவர் வாக்குறுதி செய்துகொண்டபின், அவர்கள் சமாதானத்தோடு பிரிந்து போனார்கள். </span></div>
<div class='p'>
<span class='v GN26_32' data-id='GN26_32'><span class='v-num v-32'>32&nbsp;</span>அன்று, ஈசாக்கின் வேலைக்காரர்கள் வந்து தாங்கள் தோண்டிய கிணற்றைப்பற்றிக் கூறினர். “அதில் தண்ணீரைக் கண்டோம்” என்றனர். </span>
<span class='v GN26_33' data-id='GN26_33'><span class='v-num v-33'>33&nbsp;</span>அதனால் ஈசாக்கு அதற்கு சேபா என்று பெயரிட்டான். அந்த நகரமே பெயெர்செபா என்று இன்றும் அழைக்கப்படுகிறது. </span></div>
<div class='s'>ஏசாவின் மனைவியர் </div>
<div class='p'>
<span class='v GN26_34' data-id='GN26_34'><span class='v-num v-34'>34&nbsp;</span>ஏசாவுக்கு 40 வயது ஆனபோது, அவன் ஏத்தியரான இரு பெண்களை மணந்துகொண்டான். ஒருத்தி பெயேரியின் மகளான யூதித், இன்னொருத்தி ஏலோனுடைய மகளான பஸ்மாத். </span>
<span class='v GN26_35' data-id='GN26_35'><span class='v-num v-35'>35&nbsp;</span>இவர்களால் ஈசாக்கும் ரெபெக்காளும் பாதிக்கப்பட்டனர். </span></div></div>
<div class='footnotes'>

</div>
<div class='footer'><div class='nav'>
<a class='prev' href='GN25.html'></a>
<a class='home' href='index.html'></a>
<a class='next' href='GN27.html'></a>
</div></div>
</body></html>
