<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக யாத்திராகமம் 38</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location uni_ila.sundaram-08' href='EX.html'> யாத்திராகமம் ௩௮ </a>
<a class='prev' href='EX37.html'> &#9664; </a>
<a class='next' href='EX39.html'> &#9654; </a>
</div></div>
<div class='chapter section EX38 tam2008 tam EX uni_ila.sundaram-08' dir='ltr' data-id='EX38' data-nextid='EX39' data-previd='EX37' lang='ta'> 

<div class='c'>௩௮</div>
<div class='s'>பலிகளை எரிக்கும் பீடம் </div>
<div class='p'>
<span class='v EX38_1' data-id='EX38_1'><span class='verse1 v-num v-1'>௧&nbsp;</span>பலிபீடத்தை பெசலெயேல் சீத்திம் மரத்தால் செய்தான். இப்பலிபீடம் பலிகளை எரிப்பதற்காக பயன்படுத்தப்பட்டது. அது சதுரவடிவமானது. அது 5 முழ நீளமும் 5 முழ அகலமும் 3 முழ உயரமும் உடையது. </span>
<span class='v EX38_2' data-id='EX38_2'><span class='v-num v-2'>௨&nbsp;</span>அவன் பலிபீடத்தின் நான்கு மூலைகளிலும் ஒவ்வொரு கொம்பைச் செய்து வைத்தான். அவற்றைப் பலிபீடத்தோடு இணைத்து ஒன்றாக அடித்தான். பின்பு பலிபீடத்தை வெண்கலத்தால் மூடினான். </span>
<span class='v EX38_3' data-id='EX38_3'><span class='v-num v-3'>௩&nbsp;</span>பலிபீடத்தில் பயன்படுத்தப்படும் எல்லா கருவிகளையும் வெண்கலத்தால் செய்தான். பானைகள், கரண்டிகள், கிண்ணங்கள், முள்கரண்டிகள், பெரிய கொப்பரைகளையும் செய்தான். </span>
<span class='v EX38_4' data-id='EX38_4'><span class='v-num v-4'>௪&nbsp;</span>பின்னர் பலிபீடத்திற்காக வெண்கலத்தாலான வலைப் பின்னல் போன்ற ஒரு சல்லடையை உண்டாக்கினான். பலிபீடத்தின் அடித்தட்டில் அந்தச் சல்லடையைப் பொருத்தினான். அது பலிபீடத்தின் நடுப்பகுதியில் (பாதி உயரத்தில்) பொருந்தியது. </span>
<span class='v EX38_5' data-id='EX38_5'><span class='v-num v-5'>௫&nbsp;</span>பின் அவன் பித்தளை வளையங்களை செய்தான். பலிபீடத்தைச் சுமக்கும் தண்டுகளைத் தாங்குவதற்கு இவ்வளையங்கள் பயன்பட்டன. சல்லடையின் நான்கு மூலைகளிலும் அவன் அந்த வளையங்களை வைத்தான். </span>
<span class='v EX38_6' data-id='EX38_6'><span class='v-num v-6'>௬&nbsp;</span>பின் அவன் சீத்திம் மரத்தினால் தண்டுகளைச் செய்து அவற்றை வெண்கலத்தால் மூடினான். </span>
<span class='v EX38_7' data-id='EX38_7'><span class='v-num v-7'>௭&nbsp;</span>பலிபீடத்தின் பக்கங்களிலுள்ள வளையங்களில் தண்டுகளைச் செலுத்தினான். தண்டுகள் பலிபீடத்தைச் சுமப்பதற்குப் பயன்பட்டன. பலிபீடத்தின் நான்கு பக்கங்களையும் சீத்திம் பலகைகளினால் செய்தான். அது வெறுமையான பெட்டியைப் போன்று உள்ளே ஒன்றுமில்லாதிருந்தது. </span></div>
<div class='p'>
<span class='v EX38_8' data-id='EX38_8'><span class='v-num v-8'>௮&nbsp;</span>அவன் வெண்கலத்தாலான தொட்டிகளையும், அதன் பீடங்களையும் செய்தான். பெண்கள் கொடுத்த வெண்கல முகக் கண்ணாடிகளை அதற்குப் பயன்படுத்தினான். இந்தப் பெண்களே ஆசரிப்புக்கூடாரத்தின் நுழைவாயிலில் திருப்பணியாற்றி வந்தனர். </span></div>
<div class='s'>பரிசுத்த கூடாரத்தைச் சுற்றியுள்ள பிரகாரம் </div>
<div class='p'>
<span class='v EX38_9' data-id='EX38_9'><span class='v-num v-9'>௯&nbsp;</span>பின்னர் முற்றத்தைச் சுற்றி திரைச் சீலைகள் எழுப்பினான். 100 முழ நீளமுள்ள தொங்குதிரையை தெற்குப் பக்கத்தில் எழுப்பினான். மெல்லிய துகிலால் அத்திரைகள் அமைந்தன. </span>
<span class='v EX38_10' data-id='EX38_10'><span class='v-num v-10'>௧௦&nbsp;</span>தெற்குப் பக்கத்துத் திரைகளை 20 தூண்கள் தாங்கின. அவற்றிற்கு 20 வெண்கல பீடங்கள் அமைந்தன. தூண்களுக்கான கொக்கிகளையும் திரைச் சீலைத் தண்டுகளையும் வெள்ளியால் செய்தான். </span>
<span class='v EX38_11' data-id='EX38_11'><span class='v-num v-11'>௧௧&nbsp;</span>பிரகாரத்தின் வடக்குப்புறத்தில் 100 முழ நீளமான திரைச் சுவர் அமைந்தது. 20 வெண்கலப் பீடங்கள் உள்ள 20 தூண்கள் இருந்தன. தூண்களின் கொக்கிகளும், திரைப் பூண்களும் வெள்ளியால் செய்யப்பட்டன. </span></div>
<div class='p'>
<span class='v EX38_12' data-id='EX38_12'><span class='v-num v-12'>௧௨&nbsp;</span>வெளிப்பிரகாரத்தின் மேற்குப் பக்கத்தில் 50 முழ நீளமான தொங்குதிரையை அமைத்தான். அந்த 10 தூண்களுக்கும், 10 பீடங்கள் இருந்தன. தூண்களின் கொக்கிகளையும் திரைப் பூண்களையும் வெள்ளியால் அமைத்தான். </span></div>
<div class='p'>
<span class='v EX38_13' data-id='EX38_13'><span class='v-num v-13'>௧௩&nbsp;</span>வெளிப் பிரகாரத்தின் கிழக்குப்புறத்திலிருந்து தொங்குதிரை 50 முழ அகலம்Ԕஉடையதாக இருந்தது. பிரகாரத்தின் நுழைவாயில் இப்பக்கத்தில் இருந்தது. </span>
<span class='v EX38_14' data-id='EX38_14'><span class='v-num v-14'>௧௪&nbsp;</span>நுழைவாயிலின் ஒரு பக்கத்தில் தொங்கு திரை 15 முழ நீள முடையதாகவும் மூன்று பீடங்களின்மேல் நின்ற மூன்று தூண்களைக் கொண்டதாகவும் இருந்தது. </span>
<span class='v EX38_15' data-id='EX38_15'><span class='v-num v-15'>௧௫&nbsp;</span>நுழை வாயிலின் மறுபுறத்திலுள்ள தொங்கு திரைகள் 15 முழ நீளமுடையதாக இருந்தது. அந்தப் பக்கத்தில் மூன்று தூண்களும் அவற்றிக்கு மூன்று பீடங்களும் அமைத்தனர். </span>
<span class='v EX38_16' data-id='EX38_16'><span class='v-num v-16'>௧௬&nbsp;</span>பிரகாரத்தைச் சுற்றிலும் அமைந்த தொங்கு திரைகள் மெல்லிய துகிலால் செய்யப்பட்டன. </span>
<span class='v EX38_17' data-id='EX38_17'><span class='v-num v-17'>௧௭&nbsp;</span>தூண்களின் பீடங்கள் வெண்கலத்தால் செய்யப்பட்டிருந்தன. கொக்கிகளும், திரைப்பூண்களும், வெள்ளியால் செய்யப்பட்டன. தூண்களின் மேற்பகுதிகளும் வெள்ளியால் மூடப்பட்டன. பிரகாரத்தின் தூண்களில் வெள்ளியாலான திரைப்பூண்கள் இருந்தன. </span></div>
<div class='p'>
<span class='v EX38_18' data-id='EX38_18'><span class='v-num v-18'>௧௮&nbsp;</span>பிரகார நுழைவாயிலின் தொங்குதிரைகள் மெல்லிய துகிலாலும், இளநீலம், இரத்தாம்பரம், சிவப்பு நூல்களாலும் நெய்யப்பட்டன. அவற்றில் பல சித்திரங்களும் வடிவமைக்கப்பட்டிருந்தன. திரையானது 20 முழ நீளமும் 5 முழ உயரமும் உடையதாக இருந்தது. அவை பிரகாரத்தைச் சுற்றிலும் அமைந்த தொங்கு திரைகளின் உயரம் கொண்டிருந்தன. </span>
<span class='v EX38_19' data-id='EX38_19'><span class='v-num v-19'>௧௯&nbsp;</span>தொங்குதிரையை நான்கு தூண்களும், வெண்கல பீடங்களும் தாங்கின. தூண்களின் கொக்கிகள் வெள்ளியால் ஆனவை ஆகும். தூண்களின் மேற்பகுதிகளும் வெள்ளியால் மூடப்பட்டன. திரைப் பூண்களும் வெள்ளியாலாயின. </span>
<span class='v EX38_20' data-id='EX38_20'><span class='v-num v-20'>௨௦&nbsp;</span>பரிசுத்தக் கூடாரத்திற்கும், வெளிப்பிரகாரத்தின் திரைகளுக்கும் தேவையான கூடார ஆணிகள் வெண்கலத்தால் செய்யப்பட்டன. </span></div>
<div class='p'>
<span class='v EX38_21' data-id='EX38_21'><span class='v-num v-21'>௨௧&nbsp;</span>உடன்படிக்கையின் கூடாரமாகிய பரிசுத்த கூடாரத்திற்குத் தேவைப்பட்ட பொருட்களை எல்லாம் லேவி குடும்பத்தார் எழுதி வைத்துக்கொள்ளும்படியாக மோசே கட்டளையிட்டான். பட்டியலைத் தயாரிக்கும் பொறுப்பை ஆரோனின் மகனாகிய இத்தாமார் ஏற்றுக்கொண்டான். </span></div>
<div class='p'>
<span class='v EX38_22' data-id='EX38_22'><span class='v-num v-22'>௨௨&nbsp;</span>மோசேக்கு கர்த்தர் விதித்த எல்லாக் கட்டளைகளையும் யூதாவின் கோத்திரத்தின் வழியே வந்த ஊரின் மகனாகிய ஊரியின் மகன் பெசலெயேல் நிறைவேற்றினான். </span>
<span class='v EX38_23' data-id='EX38_23'><span class='v-num v-23'>௨௩&nbsp;</span>தாண் கோத்திரத்தைச் சேர்ந்த அகிசாமாகின் மகனான அகோலியாப் அவனோடு ஒத்துழைத்தான். அகோலியாப் மிகச் சிறந்த சித்திரை கைவேலையாளும், நெசவில் நிபுணனும் ஆவான். மெல்லிய துகிலை நெய்வதிலும், இளநீலம், இரத்தாம்பரம், சிவப்பு நூலை நெய்வதிலும் அவன் தலைசிறந்தவனாக இருந்தான். </span>
<span class='v EX38_24' data-id='EX38_24'><span class='v-num v-24'>௨௪&nbsp;</span>கர்த்தரின் பரிசுத்த இடத்திற்கு 2 டன்கள் எடைக்கு மேற்பட்ட பொன் காணிக்கையாக அளிக்கப்பட்டது. (அதிகாரப் பூர்வமான அளவு எடையின்படி அது எடையிடப்பட்டது.) </span></div>
<div class='p'>
<span class='v EX38_25' data-id='EX38_25'><span class='v-num v-25'>௨௫&nbsp;</span>எண்ணிக்கை எடுக்கப்பட்ட மனிதர்கள் அனைவரும் 3 3/4 டன்கள் வெள்ளி கொடுத்தனர். (இதுவும் அதிகாரப்பூர்வமான அளவின் தராசில் நிறுக்கப்பட்டது) </span>
<span class='v EX38_26' data-id='EX38_26'><span class='v-num v-26'>௨௬&nbsp;</span>இருபதும் அதற்கு மேற்பட்ட வயதுமுடைய ஆண்கள் எண்ணப்பட்டனர். 6,03,550 ஆண்கள் இருந்தனர். ஒவ்வொருவனும் 1 <span class='tl'>பெக்கா</span> வெள்ளியை வரியாக அளித்தான். (அதிகாரப்பூர்வமான அளவின்படி 1 <span class='tl'>பெக்கா </span> என்பது 1/2 சேக்கல் எடை அளவாகும்.) </span>
<span class='v EX38_27' data-id='EX38_27'><span class='v-num v-27'>௨௭&nbsp;</span>கர்த்தரின் பரிசுத்த இடத்தின் தொங்கு திரைகளுக்கும் 100 பீடங்களை உண்டாக்குவதற்கு அந்த 3 3/4 டன்கள் வெள்ளியைப் பயன்படுத்தினார்கள். ஒவ்வொரு பீடத்திற்கும் சுமார் 75 பவுண்டு வெள்ளி வீதம் உபயோகப்படுத்தப்பட்டது. </span>
<span class='v EX38_28' data-id='EX38_28'><span class='v-num v-28'>௨௮&nbsp;</span>மீதமுள்ள 50 பவுண்டு வெள்ளியால் கொக்கிகளையும், திரைப்பூண்களையும், தூண்களின் வெள்ளிப் பூச்சையும் செய்தனர். </span></div>
<div class='p'>
<span class='v EX38_29' data-id='EX38_29'><span class='v-num v-29'>௨௯&nbsp;</span>கர்த்தருக்கு 26 1/2 டன்களுக்கும் அதிகமான வெண்கலம் தரப்பட்டது. </span>
<span class='v EX38_30' data-id='EX38_30'><span class='v-num v-30'>௩௦&nbsp;</span>ஆசாரிப்புக் கூடாரத்தின் நுழைவாயிலின் பீடங்களைச் செய்வதற்கு அது பயன்பட்டது. பீடத்தையும், சல்லடையையும் செய்வதற்கும் வெண்கலத்தைப் பயன்படுத்தினர். பலிபீடத்தின் எல்லாக் கருவிகளையும், பாத்திரங்களையும் செய்வதற்கு வெண்கலம் பயன்படுத்தப்பட்டது. </span>
<span class='v EX38_31' data-id='EX38_31'><span class='v-num v-31'>௩௧&nbsp;</span>பிரகாரத்தைச் சுற்றிலுமுள்ள தொங்கு திரைகளின் பீடங்களையும், நுழைவாயிலில் உள்ள தொங்கு திரைகளின் பீடங்களையும் அமைப்பதற்கு வெண்கலம் பயன்படுத்தப்பட்டது. வெண்கலத்தால் பரிசுத்தக்கூடாரத்திற்கும், வெளிப்பிரகாரத்தின் தொங்கு திரைகளுக்கும் தேவையான கூடார ஆணிகளைச் செய்தனர். </span></div></div>
<div class='footnotes'>

</div>
<div class='footer'><div class='nav'>
<a class='prev' href='EX37.html'>&#9664;</a>
<a class='home' href='index.html'>&#9776;</a>
<a class='next' href='EX39.html'>&#9654;</a>
</div></div>
</body></html>
