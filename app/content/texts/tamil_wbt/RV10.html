<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக வெளி. 10</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location uni_ila.sundaram-08' href='RV.html'> வெளி. ௧௦ </a>
<a class='prev' href='RV9.html'>  </a>
<a class='next' href='RV11.html'>  </a>
</div></div>
<div class='chapter section RV10 tam2008 tam RV uni_ila.sundaram-08' dir='ltr' data-id='RV10' data-nextid='RV11' data-previd='RV9' lang='ta'> 

<div class='c'>௧௦</div>
<div class='s'>தேவதூதனும் ஒரு சிறு தோல்சுருளும் </div>
<div class='p'>
<span class='v RV10_1' data-id='RV10_1'><span class='verse1 v-num v-1'>௧&nbsp;</span>பிறகு நான் பரலோகத்தில் இருந்து இறங்கி வந்த ஒரு பலமுள்ள தேவதூதனைக் கண்டேன். அவனை மேகங்கள் ஆடையைப்போல சுற்றியிருந்தன. அவனது தலையைச் சுற்றி வானவில் இருந்தது. அவனது முகம் சூரினைப் போன்று இருந்தது. அவனது கால்களோ நெருப்புத் தூண்களைப் போன்று விளங்கின. </span>
<span class='v RV10_2' data-id='RV10_2'><span class='v-num v-2'>௨&nbsp;</span>அந்தத் தூதன் தன் கையில் சிறு தோல் சுருள் ஒன்றை வைத்திருந்தான். அத்தோல்சுருள் திறந்திருந்தது. அத்தூதன் தன் வலதுகாலைக் கடலிலும் இடது காலை பூமியிலும் வைத்தான். </span>
<span class='v RV10_3' data-id='RV10_3'><span class='v-num v-3'>௩&nbsp;</span>சிங்கம் கெர்ச்சிப்பதைப்போன்று அத்தூதன் சத்தமிட்டான். பின் ஏழு இடிகளும் சத்தமாக முழங்கின. </span></div>
<div class='p'>
<span class='v RV10_4' data-id='RV10_4'><span class='v-num v-4'>௪&nbsp;</span>அந்த ஏழு இடிகளும் சொல்லச் சொல்ல நான் எழுதத் தொடங்கினேன். ஆனால் அப்போது பரலோகத்தில் இருந்து ஒரு குரல் கேட்டது. அது “ஏழு இடிகளும் சொல்வதை நீ எழுதாதே. அவற்றை இரகசியமாய் மூடிவை” என்று சொன்னது. </span></div>
<div class='p'>
<span class='v RV10_5' data-id='RV10_5'><span class='v-num v-5'>௫&nbsp;</span>கடலின் மேலும் பூமியின் மேலும் நின்றுகொண்டிருந்த தேவ தூதன் தன் கையைப் பரலோகத்துக்கு நேராக உயர்த்தியதைப் பார்த்தேன். </span>
<span class='v RV10_6' data-id='RV10_6'><span class='v-num v-6'>௬&nbsp;</span>எல்லாக் காலங்களிலும் ஜீவிக்கிற தேவனின் வல்லமையால் அத்தூதன் ஆணையிட்டான். தேவனே வானத்தையும் அதில் உள்ளவற்றையும் படைத்தவர். அவரே பூமியையும் அதில் உள்ள அனைத்தையும் படைத்தவர். அவரே கடலையும் அதில் உள்ளவற்றையும் படைத்தவர். அந்தத் தூதன், “இனி தாமதம் இருக்காது! </span>
<span class='v RV10_7' data-id='RV10_7'><span class='v-num v-7'>௭&nbsp;</span>ஏழாம் தூதன் எக்காளத்தை ஊதத் தயாராக இருக்கும் நாட்களில் தேவனுடைய இரகசியத் திட்டம் நிறைவேறும். தேவன் தன் ஊழியக்காரரிடமும், தீர்க்கதரிசிகளிடமும் கூறிய நற்செய்தி தான் அத்திட்டம்” என்றான். </span></div>
<div class='p'>
<span class='v RV10_8' data-id='RV10_8'><span class='v-num v-8'>௮&nbsp;</span>மீண்டும் அதே குரலை நான் பரலோகத்திலிருந்து கேட்டேன். அக்குரல் என்னிடம், “போ, அத்தூதன் கையில் உள்ள திறந்திருக்கும் தோல் சுருளை வாங்கிக்கொள். கடலிலும், பூமியிலும் நிற்கிற தூதனே இவன்” என்றது. </span></div>
<div class='p'>
<span class='v RV10_9' data-id='RV10_9'><span class='v-num v-9'>௯&nbsp;</span>எனவே, நான் அத்தூதனிடம் சென்று அச்சிறு தோல்சுருளைத் தருமாறு கேட்டேன். அத்தூதன் என்னிடம் “இத்தோல் சுருளை எடுத்துத் தின்று விடு. இது உன் வயிற்றில் கசப்பாக இருக்கும் ஆனால் உன் வாயில் இது தேனைப் போன்று இனிக்கும்”, என்றான். </span>
<span class='v RV10_10' data-id='RV10_10'><span class='v-num v-10'>௧௦&nbsp;</span>அதனால் தூதனின் கையில் இருந்து அச்சிறு தோல் சுருளை நான் வாங்கினேன். அதனை நான் தின்றேன். அது என் வாயில் தேனைப் போன்று இனித்தது. ஆனால் அது என் வயிற்றுக்குப் போனதும் கசந்தது. </span>
<span class='v RV10_11' data-id='RV10_11'><span class='v-num v-11'>௧௧&nbsp;</span>அப்போது அவன் என்னிடம் “நீ மறுபடியும் பல்வேறு இனங்கள், நாடுகள், மொழிகள், அரசர்கள் ஆகியோரைப் பற்றித் தீர்க்கதரிசனம் சொல்ல வேண்டும்” என்றான். </span></div></div>
<div class='footnotes'>

</div>
<div class='footer'><div class='nav'>
<a class='prev' href='RV9.html'></a>
<a class='home' href='index.html'></a>
<a class='next' href='RV11.html'></a>
</div></div>
</body></html>
