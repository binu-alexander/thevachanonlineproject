<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக 1 இராஜாக்கள் 9</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location uni_ila.sundaram-08' href='K1.html'> 1 இராஜாக்கள் 9 </a>
<a class='prev' href='K18.html'>  </a>
<a class='next' href='K110.html'>  </a>
</div></div>
<div class='chapter section K19 tam2008 tam K1 uni_ila.sundaram-08' dir='ltr' data-id='K19' data-nextid='K110' data-previd='K18' lang='ta'> 

<div class='c'>9</div>
<div class='s'>தேவன் சாலொமோனிடம் மீண்டும் வருதல் </div>
<div class='p'>
<span class='v K19_1' data-id='K19_1'><span class='verse1 v-num v-1'>1&nbsp;</span>இவ்வாறு சாலொமோன் கர்த்தருடைய </span></div>
<div class='p'>
<span class='v K19_1' data-id='K19_1'>ஆலயத்தையும் தனது அரண்மனையையும் கட்டி முடித்தான். அவன் கட்ட விரும்பியவற்றையெல்லாம் கட்டிமுடித்தான். </span>
<span class='v K19_2' data-id='K19_2'><span class='v-num v-2'>2&nbsp;</span>பிறகு கர்த்தர் மீண்டும் அவன் முன் கிபியோனில் தோன்றியதுபோல தோன்றினார். </span>
<span class='v K19_3' data-id='K19_3'><span class='v-num v-3'>3&nbsp;</span>கர்த்தர் அவனிடம், </span></div>
<div class='b'> &nbsp; 
<span class='v K19_3' data-id='K19_3'></span></div>
<div class='pi'>
<span class='v K19_3' data-id='K19_3'>“நான் உன் ஜெபத்தைக் கேட்டேன். நீ கேட்டவற்றையும் அறிந்தேன். நீ இந்த ஆலயத்தைக் கட்டினாய். நான் இதனைப் பரிசுத்த இடமாக்கினேன். எனவே நான் அங்கே என்றென்றும் மகிமைப்படுத்தப்படுவேன். எப்பொழுதும் அதைக் கவனித்து அதைப்பற்றி சிந்தித்துக்கொண்டிருப்பேன். </span>
<span class='v K19_4' data-id='K19_4'><span class='v-num v-4'>4&nbsp;</span>உன் தந்தையைப் போலவே நீயும் எனக்கு ஊழியம் செய்யவேண்டும். அவன் நல்லவனாகவும் உண்மையானவனாகவும் இருந்தான். நீ என் சட்டங்களுக்குக் கீழ்ப்படிந்து எனது கட்டளைகளைச் செய்து முடிக்கவேண்டும். </span>
<span class='v K19_5' data-id='K19_5'><span class='v-num v-5'>5&nbsp;</span>நீ இவ்வாறு செய்து வந்தால், இஸ்ரவேலரின் அரசன் உன் குடும்பத்தவனாகவே இருப்பான். இந்த வாக்குறுதியைத்தான் உனது தந்தையான தாவீதிற்குக் கொடுத்திருக்கிறேன். நான் அவனிடம், ‘இஸ்ரவேல் உன் சந்ததியிலிருந்தே எப்பொழுதும் ஆளப்படும்’ என்று கூறியிருக்கிறேன். </span></div>
<div class='pi'>
<span class='v K19_6 K19_7' data-id='K19_6'><span class='v-num v-6-7'>6-7&nbsp;</span>“ஆனால் நீயோ அல்லது உன் பிள்ளைகளோ என்னைப் பின்பற்றாமல், நான் உனக்குத் தந்த சட்டங்களுக்கும், கட்டளைகளுக்கும் கீழ்ப்படியாமல், அந்நிய தெய்வங்களை தொழுதுகொள்வீர்களேயானால், நான் உங்களுக்குத் தந்த இந்த நாட்டைவிட்டு வெளியேற்றுவேன். மற்ற எல்லா தேசங்களின் ஜனங்களும் இஸ்ரவேலர்களை எண்ணி நகைக்கக்கூடாது. நான் ஆலயத்தைப் பரிசுத்தமாக்கினேன். இந்த இடத்தில் ஜனங்கள் என்னை மகிமைப்படுத்தலாம். ஆனால் நீங்கள் எனக்குக் கீழ்ப்படியாவிட்டால் உங்களை விலக்குவேன். </span>
<span class='v K19_8' data-id='K19_8'><span class='v-num v-8'>8&nbsp;</span>இந்த ஆலயம் அழிக்கப்படும். இதைப் பார்க்கிறவர்கள் வியப்பார்கள். ‘இந்த நாட்டையும் ஆலயத்தையும் ஏன் கர்த்தர் இவ்வாறு செய்தார்?’ என்பார்கள். </span>
<span class='v K19_9' data-id='K19_9'><span class='v-num v-9'>9&nbsp;</span>மற்றவர்களோ, ‘அவர்கள் தமது தேவனாகிய கர்த்தரை விட்டு விலகினார்கள். அதனால் இவ்வாறு ஆயிற்று. அவர்களது முற்பிதாக்களை அவர் எகிப்திலிருந்து மீட்டார். ஆனால் அவர்களோ அந்நிய தெய்வங்களை நாடினார்கள். அதனால் கர்த்தர் அவர்களுக்கு இது போன்ற தீமைகளைச் செய்தார்’ என்பார்கள்” என்றார். </span></div>
<div class='b'> &nbsp; </div>
<div class='p'>
<span class='v K19_10' data-id='K19_10'><span class='v-num v-10'>10&nbsp;</span>சாலொமோனுக்கு கர்த்தருடைய ஆலயத்தையும் அரண்மனையையும் கட்டிமுடிக்க 20 ஆண்டுகள் ஆயின. </span>
<span class='v K19_11' data-id='K19_11'><span class='v-num v-11'>11&nbsp;</span>அதற்குப் பின் சாலொமோன் ஈராமுக்கு கலிலேயாவில் 20 நகரங்களைக் கொடுத்தான். காரணம் அவன் ஆலயத்தையும் அரண்மனையும் கட்ட உதவி செய்தான். சாலொமோனுக்குத் தேவையான கேதுரு மரங்களையும் தேவதாரு மரங்களையும் தங்கத்தையும் கொடுத்து வந்தான். </span>
<span class='v K19_12' data-id='K19_12'><span class='v-num v-12'>12&nbsp;</span>எனவே, தீரு என்னும் நகரில் இருந்து பயணப்பட்டு சாலொமோன் கொடுத்த நகரங்களை எல்லாம் ஈராம் பார்வையிட்டான். அப்போது அவன் திருப்தியடையவில்லை </span>
<span class='v K19_13' data-id='K19_13'><span class='v-num v-13'>13&nbsp;</span>ஈராம், “என் சகோதரனே, நீ எத்தகைய நகரங்களைக் கொடுத்திருக்கிறாய்?” என்று கேட்டான். ஈராம் மன்னன் அதற்கு காபூல் என்று பேரிட்டான். இப்பொழுது அது அவ்வாறே அழைக்கப்படுகிறது. </span>
<span class='v K19_14' data-id='K19_14'><span class='v-num v-14'>14&nbsp;</span>ஈராம் 9,000 பவுண்டு தங்கத்தை ஆலயம் கட்ட சாலொமோனுக்கு அனுப்பியிருக்கிறான். </span></div>
<div class='p'>
<span class='v K19_15' data-id='K19_15'><span class='v-num v-15'>15&nbsp;</span>சாலொமோன் ஆலயத்தையும் அரண்மனையையும் கட்ட அடிமைகளை கட்டாயப்படுத்தினான். மேலும் அவர்களைப் பயன்படுத்தி பலவற்றைக் கட்டினான். அவன் மில்லோவைக் கட்டினான். எருசலேம் நகரைச் சுற்றி ஒரு சுவரையும் பின்னர் ஆத்சோரையும், மெகிதோவையும், கேசேரையும் கட்டினான். </span></div>
<div class='p'>
<span class='v K19_16' data-id='K19_16'><span class='v-num v-16'>16&nbsp;</span>முன்பு, எகிப்து மன்னன் கேசேரைச் சண்டையிட்டு எரித்துவிட்டான். அங்கு வாழ்ந்த கானானியரையும் கொன்றான். சாலொமோன் பார்வோன் மன்னனின் மகளையும் மணந்துக்கொண்டான். எனவே திருமணப் பரிசாக இந்நகரத்தைச் சாலொமோன் பெற்றுக்கொண்டான். </span>
<span class='v K19_17' data-id='K19_17'><span class='v-num v-17'>17&nbsp;</span>சாலொமோன் அந்நகரை மீண்டும் கட்டினான். அவன் கீழ்ப்பெத்தோரோனையும் கட்டி முடித்தான். </span>
<span class='v K19_18' data-id='K19_18'><span class='v-num v-18'>18&nbsp;</span>மேலும் பாலாத், பாலைவனத்தில் உள்ள தத்மோரயும் </span>
<span class='v K19_19' data-id='K19_19'><span class='v-num v-19'>19&nbsp;</span>தன் தானியங்களைச் சேகரித்து வைத்த நகரங்களையும் தன் இரதங்கள் மற்றும் குதிரைகளை வைத்திருக்கும் நகரங்களையும் அவன் கட்டினான். அவன் எருசலேம், லீபனோன் மற்றும் அவனது ஆட்சிக்குட்பட்ட இடங்கள் அனைத்திலும் தான் விரும்பியவற்றையெல்லாம் கட்டினான். </span></div>
<div class='p'>
<span class='v K19_20' data-id='K19_20'><span class='v-num v-20'>20&nbsp;</span>அந்நாட்டில் இஸ்ரவேலர் அல்லாதாரும் வாழ்ந்தனர். அவர்கள் எமோரியர், ஏத்தியர், பெரிசியர், ஏவியர், எபூசியர் ஆகியோராகும். </span>
<span class='v K19_21' data-id='K19_21'><span class='v-num v-21'>21&nbsp;</span>இஸ்ரவேலர்களால் சிலர்களை அழிக்க முடியவில்லை. ஆனால் சாலொமோன் அவர்களை அடிமைகள்போல வேலைசெய்ய கட்டாயப்படுத்தினான், அவர்கள் இன்றும் அடிமைகளாக இருக்கின்றனர். </span>
<span class='v K19_22' data-id='K19_22'><span class='v-num v-22'>22&nbsp;</span>சாலொமோன் இஸ்ரவேலர்களை அடிமையாக்கவில்லை. இஸ்ரவேலர்கள் வீரர்களாகவும், அரசு அதிகாரிகளாகவும், தலைவர்களாகவும் இரத ஏவலர்களாகவும் இருந்தனர். </span>
<span class='v K19_23' data-id='K19_23'><span class='v-num v-23'>23&nbsp;</span>சாலொமோனின் திட்டக்குழுவில் 550 மேற்பார் வையாளர்கள் இருந்தனர். இவர்கள் வேலைக்காரர்களின் எஜமானர்கள். </span></div>
<div class='p'>
<span class='v K19_24' data-id='K19_24'><span class='v-num v-24'>24&nbsp;</span>பார்வோன் மன்னனின் மகள் தாவீது நகரத்திலிருந்து சாலொமோன் புதிதாகக் கட்டிய அரண்மனைக்கு வந்தாள். பிறகு சாலொமோன் மில்லோவைக் கட்டிமுடித்தான். </span></div>
<div class='p'>
<span class='v K19_25' data-id='K19_25'><span class='v-num v-25'>25&nbsp;</span>ஒவ்வொரு ஆண்டும் மூன்றுமுறை சாலொமோன் பலிபீடத்தில் சர்வாங்க தகன பலிகளையும், சமாதான பலிகளையும் செலுத்தினான். இது சாலொமோனால் கர்த்தருக்காகக் கட்டப்பட்ட பலிபீடம். அவன் கர்த்தருக்கு முன் நறுமணப் பொருட்களை எரித்தான். ஆலயத்திற்குத் தேவையான பொருட்களையும் கொடுத்துவந்தான். </span></div>
<div class='p'>
<span class='v K19_26' data-id='K19_26'><span class='v-num v-26'>26&nbsp;</span>சாலொமோன் அரசன் ஏசியோன் கேபேரிலே கப்பங்களைச் செய்வித்தான். அந்நகரம் ஏலோத்துக்கு அருகில் செங்கடலின் கரையில் ஏதோம் நாட்டில் இருந்தது. </span>
<span class='v K19_27' data-id='K19_27'><span class='v-num v-27'>27&nbsp;</span>ஈராம் அரசனின் ஆட்களில் சிலருக்குக் கடல் பற்றி அறிவு அதிகமாக இருந்தது. அவர்களை அவன் சாலொமோனிடம் அனுப்பி கப்பற் படையில் பணிபுரியச் செய்தான். </span>
<span class='v K19_28' data-id='K19_28'><span class='v-num v-28'>28&nbsp;</span>சாலொமோனின் கப்பல்கள் ஒப்பீருக்குப் போனது. அங்கிருந்து 31,500 பவுண்டு தங்கத்தைக் கொண்டுவந்தது. </span></div></div>
<div class='footnotes'>

</div>
<div class='footer'><div class='nav'>
<a class='prev' href='K18.html'></a>
<a class='home' href='index.html'></a>
<a class='next' href='K110.html'></a>
</div></div>
</body></html>
