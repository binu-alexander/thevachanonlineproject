<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக மாற்கு 9</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location uni_ila.sundaram-08' href='MK.html'> மாற்கு ௯ </a>
<a class='prev' href='MK8.html'> &#9664; </a>
<a class='next' href='MK10.html'> &#9654; </a>
</div></div>
<div class='chapter section MK9 tam2008 tam MK uni_ila.sundaram-08' dir='ltr' data-id='MK9' data-nextid='MK10' data-previd='MK8' lang='ta'> 

<div class='c'>௯</div>
<div class='p'>
<span class='v MK9_1' data-id='MK9_1'><span class='verse1 v-num v-1'>௧&nbsp;</span>பிறகு இயேசு “நான் உங்களுக்கு ஒரு உண்மையைச் சொல்கிறேன். இங்கே நிற்கின்ற மக்களில் சிலர், அவர்கள் மரணத்துக்கு முன் தேவனுடைய இராஜ்யம் வருவதைப் பார்ப்பார்கள். தேவனுடைய இராஜ்யம் வல்லமையோடு வரும்” என்றார். </span></div>
<div class='s'>மோசே, எலியாவுடன் இயேசு </div>
<div class='r'>(மத். 17:1-13; லூ. 9:28-36) </div>
<div class='p'>
<span class='v MK9_2' data-id='MK9_2'><span class='v-num v-2'>௨&nbsp;</span>ஆறு நாட்களுக்குப் பின், பேதுரு, யாக்கோபு, யோவான் ஆகியோரை இயேசு அழைத்துக்கொண்டு உயரமான மலை உச்சிக்குச் சென்றார். அவர்கள் அங்கே தனியே இருந்தனர். சீஷர்கள் இயேசுவைப் பார்த்துக்கொண்டிருக்கும்போதே அவர் புதிய ரூபம் அடைந்தார். </span>
<span class='v MK9_3' data-id='MK9_3'><span class='v-num v-3'>௩&nbsp;</span>இயேசுவின் ஆடைகள் வெண்ணிறமாய் மின்னியது. அவை எவராலும் சுத்தம் செய்ய முடியாத அளவுக்கு வெண்மையாய் இருந்தது. </span>
<span class='v MK9_4' data-id='MK9_4'><span class='v-num v-4'>௪&nbsp;</span>அப்போது இரண்டு மனிதர்கள் அங்கே தோன்றி இயேசுவோடு பேசிக்கொண்டிருந்தனர். அவர்கள் மோசே, எலியா என்னும் இருவரே. </span></div>
<div class='p'>
<span class='v MK9_5' data-id='MK9_5'><span class='v-num v-5'>௫&nbsp;</span>பேதுரு இயேசுவிடம், “போதகரே நாம் இங்கே இருப்பது நல்லதாயிற்று. நாங்கள் கூடாரங்கள் அமைக்கப் போகிறோம். ஒன்று உமக்கு, மற்றொன்று மோசேக்கு, இன்னொன்று எலியாவுக்கு” என்றான். </span>
<span class='v MK9_6' data-id='MK9_6'><span class='v-num v-6'>௬&nbsp;</span>பேதுருவுக்குத் தான் என்ன சொல்கிறோம் என்றே புரியாமல் சொன்னான். ஏனென்றால் அவனும் மற்ற இரு சீஷர்களும் மிகவும் பயந்திருந்தனர். </span></div>
<div class='p'>
<span class='v MK9_7' data-id='MK9_7'><span class='v-num v-7'>௭&nbsp;</span>பிறகு ஒரு மேகம் வந்து அவர்களை மறைத்தது. அந்த மேகத்திலிருந்து ஓர் ஒலி வந்தது. அது, “இவர் என் மகன். நான் இவரிடம் அன்பாய் இருக்கிறேன். இவருக்குக் கீழ்ப்டியுங்கள்” என்று சொன்னது. </span></div>
<div class='p'>
<span class='v MK9_8' data-id='MK9_8'><span class='v-num v-8'>௮&nbsp;</span>பிறகு பேதுரு, யாக்கோபு, யோவான் ஆகியோர் சுற்றிலும் பார்த்தனர். ஆனால் இயேசுவைத் தவிர வேறு ஒருவரையும் காணவில்லை. </span></div>
<div class='p'>
<span class='v MK9_9' data-id='MK9_9'><span class='v-num v-9'>௯&nbsp;</span>இயேசுவும், அவரது சீஷர்களும் மலையிலிருந்து இறங்கி வந்தனர். இயேசு தன் சீஷர்களிடம், “மலை மேலே பார்த்ததை நீங்கள் யாரிடமும் சொல்லாதீர்கள். மனித குமாரன் மரணத்திலிருந்து உயிர்த்தெழும்வரை காத்திருங்கள். பிறகு நீங்கள் பார்த்ததை மக்களுக்குச் சொல்லலாம்” என்று கட்டளையிட்டார். </span></div>
<div class='p'>
<span class='v MK9_10' data-id='MK9_10'><span class='v-num v-10'>௧௦&nbsp;</span>ஆகையால் சீஷர்களும் இயேசுவுக்குக் கீழ்ப்படிந்து தாங்கள் பார்த்ததைப் பற்றி எதுவும் சொல்லவில்லை. ஆனால் மரணத்திலிருந்து எழுவதன் பொருளைப்பற்றித் தமக்குள் விவாதித்துக் கொண்டனர். </span>
<span class='v MK9_11' data-id='MK9_11'><span class='v-num v-11'>௧௧&nbsp;</span>சீஷர்கள் இயேசுவிடம், “எலியா முதலில் வர வேண்டும் என்று வேதபாரகர் ஏன் கூறுகின்றனர்?” என்று கேட்டனர். </span></div>
<div class='p'>
<span class='v MK9_12' data-id='MK9_12'><span class='v-num v-12'>௧௨&nbsp;</span>“எலியாதான் முதலில் வர வேண்டும் என்று வேதபாரகர்கள் கூறுவது சரிதான். அவன் எல்லாவற்றையும் இருக்க வேண்டிய முறைப்படி சீர்ப்படுத்துவான். மனித குமாரன் மிகவும் கஷ்டப்படுவார் என்றும், உபயோகமற்றவர் என மக்களால் எண்ணப்படுவார் என்றும் வேதவாக்கியங்களில் எழுதி இருப்பது எதற்காக? </span>
<span class='v MK9_13' data-id='MK9_13'><span class='v-num v-13'>௧௩&nbsp;</span>எலியா ஏற்கெனவே வந்துவிட்டான் என நான் சொல்கிறேன். அவனைப்பற்றி எழுதி இருக்கிறபடி, மக்கள் தங்களுக்கு விருப்பமானபடி அவனுக்குத் தீமை செய்தனர்” என்றார். </span></div>
<div class='s'>சிறுவன் குணமாக்கப்படுதல் </div>
<div class='r'>(மத். 17:14-20; லூ. 9:37-43) </div>
<div class='p'>
<span class='v MK9_14' data-id='MK9_14'><span class='v-num v-14'>௧௪&nbsp;</span>பிறகு பேதுரு, யாக்கோபு, யோவான் ஆகியவர்களோடு இயேசு சென்று மற்ற சீஷர்களோடு சேர்ந்து கொண்டார். அங்கு அவர்கள் ஏராளமான மக்களால் சூழப்பட்டனர். வேதபாரகர்கள் அங்கு சீஷர்களோடு வாதம் செய்து கொண்டிருந்தனர். </span>
<span class='v MK9_15' data-id='MK9_15'><span class='v-num v-15'>௧௫&nbsp;</span>இயேசு வருவதைப் பார்த்து அவர்கள் ஆச்சரியத்தால் நிறைந்தனர். அவர்கள் ஓடிவந்து அவரை வரவேற்றனர். </span></div>
<div class='p'>
<span class='v MK9_16' data-id='MK9_16'><span class='v-num v-16'>௧௬&nbsp;</span>இயேசு சீஷர்களிடம் “வேதபாரகர்களிடம் நீங்கள் எதைப்பற்றி விவாதம் செய்து கொண்டிருக்கிறீர்கள்?” என்று கேட்டார். </span></div>
<div class='p'>
<span class='v MK9_17' data-id='MK9_17'><span class='v-num v-17'>௧௭&nbsp;</span>“ஆண்டவரே! நான் என் மகனை அழைத்து வந்தேன். அவன் பிசாசினால் பிடிக்கப்பட்டிருக்கிறான். அது அவனைப் பேசவிடாமல் செய்துவிட்டது. </span>
<span class='v MK9_18' data-id='MK9_18'><span class='v-num v-18'>௧௮&nbsp;</span>பிசாசு என் மகனைத் தாக்கித் தரையில் தள்ளுகிறது. அவன் வாயில் நுரைதள்ளி பல்லைக் கடித்து சோர்ந்து போகிறான். நான் உம்முடைய சீஷர்களிடம் அப்பிசாசைத் துரத்தும்படி வேண்டினேன். அவர்களால் அது முடியவில்லை,” என்றான் கூட்டத்திலுள்ள ஒருவன். </span></div>
<div class='p'>
<span class='v MK9_19' data-id='MK9_19'><span class='v-num v-19'>௧௯&nbsp;</span>அவர் அவர்களிடம், “ஓ! விசுவாசமில்லாத மக்களே! நான் உங்களோடு இன்னும் எவ்வளவு காலம் இருப்பது? உங்களோடு இன்னும் எவ்வளவு காலம் பொறுமையாய் இருப்பது? அந்தப் பையனை என்னிடம் கொண்டு வாருங்கள்!” என்றார். </span></div>
<div class='p'>
<span class='v MK9_20' data-id='MK9_20'><span class='v-num v-20'>௨௦&nbsp;</span>ஆகையால் இயேசுவிடம் சீஷர்கள் பையனைக் கொண்டு வந்தனர். பிசாசு இயேசுவைப் பார்த்ததும் பையனைத் தாக்கியது. அவன் தரையில் விழுந்து உருண்டான். அவன் வாயில் நுரை தள்ளிற்று. </span></div>
<div class='p'>
<span class='v MK9_21' data-id='MK9_21'><span class='v-num v-21'>௨௧&nbsp;</span>இயேசு அப்பையனின் தந்தையிடம், “எவ்வளவு காலமாக இது இவனுக்கு ஏற்பட்டு வருகிறது?” என்று கேட்டார். </span></div>
<div class='p'>
<span class='v MK9_21' data-id='MK9_21'>அதற்கு அவன் தந்தை, “அவன் சிறுவனாக இருந்த சமயத்தில் இருந்தே இது உள்ளது. </span>
<span class='v MK9_22' data-id='MK9_22'><span class='v-num v-22'>௨௨&nbsp;</span>பிசாசு பலமுறை இவனைக் கொல்வதற்காக நீரிலும், நெருப்பிலும் தள்ளியிருக்கிறது. உங்களால் ஏதாவது செய்ய முடியுமானால் எங்கள் மீது இரக்கம் கொண்டு எங்களுக்கு உதவி செய்யுங்கள்” என்று கேட்டான். </span></div>
<div class='p'>
<span class='v MK9_23' data-id='MK9_23'><span class='v-num v-23'>௨௩&nbsp;</span>இயேசு அப்பையனின் தந்தையிடம், “ ‘உங்களால் முடியுமானால் செய்யுங்கள்’ என்கிறாய். விசுவாசம் கொண்டவர்களுக்கு எல்லாக் காரியங்களும் செய்து முடிக்கத் தக்கவையே” என்றார். </span></div>
<div class='p'>
<span class='v MK9_24' data-id='MK9_24'><span class='v-num v-24'>௨௪&nbsp;</span>அப்பையனின் தந்தை பரவசமானான். “நானும் விசுவாசிக்கிறேன். எனக்கு உதவி செய்து என் விசுவாசத்தைப் பெருகச் செய்யுங்கள்” என்றான். </span></div>
<div class='p'>
<span class='v MK9_25' data-id='MK9_25'><span class='v-num v-25'>௨௫&nbsp;</span>எல்லா மக்களும் நடப்பதை அறிந்துகொள்ள ஓடி வருவதைப் பார்த்தார் இயேசு. ஆகையால் இயேசு அசுத்த ஆவியிடம் பேசினார். இயேசு, “அசுத்த ஆவியே! நீ இந்தச் சிறுவனைச் செவிடாகவும், பேச முடியாமலும் ஆக்கிவிட்டாய். இவனை விட்டு வெளியே வா என்றும் மீண்டும் இவனுள் செல்லாதே என்றும் உனக்கு கட்டளையிடுகிறேன்” என்றார். </span></div>
<div class='p'>
<span class='v MK9_26' data-id='MK9_26'><span class='v-num v-26'>௨௬&nbsp;</span>அந்த அசுத்த ஆவி கதறிற்று. மீண்டும் அப்பையனைத் தரையிலே விழும்படி செய்து, அவனை விட்டு வெளியேறிற்று. அச்சிறுவன் இறந்தவனைப் போன்று கிடந்தான். பலர் “அவன் இறந்துபோனான்” என்றே சொன்னார்கள். </span>
<span class='v MK9_27' data-id='MK9_27'><span class='v-num v-27'>௨௭&nbsp;</span>ஆனால் இயேசு அவனது கையைப் பிடித்து அவன் எழுந்திருக்க உதவினார். </span></div>
<div class='p'>
<span class='v MK9_28' data-id='MK9_28'><span class='v-num v-28'>௨௮&nbsp;</span>இயேசு வீட்டுக்குள் சென்றார். அவரது சீஷர்களும் அவரோடு தனியே இருந்தார்கள். அவர்கள், “எங்களால் ஏன் இந்த அசுத்த ஆவியை வெளியேற்ற முடியவில்லை?” என்று கேட்டனர். </span></div>
<div class='p'>
<span class='v MK9_29' data-id='MK9_29'><span class='v-num v-29'>௨௯&nbsp;</span>இயேசுவோ, “இந்த வகையான ஆவியைப் பிரார்த்தனையைப் பயன்படுத்தித்தான் வெளியேற்ற முடியும்” என்றுரைத்தார். </span></div>
<div class='s'>தன் மரணத்தைப் பற்றிப் பேசுதல் </div>
<div class='r'>(மத். 17:22-23; லூ. 9:43-45) </div>
<div class='p'>
<span class='v MK9_30' data-id='MK9_30'><span class='v-num v-30'>௩௦&nbsp;</span>பிறகு இயேசுவும், அவரது சீஷர்களும் அந்த இடத்தைவிட்டுச் சென்றார்கள். அவர்கள் கலிலேயா வழியே சென்றனர். தாம் இருக்கும் இடத்தை மக்கள் தெரிந்துகொள்ளக் கூடாது என்று இயேசு விரும்பினார். </span>
<span class='v MK9_31' data-id='MK9_31'><span class='v-num v-31'>௩௧&nbsp;</span>இயேசு தன் சீஷர்களுக்குத் தனியே உபதேசிக்க விரும்பினார். அவர்களிடம் இயேசு, “மனித குமாரன் மக்களிடம் ஒப்படைக்கப்படுவார். அவரை அவர்கள் கொலை செய்வார்கள். மூன்று நாட்களுக்குப்பின் அவர் மரணத்தில் இருந்து உயிர்த்தெழுவார்” என்றார். </span>
<span class='v MK9_32' data-id='MK9_32'><span class='v-num v-32'>௩௨&nbsp;</span>இயேசு என்ன பொருளில் கூறுகிறார் என்பதை சீஷர்கள் புரிந்துகொள்ளவில்லை. அவர் என்ன பொருள் கொள்கிறார் என்பதை விசாரிக்கவும் அவர்கள் அஞ்சினர். </span></div>
<div class='s'>யார் உயர்ந்தவர்? </div>
<div class='r'>(மத். 18:1-5; லூ. 9:46-48) </div>
<div class='p'>
<span class='v MK9_33' data-id='MK9_33'><span class='v-num v-33'>௩௩&nbsp;</span>இயேசுவும், அவரது சீஷர்களும் கப்பர்நகூமுக்குச் சென்றனர். அங்கே அவர்கள் ஒரு வீட்டுக்குள் நூழைந்தனர். பிறகு இயேசு தன் சீஷர்களிடம், “இன்று சாலையில் நீங்கள் எதை விவாதித்தீர்கள்?” என்று கேட்டார். </span>
<span class='v MK9_34' data-id='MK9_34'><span class='v-num v-34'>௩௪&nbsp;</span>ஆனால் சீஷர்கள் பதில் சொல்லவில்லை. ஏனென்றால் அவர்கள் அன்று அவர்களில் யார் மிகவும் உயர்ந்தவர் என்பது பற்றியே விவாதம் செய்தனர். </span></div>
<div class='p'>
<span class='v MK9_35' data-id='MK9_35'><span class='v-num v-35'>௩௫&nbsp;</span>ஓரிடத்தில் இயேசு உட்கார்ந்துகொண்டு பன்னிரண்டு சீஷர்களையும் அருகில் அழைத்தார். அவர்களிடம் இயேசு, “எவனாவது மிக முக்கியமானவனாக விரும்பினால் அவன் தன்னைவிட மற்ற அனைவரையும் மிக முக்கியமானவர்களாகக் கருதி அவன் அனைவருக்கும் வேலைக்காரனாக இருக்க வேண்டும்” என்றார். </span></div>
<div class='p'>
<span class='v MK9_36' data-id='MK9_36'><span class='v-num v-36'>௩௬&nbsp;</span>பிறகு இயேசு ஒரு குழந்தையைத் தூக்கினார். சீஷர்கள் முன்பு அக்குழந்தையை நிறுத்தினார். தன் கைகளால் குழந்தையைத் தாங்கியபடி, </span>
<span class='v MK9_37' data-id='MK9_37'><span class='v-num v-37'>௩௭&nbsp;</span>“இத்தகைய குழந்தைகளை என் பெயரில் ஏற்றுக்கொள்கிற எந்த மனிதனும், என்னையும் ஏற்றுக்கொண்டவனாகிறான். என்னை ஏற்றுக்கொள்கிற எவனும் என்னை அனுப்பினவரையும் ஏற்றுக்கொள்கிறான்” என்றார். </span></div>
<div class='s'>இயேசுவைச் சேர்ந்தவன் யார்? </div>
<div class='r'>(லூ. 9:49-50) </div>
<div class='p'>
<span class='v MK9_38' data-id='MK9_38'><span class='v-num v-38'>௩௮&nbsp;</span>பிறகு யோவான் இயேசுவைப் பார்த்து, “போதகரே, உங்கள் பெயரைப் பயன்படுத்தி ஒருவன் பிசாசைத் துரத்திக்கொண்டிருப்பதை நாங்கள் பார்த்தோம். அவன் நம்மைச் சார்ந்தவன் அல்ல. நம்மவர்களில் ஒருவனும் அல்ல. எனவே அவ்வாறு செய்வதை நிறுத்தச் சொன்னோம்” என்றான். </span></div>
<div class='p'>
<span class='v MK9_39' data-id='MK9_39'><span class='v-num v-39'>௩௯&nbsp;</span>இயேசுவோ, “அவனை நிறுத்தாதீர்கள், எவனொருவன் என் பெயரைப் பயன்படுத்தி வல்லமையான செயல்களைச் செய்கிறானோ அவன் எனக்கு எதிராகத் தீயவற்றைச் செய்யமாட்டான். </span>
<span class='v MK9_40' data-id='MK9_40'><span class='v-num v-40'>௪௦&nbsp;</span>எனக்கு எதிராகத் தீமை செய்யாதவன் எனக்கு வேண்டியவன். </span>
<span class='v MK9_41' data-id='MK9_41'><span class='v-num v-41'>௪௧&nbsp;</span>நான் உங்களுக்கு உண்மையைக் கூறுகிறேன், நீங்கள் கிறிஸ்துவைச் சேர்ந்தவர்கள் என்பதால் எவனாவது ஒருவன் என்பேரின் நிமித்தம் உங்களுக்குக் குடிக்கத் தண்ணீர் தருவானேயானால் அவன் அதற்குரிய பலனை அடையாமல் போகமாட்டான். </span></div>
<div class='s'>பாவத்திற்குக் காரணமானவர்களை இயேசு எச்சரித்தல் </div>
<div class='r'>(மத். 18:6-9; லூ. 17:1-2) </div>
<div class='p'>
<span class='v MK9_42' data-id='MK9_42'><span class='v-num v-42'>௪௨&nbsp;</span>“இச்சிறுவர்களில் யாராவது ஒருவன் என் மீது நம்பிக்கை வைத்ததினால், இவர்களைப் பாவத்திற்கு வழிநடத்தும் எவனுக்கும் பெருங்கேடு வரும். அத்தகையவனின் கழுத்தில் எந்திரக்கல்லைக் கட்டி நடுக்கடலில் மூழ்கடிப்பது நல்லதாக இருக்கும். </span>
<span class='v MK9_43' data-id='MK9_43'><span class='v-num v-43'>௪௩&nbsp;</span>உங்கள் கைகளில் ஒன்று நீங்கள் பாவம் செய்யக் காரணமாக இருக்குமானால் அதனை வெட்டி எறியுங்கள். உன் உயிரை எப்போதைக்கும் இழப்பதைவிட உன் சரீரத்தின் ஒரு பகுதியை இழப்பது பரவாயில்லை. இரண்டு கையோடு நரகத்துக்குப் போவதை விட இது நல்லது. அங்கு நெருப்பு அடங்காமல் எரியும். </span>
<span class='v MK9_44' data-id='MK9_44'><span class='v-num v-44'>௪௪&nbsp;</span> <span class='note' id='footnote-149'><a href='#note-149' class='key'>*</a></span> </span>
<span class='v MK9_45' data-id='MK9_45'><span class='v-num v-45'>௪௫&nbsp;</span>உன் கால் நீ பாவம் செய்யக் காரணமானால் அதனை வெட்டிப் போடு. நீ உன் வாழ்க்கையை இழந்துபோவதைவிட காலைமட்டும் இழப்பது பரவாயில்லை. இரண்டு கால்களோடு நரகத்துக்குப் போவதைவிட இது பரவாயில்லை. </span>
<span class='v MK9_46' data-id='MK9_46'><span class='v-num v-46'>௪௬&nbsp;</span> <span class='note' id='footnote-150'><a href='#note-150' class='key'>†</a></span> </span>
<span class='v MK9_47' data-id='MK9_47'><span class='v-num v-47'>௪௭&nbsp;</span>உனது கண் நீ பாவம் செய்யக் காரணமானால் அதனைப் பிடுங்கிப் போடு. உனது வாழ்வு முழுவதையும் இழப்பதைவிட ஒரு கண்ணை உடையவனாய் இருப்பது பரவாயில்லை. இரண்டு கண்ணுடையவனாய் நரகத்தில் தள்ளப்படுவதை விட ஒரு கண்ணை உடையவனாய் தேவனுடைய இராஜ்யத்திற்குள் நுழைவது பரவாயில்லை. </span>
<span class='v MK9_48' data-id='MK9_48'><span class='v-num v-48'>௪௮&nbsp;</span>நரகத்தில் மனிதரை சாப்பிடும் புழுக்கள் ஒருபோதும் சாவதில்லை. அங்கே நெருப்பானது எப்போதும் அணையாமல் எரிந்துகொண்டிருக்கும். </span></div>
<div class='p'>
<span class='v MK9_49' data-id='MK9_49'><span class='v-num v-49'>௪௯&nbsp;</span>“ஒவ்வொருவரும் நெருப்பால் தண்டிக்கப்படுவார்கள். </span></div>
<div class='p'>
<span class='v MK9_50' data-id='MK9_50'><span class='v-num v-50'>௫௦&nbsp;</span>“உப்பு நல்லதுதான். ஆனால் உப்பு தனது சுவையை இழந்துபோனால் நீ மீண்டும் அச்சுவையை அதில் ஊட்டமுடியாது. அதனால் நல்ல குணமுடையவர்களாய் இருங்கள். ஒருவருக்கொருவர் சமாதானமாய் இருங்கள்” என்றார். </span></div></div>
<div class='footnotes'>

<span class='footnote' id='note-149'><span class='key'>* </span><a href='#footnote-149' class='backref'>௯:௪௪</a> <span class='text'> <span class="ft">சில கிரேக்க மாற்கு பிரதிகளில் 44வது வாக்கியமுள்ளது. அது 48வது வாக்கியம் போன்றுள்ளது.</span></span></span>
<span class='footnote' id='note-150'><span class='key'>† </span><a href='#footnote-150' class='backref'>௯:௪௬</a> <span class='text'> <span class="ft">சில கிரேக்க மாற்கு பிரதிகளில் 46வது வாக்கியம் உள்ளது. அது 48வது வாக்கியம் போன்றுள்ளது.</span></span></span>
</div>
<div class='footer'><div class='nav'>
<a class='prev' href='MK8.html'>&#9664;</a>
<a class='home' href='index.html'>&#9776;</a>
<a class='next' href='MK10.html'>&#9654;</a>
</div></div>
</body></html>
