<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக 1 இராஜாக்கள் 6</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location uni_ila.sundaram-08' href='K1.html'> 1 இராஜாக்கள் ௬ </a>
<a class='prev' href='K15.html'>  </a>
<a class='next' href='K17.html'>  </a>
</div></div>
<div class='chapter section K16 tam2008 tam K1 uni_ila.sundaram-08' dir='ltr' data-id='K16' data-nextid='K17' data-previd='K15' lang='ta'> 

<div class='c'>௬</div>
<div class='s'>சாலொமோன் ஆலயத்தைக் கட்டுதல் </div>
<div class='p'>
<span class='v K16_1' data-id='K16_1'><span class='verse1 v-num v-1'>௧&nbsp;</span>சாலொமோன் அவ்வாறே ஆலயத்தைக் கட்ட ஆரம்பித்தான். இஸ்ரவேலர்கள் எகிப்தை விட்டு வெளியே வந்து 480 ஆண்டுகள் ஆகியிருந்தன. இப்போது சாலொமோன் அரசனாகி நான்கு ஆண்டுகள் ஆகியிருந்தன. இது ஆண்டின் இரண்டாவது மாதமாகவும் இருந்தது. </span>
<span class='v K16_2' data-id='K16_2'><span class='v-num v-2'>௨&nbsp;</span>ஆலயம் 90 அடி நீளமும், 30 அடி அகலமும், 45 அடி உயரமுமாய் இருந்தது. </span>
<span class='v K16_3' data-id='K16_3'><span class='v-num v-3'>௩&nbsp;</span>ஆலயத்தின் முகப்பானது 30 அடி அகலமும், 15 அடி நீளமும் கொண்டது. இது ஆலயத்தின் முக்கிய பகுதியோடு இணைத்திருந்தது. இதன் நீளமானது ஆலயத்தின் அகலத்திற்கு சமமாக இருந்தது. </span>
<span class='v K16_4' data-id='K16_4'><span class='v-num v-4'>௪&nbsp;</span>ஆலயத்தில் குறுகிய ஜன்னல்களும் இருந்தன. இவை வெளியே குறுகலாகவும் உட்பகுதியில் பெரிதாகவும் தோற்றமளித்தன. </span>
<span class='v K16_5' data-id='K16_5'><span class='v-num v-5'>௫&nbsp;</span>ஆலயத்தின் முக்கியமான பகுதியைச் சுற்றி சாலொமோன் வரிசையாக பல அறைகளைக் கட்டினான். இந்த அறைகள் ஒன்றின் மேல் ஒன்றாக இருந்தன. இவ்வரிசை அறைகளின் உயரமானது மூன்று அடுக்குகளையுடையதாக இருந்தன. </span>
<span class='v K16_6' data-id='K16_6'><span class='v-num v-6'>௬&nbsp;</span>இவ்வறைகள் ஆலயத்தின் சுவரைத் தொட்டுக் கொண்டிருந்தன. ஆனால் அந்தச் சுவர்களுக்குள் உத்திரங்கள் கட்டப்படவில்லை. ஆலயச் சுவரானது உச்சியில் மெல்லியதாக இருந்தது. எனவே அறைகளின் ஒரு பக்க சுவர் மற்ற பக்கங்களைவிட மெல்லியதாக இருந்தது. அறைகளின் அடித்தளமானது 7 1/2 அடி அகலமும், நடுத்தள அறையானது 9 அடி அகலமும் அதற்கு மேலுள்ள அறையானது 10 1/2 அடி அகலமும் கொண்டவை. </span>
<span class='v K16_7' data-id='K16_7'><span class='v-num v-7'>௭&nbsp;</span>வேலைக்காரர்கள் சுவர்களைக் கட்டுவதற்குப் பெரிய கற்களைப் பயன்படுத்தினார்கள். பூமியில் வெட்டி எடுக்கப்படும் இடத்திலேயே அவர் கள் கற்களை வெட்டி சரிசெய்துவிட்டனர். அதனால் ஆலயம் கட்டும் இடத்தில் சுத்திகள், வாச்சிகள், முதலான எந்த இரும்புக் கருவிகளின் சத்தமும் கேட்கவில்லை. </span></div>
<div class='p'>
<span class='v K16_8' data-id='K16_8'><span class='v-num v-8'>௮&nbsp;</span>அடியிலுள்ள அறையின் நுழை வாசலானது ஆலயத்தின் தென்புறத்தில் இருந்தது. உள்ளே படிக்கட்டுகள் அங்கிருந்து இரண்டாவது மாடிக்கும் மூன்றாவது மாடிக்கும் போயின. </span></div>
<div class='p'>
<span class='v K16_9' data-id='K16_9'><span class='v-num v-9'>௯&nbsp;</span>இவ்வாறு, சாலொமோன் ஆலயம் கட்டும் வேலையை முடித்தான். ஆலயத்தின் ஒவ்வொரு பகுதியும் கேதுருமரங்களால் மூடப்பட்டிருந்தது. </span>
<span class='v K16_10' data-id='K16_10'><span class='v-num v-10'>௧௦&nbsp;</span>ஆலயத்தைச் சுற்றியுள்ள அறைகளின் வேலைகளையும் முடித்தான். ஒவ்வொரு அறையும் 7 1/2 அடி உயரமுள்ளவை. அந்த அறைகளில் உள்ள கேதுரு மரத்தூண்கள் ஆலயத்தைத் தொட்டுக் கொண்டிருந்தன. </span></div>
<div class='p'>
<span class='v K16_11' data-id='K16_11'><span class='v-num v-11'>௧௧&nbsp;</span>கர்த்தர் சாலொமோனிடம், </span>
<span class='v K16_12' data-id='K16_12'><span class='v-num v-12'>௧௨&nbsp;</span>“நீ எனது அனைத்து சட்டங்களுக்கும் கட்டளைகளுக்கும் கீழ்ப்படிந்தால் உன் தந்தை தாவீதிற்கு வாக்களித்தபடி நான் உனக்குச் செய்வேன். </span>
<span class='v K16_13' data-id='K16_13'><span class='v-num v-13'>௧௩&nbsp;</span>நீ கட்டிய இவ்வாலயத்தில் இஸ்ரவேலின் ஜனங்களோடு நான் வாழ்வேன். நான் இஸ்ரவேல் ஜனங்களை விட்டு போகமாட்டேன்” என்றார். </span></div>
<div class='p'>
<span class='v K16_14' data-id='K16_14'><span class='v-num v-14'>௧௪&nbsp;</span>இவ்வாறு சாலொமோன் ஆலயத்தைக் கட்டும் வேலையை முடித்தான். </span>
<span class='v K16_15' data-id='K16_15'><span class='v-num v-15'>௧௫&nbsp;</span>ஆலயத்தின் உட்புறத்தில் உள்ள கற்சுவர்கள் கேதுரு மரப்பலகைகளால் மூடப்பட்டிருந்தன. அவை தரையிலிருந்து கூரைவரை இருந்தன. கல் தரையானது தேவதாரு மரப்பலகைகளால் மூடப்பட்டன. </span>
<span class='v K16_16' data-id='K16_16'><span class='v-num v-16'>௧௬&nbsp;</span>ஆலயத்தின் பின் பகுதியில் 30 அடி நீளத்தில் ஒரு அறையைக் கட்டினார்கள். அதன் சுவர்களைக் கேதுருமரப் பலகைகளால் தரையிலிருந்து கூரைவரை மூடினர். இந்த அறையானது மகா பரிசுத்த இடம் என்று அழைக்கப்பட்டது. </span>
<span class='v K16_17' data-id='K16_17'><span class='v-num v-17'>௧௭&nbsp;</span>மகா பரிசுத்த இடத்தின் முன்புறத்தில்தான் ஆலயத்தின் முக்கிய இடம் இருந்தது. இந்த அறை 60 அடி நீளம் இருந்தது. </span>
<span class='v K16_18' data-id='K16_18'><span class='v-num v-18'>௧௮&nbsp;</span>அவர்கள் சுவரில் உள்ள கற்கள் தெரியாத வண்ணம் கேதுருமரப் பலகைளால் மூடினார்கள். அவர்கள் பூ மொட்டுகள் மற்றும் மலர்களின் வடிவங்களை அம்மரத்தில் செதுக்கினார்கள். </span></div>
<div class='p'>
<span class='v K16_19' data-id='K16_19'><span class='v-num v-19'>௧௯&nbsp;</span>சாலொமோன் ஒரு அறையை ஆலயத்தின் பின்பகுதியில் உள்ளே கட்டினான். இந்த அறையில் கர்த்தருடைய உடன்படிக்கைப் பெட்டியை வைத்தனர். </span>
<span class='v K16_20' data-id='K16_20'><span class='v-num v-20'>௨௦&nbsp;</span>இது 30 அடி நீளமும், 30 அடி அகலமும், 30 அடி உயரமும் உடையதாக இருந்தது. </span>
<span class='v K16_21' data-id='K16_21'><span class='v-num v-21'>௨௧&nbsp;</span>சாலொமோன் இந்த அறையைச் சுத்தமான தங்கத்தால் மூடினான். அவன் நறுமணப்பொருட்களை எரிக்கும் பலிபீடத்தை கட்டினான். அவன் பலிபீடத்தையும் தங்கத் தகடுகளால் மூடி பொன் சங்கிலிகளைக் குறுக்காகத் தொங்கவிட்டான் அந்த அறையில் இரண்டு கேருபீன்களின் உருவங்கள் இருந்தன. அவை தங்கத்தால் மூடப்பட்டவை. </span>
<span class='v K16_22' data-id='K16_22'><span class='v-num v-22'>௨௨&nbsp;</span>ஆலயத்தின் அனைத்து பகுதிகளும் தங்கத்தால் மூடப்பட்டன. மகா பரிசுத்த இடத்திற்கு வெளியே உள்ள பலிபீடத்தையும் தங்கத்தால் மூடினார்கள். </span></div>
<div class='p'>
<span class='v K16_23' data-id='K16_23'><span class='v-num v-23'>௨௩&nbsp;</span>வேலைக்காரர்கள் ஒலிவ மரத்தைக் கொண்டு இரண்டு கேருபீன்களின் உருவங்களை செய்தனர்.இவற்றை மகாபரிசுத்த இடத்தில் வைத்தனர். இவற்றின் உயரம் 15 அடி. </span>
<span class='v K16_24 K16_25 K16_26' data-id='K16_24'><span class='v-num v-24-26'>௨௪-௨௬&nbsp;</span>இரு கேருபீன்களும் ஒரே மாதிரி ஒரே முறையில் செய்யப்பட்டவை. ஒவ்வொரு கேருபீனுக்கும் இரு சிறகுகள் இருந்தன. ஒவ்வொரு சிறகும் 7 1/2 அடி நீளமுடையவை. ஒரு சிறகின் நுனியிலிருந்து இன்னொரு சிறகின் நுனிவரை 15 அடி இருந்தன. ஒவ்வொரு கேருபீனும் 15 அடி உயரம் இருந்தன. </span>
<span class='v K16_27' data-id='K16_27'><span class='v-num v-27'>௨௭&nbsp;</span>அவை மகாபரிசுத்த இடத்தில் இரு பக்கங்களிலும் இருந்தன. இரண்டின் சிறகுகளும் அறையின் மத்தியில் தொட்டுக்கொண்டிருந்தன. வெளிநுனிகள் சுவரைத் தொட்டுக்கொண்டிருந்தன. </span>
<span class='v K16_28' data-id='K16_28'><span class='v-num v-28'>௨௮&nbsp;</span>இரு கேருபீன்களும் தங்கத்தால் மூடப்பட்டிருந்தன. </span></div>
<div class='p'>
<span class='v K16_29' data-id='K16_29'><span class='v-num v-29'>௨௯&nbsp;</span>முக்கிய அறையைச் சுற்றியுள்ள சுவர்களிலும் உட்சுவர்களிலும் கேருபீன்களின் உருவங்கள், பேரீச்ச மரங்கள், பூக்கள் என பொறிக்கப்பட்டன. </span>
<span class='v K16_30' data-id='K16_30'><span class='v-num v-30'>௩௦&nbsp;</span>இரு அறைகளின் தரைகளும் தங்கத்தகடுகளால் மூடப்பட்டன. </span></div>
<div class='p'>
<span class='v K16_31' data-id='K16_31'><span class='v-num v-31'>௩௧&nbsp;</span>மகா பரிசுத்த இடத்தின் நுழைவாயிலில் ஒலிவ மரத்தால் ஆன இரு கதவுகளைச் செய்து பொருத்தினர். இதன் சட்டமானது ஐந்து பக்கங்களுடையதாக அமைக்கப்பட்டது. </span>
<span class='v K16_32' data-id='K16_32'><span class='v-num v-32'>௩௨&nbsp;</span>இக்கதவுகளின் மேல் கேருபீன்களும், பேரீச்ச மரம், பூக்கள் எனப் பல வடிவங்கள் செதுக்கப்பட்டன. பின்னர் தங்கத்தால் இவற்றை மூடினார்கள். </span></div>
<div class='p'>
<span class='v K16_33' data-id='K16_33'><span class='v-num v-33'>௩௩&nbsp;</span>அவர்கள் முக்கியமான அறையின் நுழைவிற்குக் கதவுகள் செய்தனர். அவர்கள் ஒலிவ மரத்தை பயன்படுத்தி சதுர கதவு சட்டத்தைச் செய்தனர். </span>
<span class='v K16_34' data-id='K16_34'><span class='v-num v-34'>௩௪&nbsp;</span>பிறகு அவர்கள் கதவுகளைச் செய்ய ஊசியிலை மரத்தைப் பயன்படுத்தினார்கள். </span>
<span class='v K16_35' data-id='K16_35'><span class='v-num v-35'>௩௫&nbsp;</span>ஒவ்வொரு கதவும் இரண்டு பகுதிகளாக இருந்தன. இரண்டு மடிப்புகள் இருந்தன, அக்கதவுகளில் கேருபீன்கள், பேரீச்ச மரங்களும் பூக்களும் வரையப்பட்டன. தங்கத்தால் அவைகள் மூடப்பட்டிருந்தன. </span></div>
<div class='p'>
<span class='v K16_36' data-id='K16_36'><span class='v-num v-36'>௩௬&nbsp;</span>பிறகு அவர்கள் உட்பிரகாரத்தைக் கட்டினார்கள். அதைச் சுற்றி சுவர்களைக் கட்டினர். ஒவ்வொரு சுவரும் மூன்று வரிசை வெட்டப்பட்ட கற்களாலும், ஒரு வரிசை கேதுருமரங்களாலும் செய்யப்பட்டன. </span></div>
<div class='p'>
<span class='v K16_37' data-id='K16_37'><span class='v-num v-37'>௩௭&nbsp;</span>ஆண்டின் இரண்டாவது மாதமான சீப் மாதத்தில், ஆலயத்தின் வேலைகளைச் செய்ய ஆரம்பித்தார்கள். இது சாலொமோன் இஸ்ரவேலின் அரசனாகி நான்காவது ஆண்டாக இருந்தது. </span>
<span class='v K16_38' data-id='K16_38'><span class='v-num v-38'>௩௮&nbsp;</span>ஆலயத்தின் வேலையானது ஆண்டின் எட்டாவது மாதமான பூல் மாதத்தில் முடிந்தது. இது சாலொமோன் ஆட்சிக்கு வந்த பதினொன்றாவது ஆண்டாயிற்று. ஆலய வேலை முடிய ஏழு ஆண்டுகள் ஆனது. திட்டமிட்ட விதத்திலேயே ஆலயமானது மிகச்சரியாகக் கட்டப்பட்டது. </span></div></div>
<div class='footnotes'>

</div>
<div class='footer'><div class='nav'>
<a class='prev' href='K15.html'></a>
<a class='home' href='index.html'></a>
<a class='next' href='K17.html'></a>
</div></div>
</body></html>
