<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக யாத்திராகமம் 11</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location uni_ila.sundaram-08' href='EX.html'> யாத்திராகமம் ௧௧ </a>
<a class='prev' href='EX10.html'> &#9664; </a>
<a class='next' href='EX12.html'> &#9654; </a>
</div></div>
<div class='chapter section EX11 tam2008 tam EX uni_ila.sundaram-08' dir='ltr' data-id='EX11' data-nextid='EX12' data-previd='EX10' lang='ta'> 

<div class='c'>௧௧</div>
<div class='s'>முதற்பேறான குழந்தைகளின் மரணம் </div>
<div class='p'>
<span class='v EX11_1' data-id='EX11_1'><span class='verse1 v-num v-1'>௧&nbsp;</span>அப்போது கர்த்தர் மோசேயைப் பார்த்து, “பார்வோனுக்கும், எகிப்துக்கும் எதிராக நான் செய்யவிருக்கும் கேடு இன்னும் ஒன்று உண்டு. இதன் பிறகு, அவன் உங்களை எகிப்திலிருந்து அனுப்பிவிடுவான். உண்மையில், இந்நாட்டை விட்டு நீங்கள் வெளியேறும்படி துரத்துவான். </span>
<span class='v EX11_2' data-id='EX11_2'><span class='v-num v-2'>௨&nbsp;</span>நீ இஸ்ரவேலுக்கு இந்த செய்தியைத் தெரியப்படுத்து: இஸ்ரவேலின் ஒவ்வொரு ஆண்களும், பெண்களும் உங்கள் அக்கம் பக்கத்தாரிடம் வெள்ளியாலும் பொன்னாலுமாகிய பொருட்களை உங்களுக்குக் கொடுக்கும்படியாகக் கேட்கவேண்டும். </span>
<span class='v EX11_3' data-id='EX11_3'><span class='v-num v-3'>௩&nbsp;</span>எகிப்தியர்கள் உங்களிடம் இரக்கத்துடன் இருக்கும்படி செய்வேன். எகிப்திய ஜனங்களும், பார்வோனின் சொந்த அதிகாரிகளும்கூட மோசேயைப் பெரியவனாக ஏற்கெனவே கருதுகிறார்கள்” என்றார். </span></div>
<div class='p'>
<span class='v EX11_4' data-id='EX11_4'><span class='v-num v-4'>௪&nbsp;</span>மோசே ஜனங்களிடம், “கர்த்தர் ‘இன்று நள்ளிரவில், நான் எகிப்தின் வழியாகச் செல்வேன், </span>
<span class='v EX11_5' data-id='EX11_5'><span class='v-num v-5'>௫&nbsp;</span>எகிப்தின் முதற்பேறான ஆண் குழந்தைகள் அனைவரும், எகிப்து மன்னனாகிய பார்வோனின் முதற்பேறான மகன் முதல், மாவரைக்கிற அடிமைப் பெண்ணின் முதற்பேறான மகன் வரைக்கும் எல்லோரும் மரிப்பார்கள். முதற்பேறான மிருகங்கள் கூட மடியும். </span>
<span class='v EX11_6' data-id='EX11_6'><span class='v-num v-6'>௬&nbsp;</span>கடந்த எந்தக் காலத்தைக் காட்டிலும் எகிப்தின் அழுகுரல் பயங்கரமாயிருக்கும். வருங்காலத்தில் நடக்கக் கூடியதைக் காட்டிலும் அது கொடியதாக இருக்கும். </span>
<span class='v EX11_7' data-id='EX11_7'><span class='v-num v-7'>௭&nbsp;</span>ஆனால் இஸ்ரவேல் ஜனங்களில் ஒருவரும் பாதிக்கப்படுவதில்லை. ஒரு நாய் கூட அவர்களைப் பார்த்துக் குரைக்காது. இஸ்ரவேல் ஜனங்களில் ஒருவனும், மிருகங்களில் ஒன்றும் காயமடைவதில்லை. இதன் மூலமாக, எகிப்தியரைக் காட்டிலும் இஸ்ரவேலரை நான் வித்தியாசமாக நடத்துவதை நீங்கள் அறிவீர்கள். </span>
<span class='v EX11_8' data-id='EX11_8'><span class='v-num v-8'>௮&nbsp;</span>அப்போது உங்கள் அடிமைகள் (எகிப்தியர்கள்) எல்லோரும் குனிந்து என்னைத் தொழுதுகொள்வார்கள். அவர்கள், “உங்கள் ஜனங்களை உங்களோடு அழைத்துக்கொண்டு புறப்பட்டுச் செல்லுங்கள்” என்பார்கள். அப்போது கோபத்தோடு நான் பார்வோனை விட்டுப் புறப்படுவேன்!’ என்றார்” என்று கூறினான். </span></div>
<div class='p'>
<span class='v EX11_9' data-id='EX11_9'><span class='v-num v-9'>௯&nbsp;</span>பின்பு கர்த்தர் மோசேயிடம், “பார்வோன் நீ சொன்னதைக் கேட்கவில்லை, ஏன்? நான் எகிப்தில் என் மகா வல்லமையைக் காட்ட அப்போதுதான் முடியும்” என்றார். </span>
<span class='v EX11_10' data-id='EX11_10'><span class='v-num v-10'>௧௦&nbsp;</span>எனவே தான், மோசேயும், ஆரோனும் இம்மகா அற்புதங்களைப் பார்வோனுக்கு முன்பாகச் செய்து காட்டினார்கள். இதனாலேயே இஸ்ரவேல் ஜனங்களைத் தனது தேசத்திலிருந்து அனுப்பாதபடி பார்வோனைப் பிடிவாத முள்ளவனாக கர்த்தர் ஆக்கினார். </span></div></div>
<div class='footnotes'>

</div>
<div class='footer'><div class='nav'>
<a class='prev' href='EX10.html'>&#9664;</a>
<a class='home' href='index.html'>&#9776;</a>
<a class='next' href='EX12.html'>&#9654;</a>
</div></div>
</body></html>
