<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக 2 தீமோத்தேயு 2</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location uni_ila.sundaram-08' href='T2.html'> 2 தீமோத்தேயு ௨ </a>
<a class='prev' href='T21.html'>  </a>
<a class='next' href='T23.html'>  </a>
</div></div>
<div class='chapter section T22 tam2008 tam T2 uni_ila.sundaram-08' dir='ltr' data-id='T22' data-nextid='T23' data-previd='T21' lang='ta'> 

<div class='c'>௨</div>
<div class='s'>நம்பிக்கைக்குரிய வீரன் </div>
<div class='p'>
<span class='v T22_1' data-id='T22_1'><span class='verse1 v-num v-1'>௧&nbsp;</span>தீமோத்தேயுவே, நீ என் மகனைப் போன்றவன். இயேசு கிறிஸ்துவிற்குள் நாம் கொண்டுள்ள கிருபையில் உறுதியாக இரு. </span>
<span class='v T22_2' data-id='T22_2'><span class='v-num v-2'>௨&nbsp;</span>நீ கேட்ட என் போதனைகள் மற்றவர்களுக்கும் கூட போதிக்கப்பட வேண்டும். நீ விசுவாசம் வைத்திருக்கிற மக்களிடம் எல்லாம் அதனைப் போதிப்பாயாக. பிறகு அவர்களாலும் அவற்றை ஏனைய மக்களுக்குப் போதிக்க முடியும். </span>
<span class='v T22_3' data-id='T22_3'><span class='v-num v-3'>௩&nbsp;</span>நாம் அனுபவிக்க நேரும் துன்பங்களைப் பகிர்ந்துகொள்வோம். அவற்றை ஒரு உண்மையான போர் வீரனைப்போன்று ஏற்றுக்கொள்வோம். </span>
<span class='v T22_4' data-id='T22_4'><span class='v-num v-4'>௪&nbsp;</span>போர் வீரனாயிருக்கும் ஒருவன் எப்பொழுதும் தனது மேலதிகாரியைத் திருப்திப்படுத்தவே விரும்புவான். எனவே அவன் மற்றவர்களைப் போன்று தன் பொழுதை வேறுவகையில் போக்கமாட்டான். </span>
<span class='v T22_5' data-id='T22_5'><span class='v-num v-5'>௫&nbsp;</span>விதிமுறைகளின்படி போட்டியிடாமல் எந்த விளையாட்டு வீரனாலும் வெற்றிக் கிரீடத்தை அடைய முடியாது. </span>
<span class='v T22_6' data-id='T22_6'><span class='v-num v-6'>௬&nbsp;</span>பாடுபட்டு விளைய வைக்கிற விவசாயியே, விளைச்சலின் முதல் பகுதி உணவை உண்பதற்குத் தகுதியானவன். </span>
<span class='v T22_7' data-id='T22_7'><span class='v-num v-7'>௭&nbsp;</span>நான் சொல்லிக்கொண்டிருக்கிற விஷயங்களைப் பற்றி எண்ணிப்பார். இவை பற்றிய முழுமையான அறிவை கர்த்தர் உனக்குத் தருவார். </span></div>
<div class='p'>
<span class='v T22_8' data-id='T22_8'><span class='v-num v-8'>௮&nbsp;</span>இயேசு கிறிஸ்துவை ஞாபகப்படுத்திக்கொள். அவர் தாவீதின் குடும்பத்திலிருந்து வந்தவர். இறந்த பிறகு அவர் மரணத்திலிருந்து எழுந்தார். இதுதான் நான் சொல்லும் நற்செய்தி. </span>
<span class='v T22_9' data-id='T22_9'><span class='v-num v-9'>௯&nbsp;</span>நான் இதனைச் சொல்வதால் பலவித துன்பங்களுக்கு உட்படுகிறேன். நான் ஒரு குற்றவாளியைப் போல் சங்கிலிகளால் பிணைத்துக் கட்டப்பட்டிருக்கிறேன். ஆனால் தேவனுடைய போதனைகள் கட்டப்படவில்லை. </span>
<span class='v T22_10' data-id='T22_10'><span class='v-num v-10'>௧௦&nbsp;</span>ஆகையால் நான் பொறுமையோடு அனைத்துத் துன்பங்களையும் ஏற்றுக்கொள்கிறேன். தேவனால் தேர்ந்தெடுக்கபட்ட அனைவருக்கும் உதவும் பொருட்டே நான் இதனைச் செய்தேன். இதனால் மக்கள் இயேசு கிறிஸ்துவில் இரட்சிப்பைப் பெறுவார்கள். அதனால் முடிவற்ற மகிமையைப் பெறுவர். </span></div>
<div class='p'>
<span class='v T22_11' data-id='T22_11'><span class='v-num v-11'>௧௧&nbsp;</span>இந்தப் போதனை உண்மையானது: </span></div>
<div class='b'> &nbsp; 
<span class='v T22_11' data-id='T22_11'></span></div>
<div class='q'>
<span class='v T22_11' data-id='T22_11'>நாம் இயேசுவோடு மரணமடைந்திருந்தால் பிறகு நாமும் அவரோடு வாழ்வோம். </span></div>
<div class='q'>
<span class='v T22_12' data-id='T22_12'><span class='v-num v-12'>௧௨&nbsp;</span>நாம் துன்பங்களை ஏற்றுக்கொண்டால் பிறகு அவரோடு ஆட்சியும் செய்வோம். </span></div>
<div class='q'>
<span class='v T22_12' data-id='T22_12'>நாம் அவரை ஏற்றுக்கொள்ள மறுத்தால் பிறகு அவரும் நம்மை ஏற்க மறுப்பார். </span></div>
<div class='q'>
<span class='v T22_13' data-id='T22_13'><span class='v-num v-13'>௧௩&nbsp;</span>நாம் உண்மையுள்ளவராக இல்லாதிருந்தாலும் அவர் தொடர்ந்து உண்மைக்குரியவராக இருப்பார். </span></div>
<div class='q2'>
<span class='v T22_13' data-id='T22_13'>ஏனென்றால் அவர் தனக்குத்தானே உண்மையற்றவராக இருக்க முடியாது. </span></div>
<div class='s'>அங்கீகரிக்கப்பட்ட வேலையாள் </div>
<div class='p'>
<span class='v T22_14' data-id='T22_14'><span class='v-num v-14'>௧௪&nbsp;</span>மக்களிடம் இவற்றைத் தொடர்ந்து சொல்லுங்கள். தேவையற்ற வாக்குவாதங்களில் ஈடுபடாதபடி தேவனுக்கு முன்பு அவர்களுக்கு எச்சரிக்கை செய்யுங்கள். அது எவருக்கும் உதவாது. அதைக் கவனிப்பவர்களையும் அழித்து விடும். </span>
<span class='v T22_15' data-id='T22_15'><span class='v-num v-15'>௧௫&nbsp;</span>தேவன் உங்களை ஏற்றுக்கொள்கிறவகையில் அவரிடம் உங்களை ஒப்படைக்க உங்களால் முடிந்த நல்லதைச் செய்யுங்கள். தன் வேலையைப்பற்றி வெட்கப்படாத வேலையாளாக இருங்கள். கிறிஸ்துவின் உண்மையான போதனைகளைச் சரியான வழியில் போதியுங்கள். </span></div>
<div class='p'>
<span class='v T22_16' data-id='T22_16'><span class='v-num v-16'>௧௬&nbsp;</span>தேவனிடமிருந்து பெறப்படாத, பயன் இல்லாத காரியங்களைப் பேசுவோரிடமிருந்து விலகி இருங்கள். அவ்வகை பேச்சுகள் ஒருவனை மேலும் தேவனுக்கு எதிராக்கும். </span>
<span class='v T22_17' data-id='T22_17'><span class='v-num v-17'>௧௭&nbsp;</span>அவர்களின் தீய போதனைகள் சரீரத்துக்குள் நோய் பரவுவது போன்று பரவும். இமெநேயுவும், பிலேத்துவும் இத்தகையவர்ளே. </span>
<span class='v T22_18' data-id='T22_18'><span class='v-num v-18'>௧௮&nbsp;</span>அவர்களின் போதனைகள் உண்மையிலிருந்து வெகு தொலைவில் இருக்கின்றன. மரணத்திலிருந்து எழுங்காலம் ஏற்கெனவே நடந்து முடிந்துபோனது என்று அவர்கள் போதிக்கிறார்கள். அந்த இருவரும் சில மனிதர்களின் விசுவாசத்தை அழித்துவிட்டார்கள். </span></div>
<div class='p'>
<span class='v T22_19' data-id='T22_19'><span class='v-num v-19'>௧௯&nbsp;</span>ஆனால் தேவனின் பலமான அஸ்திபாரம் அப்படியே தொடர்ந்து உள்ளது. அஸ்திபாரத்தின்மீது, “கர்த்தருக்குத் தன்னைச் சேர்ந்தவர்கள் எவரென்று தெரியும்.” “கர்த்தரில் விசுவாசம் கொள்கிற ஒவ்வொருவரும் தவறு செய்வதை நிறுத்திக்கொள்ள வேண்டும்”<span class='note' id='footnote-297'><a href='#note-297' class='key'>✡</a></span> என்னும் வாசகம் எழுதப்பட்டுள்ளது. </span></div>
<div class='p'>
<span class='v T22_20' data-id='T22_20'><span class='v-num v-20'>௨௦&nbsp;</span>ஒரு பெரிய வீட்டில் பொன்னாலும், வெள்ளியாலும் செய்யப்பட்ட பொருட்கள் உள்ளன. அதோடு மரத்தாலும், மண்ணாலும் செய்யப்பட்ட பொருட்களும் உள்ளன. சில பொருட்கள் சில விசேஷ நோக்கங்களுக்காகப் பயன்படுத்தப்படுகின்றன. மற்றவை பிற காரியங்களுக்காக பயன்படுத்தும் பொருட்டு உள்ளன. </span>
<span class='v T22_21' data-id='T22_21'><span class='v-num v-21'>௨௧&nbsp;</span>எவனொருவன் தீய காரியங்களில் ஈடுபடாமல் விலகி தன்னைத் தானே சுத்தமாக வைத்துக்கொள்கிறானோ அவன் சிறப்பான நோக்கங்களுக்காகப் பயன்படுத்தப்படுவான். அவன் பரிசுத்தமாக்கப்பட்டு எஜமானுக்குப் பயன்படுபவனாக இருப்பான். அவன் எவ்வித நற்பணி செய்யவும் தயாராக இருப்பான். </span></div>
<div class='p'>
<span class='v T22_22' data-id='T22_22'><span class='v-num v-22'>௨௨&nbsp;</span>ஓர் இளைஞன் செய்ய விரும்புகிற தீய செயல்களில் இருந்து விலகி இருங்கள். சரியான வழியில் வாழவும், விசுவாசம், அன்பு, சமாதனம் ஆகியவற்றைப் பெறவும் கடுமையாக முயற்சியுங்கள். </span>
<span class='v T22_23' data-id='T22_23'><span class='v-num v-23'>௨௩&nbsp;</span>இவற்றை நீங்கள் சுத்தமான இதயம் உள்ளவர்களோடும் கர்த்தரிடம் நம்பிக்கை உள்ளவர்களோடும் சேர்ந்து செய்யுங்கள். முட்டாள்தனமான அறிவற்ற விவாதங்களில் இருந்தும் விலகி நில்லுங்கள். இப்படிப்பட்ட விவாதங்கள் வளர்ந்து பெரிதாகும் என்பதை நீங்கள் அறிவீர்கள். </span>
<span class='v T22_24' data-id='T22_24'><span class='v-num v-24'>௨௪&nbsp;</span>கர்த்தருடைய ஊழியன் சண்டைக்காரனாக இருக்கக் கூடாது. அவன் எல்லோரிடமும் இரக்கத்துடன் இருத்தல் வேண்டும். அவன் நல்ல போதகனாகவும் இருக்க வேண்டும். அவன் பொறுமையுள்ளவனாக இருக்க வேண்டும். </span>
<span class='v T22_25' data-id='T22_25'><span class='v-num v-25'>௨௫&nbsp;</span>தன் போதனையை எதிர்க்கிறவர்களோடு கர்த்தரின் ஊழியன் மென்மையாகப் பேச வேண்டும். அவர்களும் உண்மையை ஒப்புக்கொள்ளும் வகையில் தேவன் அவர்களின் மனத்தையும் மாற்றுவார். </span>
<span class='v T22_26' data-id='T22_26'><span class='v-num v-26'>௨௬&nbsp;</span>பிசாசானவன் இத்தகைய மக்களை வலை போட்டுப்பிடித்து தன் விருப்பப்படி செயல்பட வைப்பான். எனினும் அவர்கள் விழித்தெழுந்து, பிசாசு தன்னைப் பயன்படுத்துவதை அறிந்து, தம்மைப் பிசாசின் வலைக்குள் இருந்து விடுவித்துக்கொள்வர். </span></div></div>
<div class='footnotes'>

<span class='footnote' id='note-297'><span class='key'>✡ </span><a href='#footnote-297' class='backref'>௨:௧௯</a> <span class='text'> <span class="xt"><span class='bibleref' data-id='NU16_5'>எண். 16:5-</span>ல் இருந்து எடுக்கப்பட்டுள்ளது.</span></span></span>
</div>
<div class='footer'><div class='nav'>
<a class='prev' href='T21.html'></a>
<a class='home' href='index.html'></a>
<a class='next' href='T23.html'></a>
</div></div>
</body></html>
