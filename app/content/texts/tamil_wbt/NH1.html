<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக நெகேமியா 1</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location uni_ila.sundaram-08' href='NH.html'> நெகேமியா ௧ </a>
<a class='prev' href='ER10.html'> &#9664; </a>
<a class='next' href='NH2.html'> &#9654; </a>
</div></div>
<div class='chapter section NH1 tam2008 tam NH uni_ila.sundaram-08' dir='ltr' data-id='NH1' data-nextid='NH2' data-previd='ER10' lang='ta'><div class='mt'>நெகேமியாவின் </div><div class='mt2'>புத்தகம்  
</div>
<div class='c'>௧</div>
<div class='s'>நெகேமியாவின் ஜெபம் </div>
<div class='p'>
<span class='v NH1_1' data-id='NH1_1'><span class='verse1 v-num v-1'>௧&nbsp;</span>இவைகள் நெகேமியாவின் வார்த்தைகள். நெகேமியா அகலியாவின் மகன். நெகேமியாவாகிய நான் கிஸ்லேயு மாதத்தில் சூசான் என்னும் தலைநகரத்தில் இருந்தேன். இது அர்தசஷ்டா அரசனான இருபதாவது ஆண்டு. </span>
<span class='v NH1_2' data-id='NH1_2'><span class='v-num v-2'>௨&nbsp;</span>நான் சூசானில் இருந்தபோது என் சகோதரர்களில் ஒருவனான ஆனானியும் வேறு சில மனிதர்களும் யூதாவிலிருந்து வந்தனர். நான் அவர்களிடம் அங்கு வாழும் யூதர்களைப் பற்றிக் கேட்டேன். அந்த யூதர்கள் சிறைவாசத்திலிருந்து தப்பித்து இன்னும் யூதாவில் வாழ்ந்துக்கொண்டிருந்தனர். நான் அவர்களிடம் எருசலேம் நகரத்தைப்பற்றியும் விசாரித்தேன். </span></div>
<div class='p'>
<span class='v NH1_3' data-id='NH1_3'><span class='v-num v-3'>௩&nbsp;</span>ஆனானியும் அவனோடு இருந்த மனிதர்களும், “நெகேமியா, சிறைவாசத்திலிருந்து தப்புவித்து யூதா நாட்டில் வாழ்கிற யூதர்கள் மிகுந்த துன்பத்தில் இருக்கின்றனர். அந்த ஜனங்கள் மிகுந்த தொல்லைகளிலும் அவமானத்திலும் இருக்கின்றனர். ஏனென்றால் எருசலேமின் சுவர் உடைந்து விழுந்தது. அதன் வாசல்கள் நெருப்பால் எரிந்தன” என்றனர். </span></div>
<div class='p'>
<span class='v NH1_4' data-id='NH1_4'><span class='v-num v-4'>௪&nbsp;</span>நான் எருசலேம் ஜனங்களைப் பற்றியும் அதன் சுவரைப் பற்றியும் கேள்விப்பட்டதும் கவலை அடைந்தேன். நான் உட்கார்ந்து கதறினேன். நான் பல நாள் துக்கமாக இருந்தேன். உண்ணாமல் இருந்து பரலோகத்தின் தேவனிடம் ஜெபம் செய்தேன். </span>
<span class='v NH1_5' data-id='NH1_5'><span class='v-num v-5'>௫&nbsp;</span>பிறகு இந்த ஜெபத்தை ஜெபித்தேன்: </span></div>
<div class='b'> &nbsp; 
<span class='v NH1_5' data-id='NH1_5'></span></div>
<div class='pi'>
<span class='v NH1_5' data-id='NH1_5'>“பரலோகத்தின் தேவனாகிய கர்த்தாவே, நீரே உயர்ந்தவர், வல்லமையுள்ள தேவன். உம்மை நேசித்து உமது கட்டளைகளுக்கு கீழ்ப்படியும் ஜனங்களோடு தான் செய்துகொண்ட அன்பின் உடன்படிக்கையை நிறைவேற்றும் தேவன் நீரே. </span></div>
<div class='pi'>
<span class='v NH1_6' data-id='NH1_6'><span class='v-num v-6'>௬&nbsp;</span>“உமக்கு முன்னால் இரவும் பகலும் ஜெபம் செய்துக்கொண்டிருக்கிற உமது அடியானின் ஜெபத்தைக் கேட்கும்படி தயவுசெய்து உமது கண்களையும் காதுகளையும் திறவும். நான் இஸ்ரவேல் ஜனங்களான உமது அடியார்களுக்காக ஜெபம் செய்துக்கொண்டிருக்கிறேன். இஸ்ரவேல் ஜனங்களாகிய நாங்கள் உமக்கு எதிராகச் செய்த பாவங்களை நான் அறிக்கையிடுகின்றேன். நான் உமக்கு எதிராகப் பாவம் செய்திருக்கிறேன் என்றும் என் தந்தையின் வீட்டார் உமக்கு எதிராகப் பாவம் செய்திருக்கிறார்கள் என்றும் நான் அறிக்கையிட்டுக்கொண்டிருக்கிறேன். </span>
<span class='v NH1_7' data-id='NH1_7'><span class='v-num v-7'>௭&nbsp;</span>இஸ்ரவேல் ஜனங்களாகிய நாங்கள் உமக்கு மிகவும் தீயவர்களாக இருந்தோம். நீர் உமது அடியாரான மோசேக்குக் கொடுத்த கட்டளைகள், போதனைகள், சட்டங்கள் ஆகியவற்றிற்கு நாங்கள் அடி பணிந்திருக்கவில்லை. </span></div>
<div class='pi'>
<span class='v NH1_8' data-id='NH1_8'><span class='v-num v-8'>௮&nbsp;</span>உமது அடியாரான மோசேக்கு, நீர் கொடுத்த கட்டளையை தயவுசெய்து நினைவுக்கூரும். நீர் அவனிடம், “இஸ்ரவேல் ஜனங்களாகிய நீங்கள் உண்மையுள்ளவர்களாக இல்லாவிட்டால் நான் உங்களைப் பலவந்தமாக மற்ற நாடுகளுக்குள் சிதறடிப்பேன். </span>
<span class='v NH1_9' data-id='NH1_9'><span class='v-num v-9'>௯&nbsp;</span>நீங்கள் என்னிடம் திரும்பிவந்து எனது கட்டளைகளுக்கு அடிபணிவீர்களானால் பிறகு நான் சொல்லுகிற இது நடக்கும். ஜனங்கள் தம் வீடுகளிலிருந்து பலவந்தமாக வெளியே அனுப்பப்பட்டு பூமியின் கடைசி எல்லைகளில் இருந்தாலும் அங்கிருந்து அவர்களை நான் ஒன்றுசேர்ப்பேன். எனது நாமத்தை விளங்கும்படி நான் தேர்ந்தெடுத்த இடத்திற்கு நான் அவர்களைத் திரும்பக்கொண்டுவருவேன்” என்று கூறினீர். </span></div>
<div class='pi'>
<span class='v NH1_10' data-id='NH1_10'><span class='v-num v-10'>௧௦&nbsp;</span>இஸ்ரவேலின் ஜனங்கள் உமது அடியவர்களாகவும் ஜனங்களாகவும் இருக்கின்றனர். நீர் உமது வல்லமையினாலும், உமது பலத்த கரத்தினாலும் அந்த ஜனங்களை மீட்டீர். </span>
<span class='v NH1_11' data-id='NH1_11'><span class='v-num v-11'>௧௧&nbsp;</span>எனவே கர்த்தாவே, எனது ஜெபத்தைக் கேளும். நான் உமது அடியான். உமது நாமத்தில் மரியாதை வைத்திருக்கிற உமது அடியார்களின் ஜெபங்களைக்கேளும். கர்த்தாவே, நான் அரசனது திராட்சைரசப் பணியாள்<span class='note' id='footnote-57'><a href='#note-57' class='key'>*</a></span> என்பது உமக்குத் தெரியும். எனவே இன்று எனக்கு உதவும். அரசனிடத்தில் உதவி கேட்கிறபோது நீர் எனக்கு உதவும். என் காரியத்தைக் கைகூடி வரப்பண்ணும். அரசனுக்கு நான் விருப்பமுடையவனாக இருக்கும்படி உதவும். </span></div></div>
<div class='footnotes'>

<span class='footnote' id='note-57'><span class='key'>* </span><a href='#footnote-57' class='backref'>௧:௧௧</a> <span class='text'> <span class="fk">திராட்சைரசப் பணியாள் </span><span class="ft">இது முக்கியமான பணி. இந்த பணியாள் எப்பொழுதும் அரசனுடன் நெருக்கமாக இருப்பான். அவன் அரசன் குடிக்கும் திராட்சை ரசத்தை சுவைப்பார்த்து எவரும் அவனுக்கு விஷம் கொடுக்க முயலவில்லை என்பதை உறுதி செய்யவேண்டும்.</span></span></span>
</div>
<div class='footer'><div class='nav'>
<a class='prev' href='ER10.html'>&#9664;</a>
<a class='home' href='index.html'>&#9776;</a>
<a class='next' href='NH2.html'>&#9654;</a>
</div></div>
</body></html>
