<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக 1 தீமோத்தேயு 4</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location uni_ila.sundaram-08' href='T1.html'> 1 தீமோத்தேயு ௪ </a>
<a class='prev' href='T13.html'>  </a>
<a class='next' href='T15.html'>  </a>
</div></div>
<div class='chapter section T14 tam2008 tam T1 uni_ila.sundaram-08' dir='ltr' data-id='T14' data-nextid='T15' data-previd='T13' lang='ta'> 

<div class='c'>௪</div>
<div class='s'>தவறான போதகர்களைப் பற்றி எச்சரிக்கை </div>
<div class='p'>
<span class='v T14_1' data-id='T14_1'><span class='verse1 v-num v-1'>௧&nbsp;</span>வருங்காலத்தில் சிலர் உண்மையான போதனையை நம்புவதை நிறுத்திவிடுவார்கள் என்று தூய ஆவியானவர் கூறி இருக்கிறார். அவர்கள் பொய் சொல்லும் ஆவிகளுக்குத் தலைவணங்குவார்கள். அவர்கள் பிசாசுகளின் போதனைகளைப் பின்பற்றுவார்கள். </span>
<span class='v T14_2' data-id='T14_2'><span class='v-num v-2'>௨&nbsp;</span>பொய்யும், தந்திரமும் உடையவர்கள் மூலம் அத்தீய போதனைகள் வருகிறது. அந்த மக்கள் சரி எது, தவறு எது என்று பார்க்கமாட்டார்கள். அவர்களுடைய புரிந்துகொள்ளும் தன்மை, சூடு போடப்பட்டு, அழிக்கப்பட்டதைப் போன்றது. </span>
<span class='v T14_3' data-id='T14_3'><span class='v-num v-3'>௩&nbsp;</span>அவர்கள் திருமணம் செய்யக்கூடாது என்கின்றனர். சில உணவு வகைகளை உண்ணக் கூடாது என்று கூறுகின்றனர். ஆனால் அந்த உணவுகளை தேவனே படைத்திருக்கிறார். நம்புகிறவர்களும், உண்மையை அறிந்தவர்களும் அவற்றை நன்றியோடு உண்ணலாம். </span>
<span class='v T14_4' data-id='T14_4'><span class='v-num v-4'>௪&nbsp;</span>தேவனால் படைக்கப்பட்ட அனைத்துமே நல்லதுதான். நன்றிக் கடனாகப் பெறுகிறவரையில் தேவனால் உருவாக்கப்பட்ட எதையும் மறுக்கக்கூடாது. </span>
<span class='v T14_5' data-id='T14_5'><span class='v-num v-5'>௫&nbsp;</span>தேவனால் படைக்கப்பட்டவை எல்லாம் தேவனுடைய வார்த்தையாலும் பிரார்த்தனைகளாலும் தூய்மையாக்கப்படும். </span></div>
<div class='s'>கிறிஸ்துவின் நல்ல வேலையாளாக இரு </div>
<div class='p'>
<span class='v T14_6' data-id='T14_6'><span class='v-num v-6'>௬&nbsp;</span>அங்குள்ள சகோதர சகோதரிகளிடமும் இவற்றைக் கூறு. இவை நீ இயேசு கிறிஸ்துவின் நல்ல வேலையாள் என்பதைக் காட்டும். விசுவாசமான வார்த்தைகளாலும், பின்பற்றப்படுகிற நல்ல போதனையாலும் நீ பலப்படுத்தப்படுகிறாய் என்றும் காட்டுவாய். </span>
<span class='v T14_7' data-id='T14_7'><span class='v-num v-7'>௭&nbsp;</span>மக்கள் சொல்கிற அர்த்தமற்ற கதைகள் தேவனுடைய உண்மையோடு சற்றும் பொருந்தாதவை. அவற்றின் கூற்றுக்களைப் பின்பற்றாதே. தேவனுக்கு உண்மையான சேவையைச் செய்ய கற்றுக்கொள். </span>
<span class='v T14_8' data-id='T14_8'><span class='v-num v-8'>௮&nbsp;</span>உடற்பயிற்சியானது சில வழிகளில் உதவிகரமானது. ஆனால் தேவபக்தியானது எல்லா வழிகளிலும் உதவுவதாகும். அது இவ்வாழ்க்கைக்கு மட்டுமல்லாமல் இனிவரும் வாழ்வுக்கும் ஆசீர்வாதம் தரும். </span>
<span class='v T14_9' data-id='T14_9'><span class='v-num v-9'>௯&nbsp;</span>நான் சொல்வதெல்லாம் உண்மை, அவற்றை முழுமையாக நீ ஏற்றுக்கொள்ளவேண்டும். </span>
<span class='v T14_10' data-id='T14_10'><span class='v-num v-10'>௧௦&nbsp;</span>இதற்காகத் தான் நாம் உழைக்கிறோம். போராடுகிறோம்; தேவனில் விசுவாசம் கொள்கிறோம்; அவரே அனைத்து மக்களின் மீட்பராக இருக்கிறார். அதோடு விசுவாசிகளுக்குச் சிறப்பான முறையில் மீட்பராக இருக்கிறார். </span></div>
<div class='p'>
<span class='v T14_11' data-id='T14_11'><span class='v-num v-11'>௧௧&nbsp;</span>கட்டளையிட்டு இவ்விஷயங்களைப் போதனை செய். </span>
<span class='v T14_12' data-id='T14_12'><span class='v-num v-12'>௧௨&nbsp;</span>நீ இளமையாக இருக்கிறாய். ஆனால் உன்னை முக்கியம் அற்றவனாக நடத்த யாரையும் அனுமதிக்காதே. விசுவாசம் உடையவர்கள் எப்படி வாழவேண்டும் என்பதற்கு முன்மாதிரியாக இரு. வார்த்தையிலும், வாழும் வகையிலும், அன்பிலும், விசுவாசத்திலும், தூய நடத்தையிலும் விசுவாசிகளுக்கு முன் மாதிரியாக இரு. </span></div>
<div class='p'>
<span class='v T14_13' data-id='T14_13'><span class='v-num v-13'>௧௩&nbsp;</span>மக்களுக்குத் தொடர்ந்து வேதவாக்கியங்களை வாசித்துக்காட்டு. அவர்களை பலப்படுத்து, அவர்களுக்குப் போதனைசெய். நான் வரும்வரை இவற்றைச் செய். </span>
<span class='v T14_14' data-id='T14_14'><span class='v-num v-14'>௧௪&nbsp;</span>உனக்குக் கிடைத்துள்ள வரத்தைப் பயன்படுத்த நினைவுகொள். மூப்பராகிய சபையோர் உன் மேல் கைகளை வைத்தபோது தீர்க்கதரிசனத்தின் மூலம் இந்த வரத்தைப் பெற்றாய். </span>
<span class='v T14_15' data-id='T14_15'><span class='v-num v-15'>௧௫&nbsp;</span>இவற்றைத் தொடர்ந்து செய். இவற்றுக்காக உன் வாழ்வைக் கொடு. பிறகு, உன் பணியின் வளர்ச்சியை அனைவரும் கண்டுகொள்வர். </span>
<span class='v T14_16' data-id='T14_16'><span class='v-num v-16'>௧௬&nbsp;</span>உன் வாழ்விலும் போதனையைக் குறித்து எச்சரிக்கையாக இரு. சரியாய் வாழ்ந்து இவற்றைப் போதனை செய். அதனால் உன் வாழ்வையும், உன் போதனையைக் கேட்பவர்களின் வாழ்வையும் நீ காப்பாற்றிக்கொள்ள முடியும். </span></div></div>
<div class='footnotes'>

</div>
<div class='footer'><div class='nav'>
<a class='prev' href='T13.html'></a>
<a class='home' href='index.html'></a>
<a class='next' href='T15.html'></a>
</div></div>
</body></html>
