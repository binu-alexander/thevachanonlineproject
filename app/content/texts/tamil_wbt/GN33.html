<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக ஆதியாகமம் 33</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location uni_ila.sundaram-08' href='GN.html'> ஆதியாகமம் 33 </a>
<a class='prev' href='GN32.html'>  </a>
<a class='next' href='GN34.html'>  </a>
</div></div>
<div class='chapter section GN33 tam2008 tam GN uni_ila.sundaram-08' dir='ltr' data-id='GN33' data-nextid='GN34' data-previd='GN32' lang='ta'> 

<div class='c'>33</div>
<div class='s'>யாக்கோபு தனது தைரியத்தைக் காட்டுதல் </div>
<div class='p'>
<span class='v GN33_1' data-id='GN33_1'><span class='verse1 v-num v-1'>1&nbsp;</span>யாக்கோபு, ஏசா வருவதைப் பார்த்தான். அவனோடு 400 ஆட்கள் வந்தனர். யாக்கோபு தனது குடும்பத்தை நான்கு குழுக்களாகப் பிரித்தான். லேயாளும் அவள் குழந்தைகளும் ஒரு குழு. ராகேலும் யோசேப்பும் இன்னொரு குழு. இரண்டு வேலைக்காரிகளும் அவர்களின் பிள்ளைகளும் தனித்தனியாக இரண்டு குழுக்கள். </span>
<span class='v GN33_2' data-id='GN33_2'><span class='v-num v-2'>2&nbsp;</span>யாக்கோபு முதலில் வேலைக்காரிகளையும் பிள்ளைகளையும் நிற்க வைத்தான். பின் லேயாளும் அவள் பிள்ளைகளும். கடைசியில் ராகேல் மற்றும் யோசேப்பு இருவரையும் நிற்க வைத்தான். </span></div>
<div class='p'>
<span class='v GN33_3' data-id='GN33_3'><span class='v-num v-3'>3&nbsp;</span>யாக்கோபு ஏசாவிடம் முதலில் போனான். அவன் போகும்போதே ஏழுமுறை தரையில் குனிந்து வணங்கினான். </span></div>
<div class='p'>
<span class='v GN33_4' data-id='GN33_4'><span class='v-num v-4'>4&nbsp;</span>அப்போது ஏசா எதிர்கொண்டு ஓடிவந்து அவனைத் தழுவிக்கொண்டான். ஏசா யாக்கோபை கைகளால் கழுத்தில் அணைத்துக்கொண்டு முத்தமிட்டான். பின் இருவரும் அழுதனர். </span>
<span class='v GN33_5' data-id='GN33_5'><span class='v-num v-5'>5&nbsp;</span>ஏசா ஏறிட்டுப் பார்த்து பெண்களையும் குழந்தைகளையும் கவனித்தான். “இவர்கள் அனைவரும் யார்?” எனக் கேட்டான். </span></div>
<div class='p'>
<span class='v GN33_5' data-id='GN33_5'>யாக்கோபு, “இவர்கள் தேவன் கொடுத்த என் பிள்ளைகள். தேவன் எனக்கு நன்மை செய்திருக்கிறார்” என்றான். </span></div>
<div class='p'>
<span class='v GN33_6' data-id='GN33_6'><span class='v-num v-6'>6&nbsp;</span>பிறகு இரு வேலைக்காரிகளும் குழந்தைகளும் ஏசாவின் அருகில் சென்று அவன் முன் கீழே குனிந்து வணங்கினார்கள். </span>
<span class='v GN33_7' data-id='GN33_7'><span class='v-num v-7'>7&nbsp;</span>பிறகு லேயாளும் அவளது பிள்ளைகளும் போய் பணிந்து வணங்கினார்கள். பின்னர் ராகேலும், யோசேப்பும் ஏசாவின் அருகில் சென்று பணிந்து வணங்கினார்கள். </span></div>
<div class='p'>
<span class='v GN33_8' data-id='GN33_8'><span class='v-num v-8'>8&nbsp;</span>ஏசா அவனிடம், “நான் வரும்போது பார்க்க நேர்ந்த இந்த மனிதர்கள் எல்லாம் யார்? இந்த மிருகங்கள் எல்லாம் எதற்காக?” என்று கேட்டான். </span></div>
<div class='p'>
<span class='v GN33_8' data-id='GN33_8'>யாக்கோபு, “என்னை நீர் ஏற்றுக்கொண்ட தன் அடையாளமாக இப்பரிசுப் பொருட்களை ஏற்றுக்கொள்ள வேண்டும்” என்றான். </span></div>
<div class='p'>
<span class='v GN33_9' data-id='GN33_9'><span class='v-num v-9'>9&nbsp;</span>ஆனால் ஏசாவோ, “எனக்கு நீ பரிசுப் பொருட்கள் கொடுக்க வேண்டிய தேவையில்லை. என்னிடம் போதுமான அளவு இருக்கிறது” என்றான். </span></div>
<div class='p'>
<span class='v GN33_10' data-id='GN33_10'><span class='v-num v-10'>10&nbsp;</span>அதற்கு யாக்கோபு, “இல்லை. நான் கெஞ்சிக் கேட்டுக்கொள்கிறேன், என்னை நீர் உண்மையில் ஏற்றுக்கொள்வதானால் இப்பொருட்களையும் ஏற்றுக்கொள்ளும். உமது முகத்தை மீண்டும் பார்த்ததில் மிகவும் மகிழ்ச்சி அடைகிறேன். இது தேவனின் முகத்தைப் பார்ப்பதுபோல் இருக்கிறது. என்னை நீர் ஏற்றுக்கொண்டதைப் பார்த்து மிகவும் சந்தோஷப்படுகிறேன். </span>
<span class='v GN33_11' data-id='GN33_11'><span class='v-num v-11'>11&nbsp;</span>ஆகையால் நான் கொடுக்கும் பரிசுப் பொருட்களையும் ஏற்றுக்கொள்ளுமாறு வேண்டுகிறேன். தேவன் எனக்கு நிறைய நன்மைகள் செய்திருக்கிறார். தேவைக்குமேல் என்னிடம் உள்ளது” என்றான். இவ்வாறு யாக்கோபு கெஞ்சியதால் ஏசா பரிசுப் பொருட்களை ஏற்றுக்கொண்டான். </span></div>
<div class='p'>
<span class='v GN33_12' data-id='GN33_12'><span class='v-num v-12'>12&nbsp;</span>ஏசா, “இப்போது உனது பயணத்தைத் தொடரலாம். நான் உனக்கு முன் வருவேன்” என்றான். </span></div>
<div class='p'>
<span class='v GN33_13' data-id='GN33_13'><span class='v-num v-13'>13&nbsp;</span>ஆனால் யாக்கோபோ, “எனது குழந்தைகள் பலவீனமாய் இருக்கிறார்கள் என்பது உமக்குத் தெரியும். எனது மந்தைகளைப்பற்றியும், அவற்றின் இளம் கன்றுகளைப்பற்றியும் நான் கவனமாக இருக்க வேண்டும். நான் அவற்றை ஒரு நாளில் அதிக தூரம் நடக்க வைத்தால் எல்லா விலங்குகளும் மரித்துப்போகும். </span>
<span class='v GN33_14' data-id='GN33_14'><span class='v-num v-14'>14&nbsp;</span>எனவே நீங்கள் போய்க்கொண்டே இருங்கள், நான் மெதுவாகப் பின் தொடர்ந்து வருகிறேன். ஆடுமாடுகளும் மற்ற மிருகங்களும் பாதுகாப்பாக இருக்கும் வகையில் நான் மெதுவாக வருகிறேன். என் குழந்தைகள் மிகவும் சோர்ந்து போகாதபடி மெதுவாக வருகிறேன். நான் உங்களை சேயீரில் சந்திப்பேன்” என்றான். </span></div>
<div class='p'>
<span class='v GN33_15' data-id='GN33_15'><span class='v-num v-15'>15&nbsp;</span>எனவே ஏசா, “பிறகு நான் எனது சில மனிதர்களை உனக்கு உதவியாக விட்டுவிட்டுப் போகிறேன்” என்றான். </span></div>
<div class='p'>
<span class='v GN33_15' data-id='GN33_15'>ஆனால் யாக்கோபு, “உம் அன்புக்காக நன்றி, ஆனால் அது தேவையில்லை” என்றான். </span>
<span class='v GN33_16' data-id='GN33_16'><span class='v-num v-16'>16&nbsp;</span>எனவே அன்று ஏசா சேயீருக்குப் பயணம் புறப்பட்டான். </span>
<span class='v GN33_17' data-id='GN33_17'><span class='v-num v-17'>17&nbsp;</span>ஆனால் யாக்கோபோ சுக்கோத்திற்குப் பயணம் செய்தான். அங்கே அவன் தனக்கென்று வீடு கட்டிக்கொண்டதுடன், மிருகங்களுக்கும் தொழுவம் அமைத்துக்கொண்டான். எனவே அந்த இடம் சுக்கோத் என்று பெயர் பெற்றது. </span></div>
<div class='p'>
<span class='v GN33_18' data-id='GN33_18'><span class='v-num v-18'>18&nbsp;</span>யாக்கோபு தனது பயணத்தைச் சுகமாகபதான் அராமிலிருந்து கானான் நாட்டிலிலுள்ள சீகேம் பட்டணத்திற்கு அருகில் முடித்துவிட்டான். நகரத்திற்கு அருகிலுள்ள வயலில் தன் கூடாரத்தைப் போட்டான். </span>
<span class='v GN33_19' data-id='GN33_19'><span class='v-num v-19'>19&nbsp;</span>யாக்கோபு அந்த வயலைச் சீகேமின் தந்தையான ஏமோரிடமிருந்து விலைக்கு வாங்கினான். அவன் அதற்கு 100 வெள்ளிக் காசுகள் கொடுத்தான். </span>
<span class='v GN33_20' data-id='GN33_20'><span class='v-num v-20'>20&nbsp;</span>யாக்கோபு தேவனைத் தொழுதுகொள்ள அங்கே ஒரு பலிபீடத்தைக் கட்டினான். யாக்கோபு அந்த இடத்திற்கு “ஏல் எல்லோகே இஸ்ரவேல்” என்று பெயரிட்டான். </span></div></div>
<div class='footnotes'>

</div>
<div class='footer'><div class='nav'>
<a class='prev' href='GN32.html'></a>
<a class='home' href='index.html'></a>
<a class='next' href='GN34.html'></a>
</div></div>
</body></html>
