<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக யோவான் 8</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location uni_ila.sundaram-08' href='JN.html'> யோவான் 8 </a>
<a class='prev' href='JN7.html'>  </a>
<a class='next' href='JN9.html'>  </a>
</div></div>
<div class='chapter section JN8 tam2008 tam JN uni_ila.sundaram-08' dir='ltr' data-id='JN8' data-nextid='JN9' data-previd='JN7' lang='ta'> 

<div class='c'>8</div>
<div class='p'>
<span class='v JN8_1' data-id='JN8_1'><span class='verse1 v-num v-1'>1&nbsp;</span>இயேசுவோ ஒலிவ மலைக்குப் போனார். </span>
<span class='v JN8_2' data-id='JN8_2'><span class='v-num v-2'>2&nbsp;</span>மறுநாள் அதிகாலையில் அவர் திரும்பவும் தேவாலயத்துக்குப் போனார். அனைவரும் இயேசுவிடம் வந்தனர். இயேசு உட்கார்ந்து மக்களுக்கு உபதேசித்தார். </span></div>
<div class='p'>
<span class='v JN8_3' data-id='JN8_3'><span class='v-num v-3'>3&nbsp;</span>வேதபாரகரும், பரிசேயரும் ஒரு பெண்ணை அவரிடம் கொண்டுவந்தனர். அவள் விபசாரம் செய்ததற்காகப் பிடிக்கப்பட்டவள். அவளை மக்களுக்கு முன்னால் நிற்கும்படி யூதர்கள் வற்புறுத்தினர். </span>
<span class='v JN8_4' data-id='JN8_4'><span class='v-num v-4'>4&nbsp;</span>அவர்கள் இயேசுவிடம், “போதகரே, இந்தப் பெண் ஒருவனிடம் கள்ளத்தனமாக உறவுகொண்டிருந்தபோது கண்டுபிடிக்கப்பட்டாள். </span>
<span class='v JN8_5' data-id='JN8_5'><span class='v-num v-5'>5&nbsp;</span>மோசேயின் சட்டப்படி இவ்வாறு பாவம் செய்கிற ஒவ்வொரு பெண்ணையும் கல் எறிந்து கொல்லவேண்டும். நாங்கள் என்ன செய்யவேண்டும் என்று நீர் சொல்கிறீர்?” என்று கேட்டனர். </span></div>
<div class='p'>
<span class='v JN8_6' data-id='JN8_6'><span class='v-num v-6'>6&nbsp;</span>யூதர்கள் இந்தக் கேள்வியை இயேசுவைச் சோதிப்பதற்காகக் கேட்டனர். இயேசுவின் மீது ஏதாவது குற்றம் சுமத்தவே அவர்கள் விரும்பினர். ஆனால் இயேசுவோ குனிந்து தரையில் தன் விரலால் ஏதோ எழுதிக்கொண்டிருந்தார். </span>
<span class='v JN8_7' data-id='JN8_7'><span class='v-num v-7'>7&nbsp;</span>யூதத் தலைவர்கள் அதே கேள்வியை இயேசுவிடம் தொடர்ந்து கேட்டுக்கொண்டிருந்தனர். ஆகையால் இயேசு எழுந்து நின்று, “பாவமே செய்யாதவன் எவனாவது இங்கே இருக்கிறானா? இருந்தால் பாவம் செய்யாத அந்த மனிதன் இவள் மீது முதல் கல்லை எறியட்டும்” என்றார். </span>
<span class='v JN8_8' data-id='JN8_8'><span class='v-num v-8'>8&nbsp;</span>பிறகு இயேசு மறுபடியும் கீழே குனிந்து தரையில் ஏதோ எழுத ஆரம்பித்தார். </span></div>
<div class='p'>
<span class='v JN8_9' data-id='JN8_9'><span class='v-num v-9'>9&nbsp;</span>இயேசுவின் வார்த்தைகளைக் கேட்ட மக்கள் ஒவ்வொருவராக விலகிப் போயினர். முதலில் முதியவர்கள் விலகினர்; பிறகு மற்றவர்கள் விலகினர். அந்தப் பெண்ணோடு இயேசு மட்டும் தனியாக விடப்பட்டார். அவள் அவருக்கு முன்னால் நின்றுகொண்டிருந்தாள். </span>
<span class='v JN8_10' data-id='JN8_10'><span class='v-num v-10'>10&nbsp;</span>இயேசு அவளை ஏறிட்டுப்பார்த்து, “பெண்ணே, எல்லோரும் போய்விட்டார்கள். ஒருவனும் உன்னைக் குற்றவாளி எனத் தீர்ப்பளிக்கவில்லையா?” என்று கேட்டார். </span></div>
<div class='p'>
<span class='v JN8_11' data-id='JN8_11'><span class='v-num v-11'>11&nbsp;</span>அதற்கு அவள், “ஆண்டவரே, எவரும் என்னைத் தண்டனைக்குட்படுத்தித் தீர்ப்பளிக்கவில்லை” என்றாள். </span></div>
<div class='p'>
<span class='v JN8_11' data-id='JN8_11'>பிறகு இயேசு, “நானும் உனக்குத் தீர்ப்பளிக்கவில்லை. இப்பொழுது நீ போகலாம், ஆனால் மறுபடியும் பாவம் செய்யாதே” என்றார். </span></div>
<div class='s'>இயேசுவே உலகத்தின் ஒளி </div>
<div class='p'>
<span class='v JN8_12' data-id='JN8_12'><span class='v-num v-12'>12&nbsp;</span>மீண்டும் இயேசு மக்களோடு பேசினார். அவர், “நானே உலகத்துக்கு ஒளி. என்னைப் பின்பற்றி வருகிற எவனும் ஒருபோதும் இருளில் வாழமாட்டான். அவன் வாழ்வைத் தருகிற ஒளியைப் பெறுவான்” என்றார். </span></div>
<div class='p'>
<span class='v JN8_13' data-id='JN8_13'><span class='v-num v-13'>13&nbsp;</span>ஆனால் பரிசேயர்கள் இயேசுவிடம், “உன்னைக்குறித்து நீ பேசும்போது நீ சொல்வதை உண்மையென்று நீ மாத்திரமே கூறுகிறாய். ஆகையால் நீ சொல்லுகின்றவற்றை நாங்கள் ஒத்துக் கொள்ளமுடியாது” என்றனர். </span></div>
<div class='p'>
<span class='v JN8_14' data-id='JN8_14'><span class='v-num v-14'>14&nbsp;</span>அதற்கு இயேசு, “ஆம், என்னைப்பற்றி நானே பேசிக்கொண்டிருக்கிறேன். ஆனால் நான் சொல்லுகின்றவற்றை மக்கள் நம்ப முடியும். ஏனெனில் நான் எங்கேயிருந்து வந்தேன் என்பது எனக்குத் தெரியும். அதோடு எங்கே போகிறேன் என்றும் எனக்குத் தெரியும். நான் உங்களைப் போன்றவன் இல்லை. நான் எங்கிருந்து வந்தேன் என்றும் எங்கே போகிறேன் என்றும் உங்களுக்குத் தெரியாது. </span>
<span class='v JN8_15' data-id='JN8_15'><span class='v-num v-15'>15&nbsp;</span>சாதாரணமாக ஒருவனைப் பார்த்து கணிக்கிற விதத்திலேயே நீங்கள் என்னைப்பற்றி கணிக்கிறீர்கள். நான் எவரைப்பற்றியும் கணிப்பதில்லை. </span>
<span class='v JN8_16' data-id='JN8_16'><span class='v-num v-16'>16&nbsp;</span>ஆனால் நான் கணிக்கும்போது என் கணிப்பு உண்மையுள்ளதாக இருக்கும். ஏனென்றால் தீர்ப்பளிக்கும் காலத்தில் நான் தனியாளாக இல்லை. என்னை அனுப்பிய என் பிதா என்னோடு இருக்கிறார். </span>
<span class='v JN8_17' data-id='JN8_17'><span class='v-num v-17'>17&nbsp;</span>இரண்டு சாட்சிகள் ஒரே உண்மையைச் சொன்னால் உங்கள் சட்டம் உண்மைதான் என்று ஏற்றுக்கொள்கிறது. </span>
<span class='v JN8_18' data-id='JN8_18'><span class='v-num v-18'>18&nbsp;</span>நானும் என்னைப்பற்றி சொல்லுகிற ஒரு சாட்சி, அத்துடன் என்னை அனுப்பிய என் பிதாவும் எனது இன்னுமொரு சாட்சி” என்றார். </span></div>
<div class='p'>
<span class='v JN8_19' data-id='JN8_19'><span class='v-num v-19'>19&nbsp;</span>மக்கள் அவரிடம் “உன் பிதா எங்கே இருக்கிறார்?” என்று கேட்டார்கள். “நீங்கள் என்னைப் பற்றியும் என் பிதாவைப்பற்றியும் அறியமாட்டீர்கள். ஆனால் நீங்கள் என்னை அறிந்துகொண்டால் என் பிதாவையும் அறிந்துகொள்வீர்கள்” என்று பதிலுரைத்தார். </span>
<span class='v JN8_20' data-id='JN8_20'><span class='v-num v-20'>20&nbsp;</span>இயேசு தேவாலயத்தில் உபதேசம் செய்யும்பொழுது இவற்றைச் சொன்னார். எல்லோரும் பணம் செலுத்துகிற இடத்தில் இயேசு இருந்தார். ஆனால் எவரும் அவரைக் கைதுசெய்யவில்லை. இயேசுவிற்கு அந்த வேளை இன்னும் வரவில்லை. </span></div>
<div class='s'>யூதர்களின் அறியாமை </div>
<div class='p'>
<span class='v JN8_21' data-id='JN8_21'><span class='v-num v-21'>21&nbsp;</span>மீண்டும் இயேசு மக்களிடம், “நான் உங்களை விட்டுப் போகிறேன். நீங்கள் என்னைத் தேடுவீர்கள். நீங்கள் உங்கள் பாவங்களோடு சாவீர்கள். நான் போகிற இடத்துக்கு உங்களால் வரமுடியாது” என்றார். </span></div>
<div class='p'>
<span class='v JN8_22' data-id='JN8_22'><span class='v-num v-22'>22&nbsp;</span>எனவே யூதர்கள் தங்களுக்குள், “இயேசு தன்னைத்தானே கொன்றுகொள்வாரா? அதனால்தான் நான் போகிற இடத்துக்கு உங்களால் வர முடியாது என்று கூறினாரா?” என்று கேட்டுக்கொண்டனர். </span></div>
<div class='p'>
<span class='v JN8_23' data-id='JN8_23'><span class='v-num v-23'>23&nbsp;</span>அந்த யூதர்களைப் பார்த்து இயேசு, “நீங்கள் கீழே இருந்து வந்தவர்கள். ஆனால் நான் மேலே இருந்து வந்தவன். நீங்கள் இந்த உலகத்துக்கு உரியவர்கள். ஆனால் நான் இந்த உலகத்தைச் சார்ந்தவன் அல்லன். </span>
<span class='v JN8_24' data-id='JN8_24'><span class='v-num v-24'>24&nbsp;</span>நீங்கள் உங்கள் பாவங்களிலேயே மரிப்பீர்கள் என்று நான் சொல்லியிருக்கிறேன். ஆம். நானே<span class='note' id='footnote-194'><a href='#note-194' class='key'>*</a></span> அவர் என்பதை நம்பாவிட்டால் உங்கள் பாவங்களோடேயே நீங்கள் மரணமடைவீர்கள்.” </span></div>
<div class='p'>
<span class='v JN8_25' data-id='JN8_25'><span class='v-num v-25'>25&nbsp;</span>அதற்கு யூதர்கள், “நீங்கள் யார்?” என்று கேட்டார்கள். </span></div>
<div class='p'>
<span class='v JN8_25' data-id='JN8_25'>இயேசுவோ அவர்களிடம், “நான் ஆரம்பத்திலேயே உங்களுக்குச் சொல்லியவர்தான். </span>
<span class='v JN8_26' data-id='JN8_26'><span class='v-num v-26'>26&nbsp;</span>உங்களைப்பற்றிச் சொல்ல என்னிடம் நிறைய செய்திகள் உள்ளன. நான் உங்களை நியாயம் தீர்க்கவும் முடியும். என்னை அனுப்பினவரிடமிருந்து கேட்டவற்றையே நான் மக்களுக்குச் சொல்கிறேன். அவர் உண்மையைப் பேசுகிறவர்” என்றார். </span></div>
<div class='p'>
<span class='v JN8_27' data-id='JN8_27'><span class='v-num v-27'>27&nbsp;</span>இயேசு யாரைப்பற்றி பேசிக்கொண்டிருக்கிறார் என்று யூதர்கள் அறிந்துகொள்ள முடியாமல் இருந்தனர். இயேசு அவர்களிடம் பிதாவைப்பற்றி கூறிக்கொண்டிருந்தார். </span>
<span class='v JN8_28' data-id='JN8_28'><span class='v-num v-28'>28&nbsp;</span>எனவே இயேசு மக்களிடம், “நீங்கள் மனித குமாரனைக் கொல்லும்போது நான்தான் என்று அறிந்துகொள்வீர்கள். அத்துடன் நான் இதுவரை செய்த செயல்களை என் சொந்த அதிகாரத்தில் செய்யவில்லை என்பதையும் அறிவீர்கள். பிதா எனக்குச் சொன்னவற்றையே நான் உங்களுக்குச் சொன்னேன் என்பதையும் அறிந்துகொள்வீர்கள். </span>
<span class='v JN8_29' data-id='JN8_29'><span class='v-num v-29'>29&nbsp;</span>என்னை அனுப்பிய ஒருவர் எப்போதும் என்னோடேயே இருக்கிறார். அவருக்கு விருப்பமானவற்றையே நான் எப்போதும் செய்துகொண்டிருக்கிறேன். எனவே, அவர் என்னைத் தனியாக விட்டுவிடவில்லை” என்றார். </span>
<span class='v JN8_30' data-id='JN8_30'><span class='v-num v-30'>30&nbsp;</span>இவ்வாறு இயேசு சொல்லிக்கொண்டிருந்தபோது ஏராளமான மக்கள் அவரிடம் விசுவாசம் வைத்தனர். </span></div>
<div class='s'>பாவத்திலிருந்து விடுதலை </div>
<div class='p'>
<span class='v JN8_31' data-id='JN8_31'><span class='v-num v-31'>31&nbsp;</span>இயேசு தன்மீது நம்பிக்கை வைத்த யூதர்களைப் பார்த்து, “நீங்கள் என் உபதேசத்தைக் கைக்கொண்டு வந்தால், நீங்கள் உண்மையில் எனது சீஷர்களாக இருப்பீர்கள். </span>
<span class='v JN8_32' data-id='JN8_32'><span class='v-num v-32'>32&nbsp;</span>பின்னர் நீங்கள் உண்மையை அறிந்துகொள்வீர்கள். அந்த உண்மை உங்களுக்கு விடுதலையைத் தரும்” என்றார். </span></div>
<div class='p'>
<span class='v JN8_33' data-id='JN8_33'><span class='v-num v-33'>33&nbsp;</span>“நாங்கள் ஆபிரகாமின் மக்கள். நாங்கள் ஒருபோதும் அடிமைகளாய் இருந்ததில்லை. ஆகவே நாங்கள் விடுதலை பெறுவோம் என்று ஏன் சொல்கிறீர்?” என்று யூதர்கள் கேட்டனர். </span></div>
<div class='p'>
<span class='v JN8_34' data-id='JN8_34'><span class='v-num v-34'>34&nbsp;</span>அதற்குப் பதிலாக, “நான் உங்களுக்கு உண்மையைக் கூறுகிறேன், பாவம் செய்கிற ஒவ்வொருவனும் அடிமைதான். பாவமே அவனது எஜமானன். </span>
<span class='v JN8_35' data-id='JN8_35'><span class='v-num v-35'>35&nbsp;</span>ஓர் அடிமை எப்பொழுதும் ஒரு குடும்பத்தில் நிலையாக இருக்கமாட்டான். குமாரன் என்றென்றும் குடும்பத்தில் நிலைத்திருக்கிறார். </span>
<span class='v JN8_36' data-id='JN8_36'><span class='v-num v-36'>36&nbsp;</span>எனவே குமாரன் உங்களை விடுதலை செய்தால் நீங்கள் உண்மையான விடுதலையைப் பெறுவீர்கள். </span>
<span class='v JN8_37' data-id='JN8_37'><span class='v-num v-37'>37&nbsp;</span>நீங்கள் ஆபிரகாமின் பிள்ளைகள் என்று எனக்குத் தெரிகிறது. ஆனால் நீங்கள் என்னைக் கொல்ல விரும்புகிறீர்கள். ஏனென்றால் நீங்கள் என் உபதேசத்தை ஏற்றுக்கொள்ளவில்லை. </span>
<span class='v JN8_38' data-id='JN8_38'><span class='v-num v-38'>38&nbsp;</span>என் பிதா எனக்குக் காட்டியவற்றையே நான் உங்களுக்குச் சொல்லிக்கொண்டிருக்கிறேன். ஆனால் உங்கள் பிதா உங்களுக்குச் சொன்னபடியே செய்துகொண்டிருக்கிறீர்கள்” என்றார். </span></div>
<div class='p'>
<span class='v JN8_39' data-id='JN8_39'><span class='v-num v-39'>39&nbsp;</span>“எங்கள் பிதா ஆபிரகாம்தான்” என்றனர் யூதர்கள். இயேசு அவர்களுக்கு விடையாக “நீங்கள் உண்மையிலேயே ஆபிரகாமின் பிள்ளைகள் என்றால் அவர் செய்தவற்றையே நீங்களும் செய்ய வேண்டும். </span>
<span class='v JN8_40' data-id='JN8_40'><span class='v-num v-40'>40&nbsp;</span>நான் தேவனிடமிருந்து கேட்ட உண்மையை உங்களுக்குச் சொல்லுகிற மனிதன். ஆனால் நீங்கள் என்னைக் கொல்ல முயலுகிறீர்கள். ஆபிரகாம் இதுபோல் எதுவும் செய்யவில்லை. </span>
<span class='v JN8_41' data-id='JN8_41'><span class='v-num v-41'>41&nbsp;</span>ஆகையால் நீங்கள் உங்கள் சொந்தப் பிதா செய்ததையே செய்கிறீர்கள்” என்றார். </span></div>
<div class='p'>
<span class='v JN8_41' data-id='JN8_41'>ஆனால் யூதர்கள், “எங்கள் பிதா யாரென்று தெரிந்துகொள்ள இயலாத குழந்தைகள் அல்ல நாங்கள். தேவனே எங்கள் பிதா. எங்களுக்குரிய ஒரே பிதாவும் அவரே” என்றனர். </span></div>
<div class='p'>
<span class='v JN8_42' data-id='JN8_42'><span class='v-num v-42'>42&nbsp;</span>இயேசு அவர்களிடம், “தேவன்தான் உங்களது உண்மையான பிதா என்றால் நீங்கள் என்மீது அன்பு செலுத்தியிருப்பீர்கள். நான் தேவனிடமிருந்து வந்தேன். இப்பொழுது இங்கே இருக்கிறேன். நான் என் சொந்த அதிகாரத்தின் பேரில் வரவில்லை. தேவன் என்னை அனுப்பினார். </span>
<span class='v JN8_43' data-id='JN8_43'><span class='v-num v-43'>43&nbsp;</span>நான் சொல்லுகிறவற்றையெல்லாம் உங்களால் புரிந்துகொள்ள முடியாது. ஏனென்றால் என் உபதேசத்தை நீங்கள் ஏற்றுக்கொள்ளவில்லை. </span>
<span class='v JN8_44' data-id='JN8_44'><span class='v-num v-44'>44&nbsp;</span>பிசாசே உங்கள் பிதாவாயிருக்கிறான். நீங்கள் அவனுக்கு உரியவர்கள். அவனுக்கு விருப்பமானவற்றையே நீங்கள் செய்யவிரும்புகிறீர்கள். தொடக்கம் முதலே பிசாசானவன் கொலைகாரனாக இருக்கிறான். அவன் உண்மைக்கு எதிரானவன். அவனிடம் உண்மை இல்லை. அவன் அவனால் சொல்லப்படுகிற பொய்யைப் போன்றவன். அவன் ஒரு பொய்யன். அவன் பொய்களின் பிதா. </span></div>
<div class='p'>
<span class='v JN8_45' data-id='JN8_45'><span class='v-num v-45'>45&nbsp;</span>“நான் உண்மையைப் பேசுகிறேன். அதனால்தான் நீங்கள் என்னை நம்புவதில்லை. </span>
<span class='v JN8_46' data-id='JN8_46'><span class='v-num v-46'>46&nbsp;</span>உங்களில் எவராவது ஒருவர் நான் பாவம் செய்தவன் என்று நிரூபிக்க இயலுமா? நான் சொல்வது உண்மையாக இருக்கும்போது என்னை ஏன் நம்பாமல் இருக்கிறீர்கள்? </span>
<span class='v JN8_47' data-id='JN8_47'><span class='v-num v-47'>47&nbsp;</span>தேவனைச் சேர்ந்த எவனும் தேவனின் வார்த்தைகளை ஏற்றுக்கொள்கிறான். ஆனால் நீங்கள் தேவனின் வார்த்தைகளை ஏற்றுக்கொள்வதில்லை. ஏனென்றால் நீங்கள் தேவனைச் சார்ந்தவர்கள் இல்லை” என்றார். </span></div>
<div class='s'>இயேசுவும்-ஆபிரகாமும் </div>
<div class='p'>
<span class='v JN8_48' data-id='JN8_48'><span class='v-num v-48'>48&nbsp;</span>யூதர்கள் இயேசுவிடம், “நாங்கள் உன்னை சமாரியன் என்று சொல்கிறோம். பிசாசு உன்னிடம் புகுந்ததால் நீ உளறுகிறாய் என்றும் சொல்கிறோம். நாங்கள் சொல்வது சரிதானே?” என்று கேட்டனர். </span></div>
<div class='p'>
<span class='v JN8_49' data-id='JN8_49'><span class='v-num v-49'>49&nbsp;</span>“என்னிடம் எந்தப் பிசாசும் இல்லை. நான் என் பிதாவுக்கு மகிமை உண்டாக்குகிறேன். ஆனால் நீங்கள் எனக்கு மகிமையை அளிப்பதில்லை. </span>
<span class='v JN8_50' data-id='JN8_50'><span class='v-num v-50'>50&nbsp;</span>நான் எனக்கு மகிமையைச் சேர்த்துக்கொள்ள முயன்று கொண்டிருக்கவில்லை. இந்த மகிமைக்குரியவர் ஒருவர் இருக்கிறார். அவரே நீதிபதி. </span>
<span class='v JN8_51' data-id='JN8_51'><span class='v-num v-51'>51&nbsp;</span>நான் உங்களுக்கு உண்மையைக் கூறுகிறேன். எவனொருவன் என் உபதேசத்துக்கு கீழ்ப்படிகிறானோ அவன் ஒருபோதும் இறந்துபோவதில்லை” என்றார் இயேசு. </span></div>
<div class='p'>
<span class='v JN8_52' data-id='JN8_52'><span class='v-num v-52'>52&nbsp;</span>யூதர்களோ இயேசுவிடம், “உனக்குப் பிசாசு பிடித்திருக்கிறது என்பது இப்பொழுது உறுதியாயிற்று. ஆபிரகாமும் தீர்க்கதரிசிகளும்கூட இறந்துபோய்விட்டார்கள். ஆனால் நீயோ, ‘என் உபதேசத்துக்குக் கீழ்ப்படிகிறவன் ஒருபோதும் இறந்துபோவதில்லை’ என்று கூறுகிறாய். </span>
<span class='v JN8_53' data-id='JN8_53'><span class='v-num v-53'>53&nbsp;</span>எங்கள் பிதா ஆபிரகாமைவிடப் பெரியவன் என்று நீ உன்னை நினைத்துக்கொள்கிறாயா? ஆபிரகாம் இறந்துபோனார். தீர்க்கதரிசிகளும் இறந்துபோயினர். உன்னை நீ யாரென்று நினைத்துக்கொண்டிருக்கிறாய்?” எனக் கேட்டனர். </span></div>
<div class='p'>
<span class='v JN8_54' data-id='JN8_54'><span class='v-num v-54'>54&nbsp;</span>இயேசு அவர்களிடம், “எனக்கு நானே மகிமை அளித்துக்கொண்டால் அது வீணாகிவிடும். என் பிதா எனக்கு மகிமை அளித்துக்கொண்டிருக்கிறார். அவர் உங்கள் தேவன் என்று நீங்கள் சொல்லிக்கொள்கிறீர்கள். </span>
<span class='v JN8_55' data-id='JN8_55'><span class='v-num v-55'>55&nbsp;</span>ஆனால் அவரை நீங்கள் உண்மையில் அறிந்து கொள்ளவில்லை. நான் அவரை அறிகிறேன். நான் அவரை அறியேன் என்று சொன்னால், நான் உங்களைப் போன்றே ஒரு பொய்யனாக இருப்பேன். ஆனால் அவரை நான் அறிவேன். அவர் சொன்னவற்றுக்குக் கீழ்ப்படிகிறேன். </span>
<span class='v JN8_56' data-id='JN8_56'><span class='v-num v-56'>56&nbsp;</span>உங்கள் தந்தையாகிய ஆபிரகாம் நான் வந்த நாளைக் காண்பேன் என்று மகிழ்ச்சியடைந்தார். அவர் அந்த நாளைக் கண்டு மகிழ்ச்சியும் அடைந்தார்” என்றார். </span></div>
<div class='p'>
<span class='v JN8_57' data-id='JN8_57'><span class='v-num v-57'>57&nbsp;</span>யூதர்கள் இயேசுவிடம், “என்ன சொன்னாய்? நீ ஒருபோதும் ஆபிரகாமைப் பார்த்திருக்க முடியாது. உனக்கு இன்னும் ஐம்பது வயதுகூட ஆகவில்லையே!” என்று கேட்டனர். </span></div>
<div class='p'>
<span class='v JN8_58' data-id='JN8_58'><span class='v-num v-58'>58&nbsp;</span>“நான் உங்களுக்கு உண்மையைக் கூறுகிறேன், ஆபிரகாம் பிறப்பதற்கு முன்பே நான் இருக்கிறேன்” என்றார் இயேசு. </span>
<span class='v JN8_59' data-id='JN8_59'><span class='v-num v-59'>59&nbsp;</span>இயேசு இதைச் சொன்னதும் மக்கள் அவர் மீதுக் கல் எறிவதற்குக் கற்களைப் பொறுக்கினார்கள். ஆனால் இயேசு மறைந்து அந்த தேவாலயத்தை விட்டு விலகிப்போனார். </span></div></div>
<div class='footnotes'>

<span class='footnote' id='note-194'><span class='key'>* </span><a href='#footnote-194' class='backref'>8:24</a> <span class='text'> <span class="fk">நானே </span><span class="ft">யாத்திராகமம் 3:14-ல் தேவன் பயன்படுத்தும் பெயர். ஆனால் இதில் “நான்தான் அவர் (கிறிஸ்து)” என்ற பொருளும் உள்ளது. </span></span></span>
</div>
<div class='footer'><div class='nav'>
<a class='prev' href='JN7.html'></a>
<a class='home' href='index.html'></a>
<a class='next' href='JN9.html'></a>
</div></div>
</body></html>
