<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக கலாத்தியர் 5</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location uni_ila.sundaram-08' href='GL.html'> கலாத்தியர் ௫ </a>
<a class='prev' href='GL4.html'>  </a>
<a class='next' href='GL6.html'>  </a>
</div></div>
<div class='chapter section GL5 tam2008 tam GL uni_ila.sundaram-08' dir='ltr' data-id='GL5' data-nextid='GL6' data-previd='GL4' lang='ta'> 

<div class='c'>௫</div>
<div class='s'>சுதந்தரத்தைப் பாதுகாத்துக்கொள் </div>
<div class='p'>
<span class='v GL5_1' data-id='GL5_1'><span class='verse1 v-num v-1'>௧&nbsp;</span>நமக்கு இப்போது சுதந்தரம் இருக்கிறது. கிறிஸ்து நம்மைச் சுதந்தரம் உள்ளவர்கள் ஆக்கினார். எனவே உறுதியாய் நில்லுங்கள். மாறாதீர்கள். மீண்டும் அடிமைகளாக மறுத்துவிடுங்கள். </span>
<span class='v GL5_2' data-id='GL5_2'><span class='v-num v-2'>௨&nbsp;</span>கவனியுங்கள்! நான் தான் பவுல். நீங்கள் விருத்தசேதனம் செய்துகொண்டு சட்டத்தின் அடிமைகளானால் கிறிஸ்து உங்களுக்கு எவ்வகையிலும் பயன்படமாட்டார். </span>
<span class='v GL5_3' data-id='GL5_3'><span class='v-num v-3'>௩&nbsp;</span>மீண்டும் எல்லோரையும் நான் எச்சரிக்கை செய்கிறேன். நீங்கள் விருத்தசேதனம் செய்துகொண்டால் சட்டத்திற்குக் கீழ்ப்பட்டே இருக்க வேண்டும். </span>
<span class='v GL5_4' data-id='GL5_4'><span class='v-num v-4'>௪&nbsp;</span>சட்டத்தைப் பின்பற்றி நீங்கள் தேவனுக்கு வேண்டியவராக முயன்றால், கிறிஸ்துவோடு உங்களுக்கு உள்ள தொடர்பு அற்றுப்போகும். தேவனுடைய இரக்கத்தை விட்டு விட்டீர்கள். </span>
<span class='v GL5_5' data-id='GL5_5'><span class='v-num v-5'>௫&nbsp;</span>ஆனால் தேவனுடைய கிருபை மூலமாக தேவனுக்கு வேண்டியவர்களாக ஆவோம் என்று விசுவாசிக்கிறோம். ஆவியானவரின் உதவியோடு அதற்காகக் காத்திருக்கிறோம். </span>
<span class='v GL5_6' data-id='GL5_6'><span class='v-num v-6'>௬&nbsp;</span>ஒருவன் இயேசு கிறிஸ்துவுக்குள் வாழ்வானேயானால் பின்னர், அவன் விருத்தசேதனம் செய்துகொண்டானா, இல்லையா என்பது பிரச்சனை இல்லை. அன்பும் விசுவாசமுமே மிகவும் முக்கியமானது. </span></div>
<div class='p'>
<span class='v GL5_7' data-id='GL5_7'><span class='v-num v-7'>௭&nbsp;</span>பந்தயத்தில் நீங்கள் நன்றாக ஓடினீர்கள். நீங்கள் உண்மைக்குக் கீழ்ப்படிந்தீர்கள். ஆனால் இப்போது உண்மையின் வழியில் இருந்து உங்களைத் தடுத்தது யார்? </span>
<span class='v GL5_8' data-id='GL5_8'><span class='v-num v-8'>௮&nbsp;</span>உங்களைத் தடம் புரளச் செய்தக் காரியம் உங்களைத் தேர்ந்தெடுத்த தேவனிடமிருந்து வரவில்லை. </span>
<span class='v GL5_9' data-id='GL5_9'><span class='v-num v-9'>௯&nbsp;</span>கவனமாய் இருங்கள். “புளிப்புள்ள மிகச் சிறிதளவு மாவுகூட பிசைந்த மாவு எல்லாவற்றையும் புளிக்கும்படிச் செய்துவிடும்.” (மிகச் சிறிதான ஒன்றுகூட பெரிய சிக்கலை உருவாக்கிவிடும்.) </span>
<span class='v GL5_10' data-id='GL5_10'><span class='v-num v-10'>௧௦&nbsp;</span>வேறுவிதமாக நீங்கள் சிந்திக்கமாட்டீர்கள் என்று தேவனுக்குள் நான் நம்பிக்கையாய் இருக்கிறேன். சிலர் வேறு விதமாக உங்களைக் குழப்புகிறார்கள். அவ்வாறு குழப்புகிறவன் எவனாக இருந்தாலும் அவன் நிச்சயம் தண்டிக்கப்படுவான். </span></div>
<div class='p'>
<span class='v GL5_11' data-id='GL5_11'><span class='v-num v-11'>௧௧&nbsp;</span>சகோதர சகோதரிகளே! மக்கள் விருத்தசேதனம் செய்துகொள்ள வேண்டும் என்று நான் என்றும் போதித்ததில்லை. அவ்வாறு நான் செய்திருந்தால் ஏன் இவ்வாறு துன்பப்பட வேண்டும்? மக்கள் விருத்தசேதனம் செய்துகொள்ள வேண்டும் என்று வற்புறுத்தி இருந்தால் சிலுவையை ஏற்பதுபற்றி வரும் தடை நிறுத்தப்பட்டிருக்கும். </span>
<span class='v GL5_12' data-id='GL5_12'><span class='v-num v-12'>௧௨&nbsp;</span>உங்களைக் குழப்பிக்கொண்டிருக்கும் அவர்கள் விருத்தசேதனத்துடன் துண்டித்துக்கொள்ளவும் வேண்டும் என்று விரும்புகிறேன். </span></div>
<div class='p'>
<span class='v GL5_13' data-id='GL5_13'><span class='v-num v-13'>௧௩&nbsp;</span>சகோதர சகோதரிகளே, நீங்கள் சுதந்தரமாக இருக்க அழைக்கப்பட்டீர்கள். பாவக் காரியங்களுக்காக அச்சுதந்தரத்தைப் பயன்படுத்தாதீர்கள். ஆனால் ஒருவருக்கொருவர் அன்புடன் சேவை செய்யுங்கள். </span>
<span class='v GL5_14' data-id='GL5_14'><span class='v-num v-14'>௧௪&nbsp;</span>“உன்னை நீ நேசிப்பது போன்று மற்றவர்களையும் நேசிப்பாயாக” என்ற ஒரு வாக்கியத்திலேயே மொத்த சட்டமும் அடங்கி இருக்கிறது. </span>
<span class='v GL5_15' data-id='GL5_15'><span class='v-num v-15'>௧௫&nbsp;</span>நீங்கள் ஒருவரையொருவர் தொடர்ந்து கடித்தும், கிழித்தும் வந்தீர்களேயானால் முழுவதுமாய் அழிந்து போவீர்கள். இது பற்றி எச்சரிக்கையாய் இருங்கள். </span></div>
<div class='s'>ஆவியும் மனித இயல்பும் </div>
<div class='p'>
<span class='v GL5_16' data-id='GL5_16'><span class='v-num v-16'>௧௬&nbsp;</span>ஆகையால் உங்களுக்குச் சொல்லிக்கொள்கிறேன், ஆவிக்கு ஏற்றபடி நடந்துகொள்ளுங்கள். பிறகு நீங்கள் மாம்ச இச்சையை நிறைவேற்றமாட்டீர்கள். </span>
<span class='v GL5_17' data-id='GL5_17'><span class='v-num v-17'>௧௭&nbsp;</span>ஆவிக்கு எதிராக மாம்ச இச்சையும், மாம்ச இச்சைக்கு எதிராக ஆவியும் செயல்பட விரும்புகிறது. இவை ஒன்றுக்கொன்று எதிரானவை. ஆகையால் நீங்கள் உண்மையில் விரும்புவதை உங்களால் செய்ய முடியாது. </span>
<span class='v GL5_18' data-id='GL5_18'><span class='v-num v-18'>௧௮&nbsp;</span>உங்களை ஆவியானவர் வழி நடத்தும்படி அனுமதித்தால், நீங்கள் சட்டங்களுக்குக் கீழ்ப்பட்டவர்கள் அல்ல. </span></div>
<div class='p'>
<span class='v GL5_19' data-id='GL5_19'><span class='v-num v-19'>௧௯&nbsp;</span>மாம்சத்தின் செயற்பாடுகள் தெளிவாய் உள்ளன. அவை விபசாரம், வேசித்தனம், அசுத்தம், காமவிகாரம், </span>
<span class='v GL5_20' data-id='GL5_20'><span class='v-num v-20'>௨௦&nbsp;</span>விக்கிரக வழிபாடு, பில்லிசூனியம், பகைமை, விரோதங்கள், வைராக்கியங்கள், கோபங்கள், சுயநல ஆசைகள், பிரிவினைகள், கோஷ்டிப் பூசல்கள், </span>
<span class='v GL5_21' data-id='GL5_21'><span class='v-num v-21'>௨௧&nbsp;</span>பொறாமை, குடிவெறி, களியாட்டங்கள் என்பன. நான் ஏற்கெனவே உங்களை எச்சரித்தது போன்று இப்போதும் எச்சரிக்கிறேன். இத்தகையப் பாவங்களைச் செய்பவர்கள் தேவனுடைய இராஜ்யத்துக்குள் இடம்பெற முடியாது. </span>
<span class='v GL5_22' data-id='GL5_22'><span class='v-num v-22'>௨௨&nbsp;</span>ஆனால், ஆவியானவர் நமக்கு அன்பு, மகிழ்ச்சி, சமாதானம், பொறுமை, கருணை, நன்மை, விசுவாசம், </span>
<span class='v GL5_23' data-id='GL5_23'><span class='v-num v-23'>௨௩&nbsp;</span>நற்பண்பு, தன்னடக்கம் ஆகிய நற்கனிகளை உருவாக்குகின்றார். இவற்றைத் தவறு என்று எந்தச் சட்டமும் கூறுவதில்லை. </span>
<span class='v GL5_24' data-id='GL5_24'><span class='v-num v-24'>௨௪&nbsp;</span>இயேசு கிறிஸ்துவைச் சேர்ந்தவர்கள் மாம்சத்தைச் சிலுவையில் கொன்றுவிட்டார்கள். அவர்கள் ஆசைகளையும் கெட்ட விருப்பங்களையும் கூட விட்டிருக்கிறார்கள். </span>
<span class='v GL5_25' data-id='GL5_25'><span class='v-num v-25'>௨௫&nbsp;</span>ஆவியானவரிடம் இருந்து நாம் புதிய வாழ்க்கையைப் பெற்றிருக்கிறோம். எனவே நாம் அவரைப் பின்பற்ற வேண்டும். </span>
<span class='v GL5_26' data-id='GL5_26'><span class='v-num v-26'>௨௬&nbsp;</span>வீண் புகழ்ச்சியை விரும்பக் கூடாது. நாம் ஒருவருக்கொருவர் தொந்தரவு கொடுக்காமல் இருக்க வேண்டும். நாம் ஒருவருக்கொருவர் பொறாமை கொள்ளாமலும் இருக்க வேண்டும். </span></div></div>
<div class='footnotes'>

</div>
<div class='footer'><div class='nav'>
<a class='prev' href='GL4.html'></a>
<a class='home' href='index.html'></a>
<a class='next' href='GL6.html'></a>
</div></div>
</body></html>
