<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக 2 கொரி. 13</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location uni_ila.sundaram-08' href='C2.html'> 2 கொரி. 13 </a>
<a class='prev' href='C212.html'>  </a>
<a class='next' href='GL1.html'>  </a>
</div></div>
<div class='chapter section C213 tam2008 tam C2 uni_ila.sundaram-08' dir='ltr' data-id='C213' data-nextid='GL1' data-previd='C212' lang='ta'> 

<div class='c'>13</div>
<div class='s'>இறுதி எச்சரிக்கைகளும் வாழ்த்துக்களும் </div>
<div class='p'>
<span class='v C213_1' data-id='C213_1'><span class='verse1 v-num v-1'>1&nbsp;</span>மூன்றாவது முறையாக நான் மீண்டும் வருவேன். “எல்லா குற்றச் சாட்டுகளும் இரண்டு மூன்று சாட்சிகளால்தான் உறுதிப்படவேண்டும்.”<span class='note' id='footnote-281'><a href='#note-281' class='key'>✡</a></span> என்பதை நினைத்துக்கொள்ளுங்கள். </span>
<span class='v C213_2' data-id='C213_2'><span class='v-num v-2'>2&nbsp;</span>நான் இரண்டாவது முறை உங்களோடு இருந்தபோது பாவம் செய்தவர்களை எச்சரித்திருந்தேன். இப்பொழுது உங்களிடம் இருந்து விலகி இருக்கிறேன். பாவம் செய்த மற்ற எல்லாரையும் எச்சரிக்கிறேன். நான் உங்களிடம் மீண்டும் வரும்போது உங்கள் பாவங்களுக்காக உங்களைத் தண்டிப்பேன். </span>
<span class='v C213_3' data-id='C213_3'><span class='v-num v-3'>3&nbsp;</span>கிறிஸ்து என் மூலம் பேசுகிறார் என்பதற்கு உங்களுக்கு ஆதாரம் வேண்டுமா? (உங்களை நான் தண்டிக்கு போது, நீங்கள் அதைப் பார்ப்பீர்கள்.) அவர் உங்களிடத்தில் பலவீனராக இல்லை; வல்லவராய் இருக்கிறார். </span>
<span class='v C213_4' data-id='C213_4'><span class='v-num v-4'>4&nbsp;</span>சிலுவையில் அறையப்படும்போது கிறிஸ்து பலவீனமானவராயிருந்தார் என்பது உண்மை. ஆனால் தேவனுடைய வல்லமையால் இப்போது வாழ்கிறார். நாமும் கிறிஸ்துவுக்குள் பலவீனராக இருக்கிறோம் என்பது உண்மை. ஆனால் தேவனுடைய வல்லமையால் நாங்கள் உங்களுக்காக கிறிஸ்துவுக்குள் உயிரோடு இருப்போம். </span></div>
<div class='p'>
<span class='v C213_5' data-id='C213_5'><span class='v-num v-5'>5&nbsp;</span>நீங்கள் உங்களையே பாருங்கள். விசுவாசத்தில் வாழ்கிறீர்களா என உங்களை நீங்களே சோதித்துப் பாருங்கள். இயேசுகிறிஸ்து உங்களுக்குள் இருக்கிறாரா, இல்லையா என்று உங்களுக்குத் தெரியும். நீங்கள் சோதனையில் தோற்றுவிட்டால் கிறிஸ்து உங்களோடு இல்லை. </span>
<span class='v C213_6' data-id='C213_6'><span class='v-num v-6'>6&nbsp;</span>நாங்கள் சோதனையில் தோற்றவர்கள் இல்லை என்பதை நீங்கள் அடையாளம் கண்டுகொள்வீர்கள் என்று நம்புகிறேன். </span>
<span class='v C213_7' data-id='C213_7'><span class='v-num v-7'>7&nbsp;</span>நீங்கள் தவறாக எதுவும் செய்யக் கூடாது என்பதே தேவனிடம் எங்கள் பிரார்த்தனை. நாங்கள் சோதனையில் வெற்றி பெற்றோமா இல்லையா என்பது முக்கியமல்ல. நாங்கள் சோதனையில் தோற்றவர்கள் என மக்கள் நினைக்க நேர்ந்தாலும் கூட நீங்கள் நேர்மையானதைச் செய்ய வேண்டும் என்பதுதான் முக்கியம். </span>
<span class='v C213_8' data-id='C213_8'><span class='v-num v-8'>8&nbsp;</span>உண்மைக்கு எதிரானவற்றை எங்களால் செய்ய முடியாது. எங்களால் உண்மைக்குரியதை மட்டுமே செய்ய முடியும். </span>
<span class='v C213_9' data-id='C213_9'><span class='v-num v-9'>9&nbsp;</span>நீங்கள் பலமுள்ளவர்களாய் இருக்கும்வரை நாங்கள் பெலவீனராய் இருப்பதைக் குறித்து எங்களுக்கு மகிழ்ச்சியே. நீங்கள் மென்மேலும் பலமுள்ளவர்களாகும்படிக்கு பிரார்த்தனை செய்கிறோம். </span>
<span class='v C213_10' data-id='C213_10'><span class='v-num v-10'>10&nbsp;</span>நாங்கள் உங்களோடு இல்லாததால் இதை எழுதுகிறேன். எனவே உங்களிடம் வரும்போது என்னிடம் உள்ள ஆற்றலைப் பயன்படுத்தி உங்களைத் தண்டிக்கமாட்டேன். கர்த்தர் எனக்கு உங்களைப் பலப்படுத்தவே வல்லமை கொடுத்துள்ளார். உங்களை அழிக்க அல்ல. </span></div>
<div class='p'>
<span class='v C213_11' data-id='C213_11'><span class='v-num v-11'>11&nbsp;</span>சகோதர, சகோதரிகளே, மகிழ்ச்சியோடு இருங்கள். முழுமை பெற முயலுங்கள். நான் செய்யச் சொன்னவற்றைச் செய்யுங்கள். ஒருவருக்கொருவர் மனதார ஒத்துப் போங்கள். சமாதானத்தோடு வாழுங்கள். அப்பொழுது அன்புக்கும் சமாதனத்திற்கும் உரிய தேவன் உங்களோடு இருப்பார். </span></div>
<div class='p'>
<span class='v C213_12' data-id='C213_12'><span class='v-num v-12'>12&nbsp;</span>ஒருவரையொருவர் பரிசுத்தமான முத்தத்தால் வாழ்த்துங்கள். தேவனுடைய பரிசுத்தவான்களெல்லாரும் உங்களுக்கு வாழ்த்துக்களைக் கூறுகிறார்கள். </span></div>
<div class='p'>
<span class='v C213_13' data-id='C213_13'><span class='v-num v-13'>13&nbsp;</span>கர்த்தராகிய இயேசு கிறிஸ்துவின் கிருபையும், தேவனின் அன்பும், பரிசுத்த ஆவியானவரின் ஐக்கியமும் உங்கள் அனைவரோடும் இருப்பதாக. </span></div></div>
<div class='footnotes'>

<span class='footnote' id='note-281'><span class='key'>✡ </span><a href='#footnote-281' class='backref'>13:1</a> <span class='text'> <span class="xt"><span class='bibleref' data-id='DT19_15'>உபா. 19:15</span>-ல் இருந்து எடுக்கப்பட்டுள்ளது.</span></span></span>
</div>
<div class='footer'><div class='nav'>
<a class='prev' href='C212.html'></a>
<a class='home' href='index.html'></a>
<a class='next' href='GL1.html'></a>
</div></div>
</body></html>
