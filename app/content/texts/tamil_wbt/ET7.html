<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக எஸ்தர் 7</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location uni_ila.sundaram-08' href='ET.html'> எஸ்தர் 7 </a>
<a class='prev' href='ET6.html'>  </a>
<a class='next' href='ET8.html'>  </a>
</div></div>
<div class='chapter section ET7 tam2008 tam ET uni_ila.sundaram-08' dir='ltr' data-id='ET7' data-nextid='ET8' data-previd='ET6' lang='ta'> 

<div class='c'>7</div>
<div class='s'>ஆமான் தூக்கிலிடப்படுகிறான் </div>
<div class='p'>
<span class='v ET7_1' data-id='ET7_1'><span class='verse1 v-num v-1'>1&nbsp;</span>எனவே அரசனும், ஆமானும் அரசி எஸ்தரோடு விருந்து உண்ணச் சென்றனர். </span>
<span class='v ET7_2' data-id='ET7_2'><span class='v-num v-2'>2&nbsp;</span>பிறகு இரண்டாம் நாள் விருந்தில் அவர்கள் திராட்சைரசம் குடிக்கும்போது, அரசன் மீண்டும் அரசியிடம் கேள்வி கேட்டான். அவன், “எஸ்தர் அரசியே, நீ என்னிடம் என்ன கேட்க விரும்புகிறாய்? எதை வேண்டுமானாலும் கேள். அது உனக்குக் கொடுக்கப்படும். உன்னுடைய விருப்பம் என்ன? எனது நாட்டில் பாதி வேண்டுமானாலும் நான் உனக்குக் கொடுப்பேன்” என்றான். </span></div>
<div class='p'>
<span class='v ET7_3' data-id='ET7_3'><span class='v-num v-3'>3&nbsp;</span>பிறகு, எஸ்தர் அரசி, “அரசே, நீர் என்னை விரும்பினால், இது உமக்கு விருப்பமானால் என்னை வாழவிடுங்கள். எனது ஜனங்களையும் வாழவிடுங்கள் என்று கேட்கிறேன். அதுதான் உம்மிடம் வேண்டுகிறேன். </span>
<span class='v ET7_4' data-id='ET7_4'><span class='v-num v-4'>4&nbsp;</span>ஏனென்றால், நானும் எனது ஜனங்களும் அழியவும், கொல்லப்படவும் விற்கப்பட்டோம். அடிமைகளாக விற்கப்பட்டால் கூட நான் மௌனமாக இருப்பேன். ஏனென்றால் அது அரசனைத் துன்புறத்துகிற ஒரு பிரச்சினையாக இருக்கமுடியாது” என்றாள். </span></div>
<div class='p'>
<span class='v ET7_5' data-id='ET7_5'><span class='v-num v-5'>5&nbsp;</span>பிறகு அரசன் அகாஸ்வேரு எஸ்தர் அரசியிடம், “இதனை உனக்குச் செய்தவன் யார்? உனது ஜனங்களுக்கு இத்தகைய கொடுமையைச் செய்ய துணிந்த மனிதன் எங்கே இருக்கிறான்?” என்று கேட்டான். </span></div>
<div class='p'>
<span class='v ET7_6' data-id='ET7_6'><span class='v-num v-6'>6&nbsp;</span>எஸ்தர், “எங்களுக்கு எதிரானவன் எங்கள் பகைவன் இந்த கெட்ட ஆமான்தான்” என்றாள். </span></div>
<div class='p'>
<span class='v ET7_6' data-id='ET7_6'>பிறகு, அரசன் மற்றும் அரசி முன்னால் ஆமான் திகில் அடைந்தான். </span>
<span class='v ET7_7' data-id='ET7_7'><span class='v-num v-7'>7&nbsp;</span>அரசன் மிகவும் கோபம் அடைந்தான். அவன் எழுந்து திராட்சைரசம் விருந்தைவிட்டு, தோட்டத்திற்குள் சென்றான். ஆனால் ஆமான் உள்ளே இருந்து எஸ்தர் அரசியிடம் தன் உயிரைக் காப்பாற்றுமாறு கெஞ்சினான். அவன் தன் உயிருக்காக மன்றாடினான். ஏனென்றால், அவனைக் கொல்லுமாறு ஏற்கெனவே அரசன் முடிவுச் செய்துவிட்டதை அவன் அறிந்தான். </span>
<span class='v ET7_8' data-id='ET7_8'><span class='v-num v-8'>8&nbsp;</span>அரசன் தோட்டத்திலிருந்து திரும்பி விருந்து அறைக்குள்ளே நுழையும்போது, அரசி எஸ்தர் உட்கார்ந்திருக்கிற மெத்தையில் ஆமான் விழுந்து கிடந்தான். அரசன் மிகவும் கோபமான குரலில், “நான் இந்த வீட்டில் இருக்கும்போதே நீ அரசியைத் தாக்குகிறாயோ?” எனக் கேட்டான். </span></div>
<div class='p'>
<span class='v ET7_8' data-id='ET7_8'>அரசன் இவ்வாறு சொன்ன உடனேயே வேலைக்காரர்கள் வந்து ஆமானின் முகத்தை மூடினார்கள். </span>
<span class='v ET7_9' data-id='ET7_9'><span class='v-num v-9'>9&nbsp;</span>பிரதானிகளில் ஒருவனான அரசனுக்கு சேவைச் செய்பவனின் பெயர் அற்போனா. அவன் அரசனிடம், “ஆமானின் வீட்டின் அருகில் 75 அடி உயரத்தில் ஒரு தூக்குமரம் கட்டப்பட்டுள்ளது. அதில் மொர்தெகாயைத் தூக்கிலிடவேண்டும் என்றே ஆமான் அதைக் கட்டினான். மொர்தெகாய் உமக்கு உதவிச் செய்த ஆள், உம்மை கொல்லத் திட்டமிட்டத் தீயர்வர்களைப்பற்றி உமக்குச் சொன்னவன்” என்றான். </span></div>
<div class='p'>
<span class='v ET7_9' data-id='ET7_9'>அரசன், “ஆமானை அதே மரத்தில் தூக்கில் போடுங்கள்” என்றான். </span></div>
<div class='p'>
<span class='v ET7_10' data-id='ET7_10'><span class='v-num v-10'>10&nbsp;</span>எனவே, அவர்கள் ஆமானை அவன் மொர்தெகாய்க்காக கட்டிய தூக்கு மரத்தில் போட்டனர். பிறகு அரசன் தன் கோபத்தை நிறுத்தினான். </span></div></div>
<div class='footnotes'>

</div>
<div class='footer'><div class='nav'>
<a class='prev' href='ET6.html'></a>
<a class='home' href='index.html'></a>
<a class='next' href='ET8.html'></a>
</div></div>
</body></html>
