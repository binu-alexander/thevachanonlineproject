<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக யோவான் 15</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location uni_ila.sundaram-08' href='JN.html'> யோவான் ௧௫ </a>
<a class='prev' href='JN14.html'> &#9664; </a>
<a class='next' href='JN16.html'> &#9654; </a>
</div></div>
<div class='chapter section JN15 tam2008 tam JN uni_ila.sundaram-08' dir='ltr' data-id='JN15' data-nextid='JN16' data-previd='JN14' lang='ta'> 

<div class='c'>௧௫</div>
<div class='s'>திராட்சைச் செடியின் உவமை </div>
<div class='p'>
<span class='v JN15_1' data-id='JN15_1'><span class='verse1 v-num v-1'>௧&nbsp;</span>“நானே உண்மையான திராட்சைச் செடி, எனது பிதாவே தோட்டக்காரர். </span>
<span class='v JN15_2' data-id='JN15_2'><span class='v-num v-2'>௨&nbsp;</span>அவர், கனிகொடுக்காத எனது கிளைகள் எவையோ அவற்றை வெட்டிப் போடுகிறார். கனிகொடுக்கிற கிளைகளை மேலும் கனி கொடுக்கும்படி அவர் சுத்தம் பண்ணுகிறார். </span>
<span class='v JN15_3' data-id='JN15_3'><span class='v-num v-3'>௩&nbsp;</span>நான் உங்களுக்குச் செய்த உபதேசங்களால் நீங்கள் ஏற்கெனவே சுத்தமாகியிருக்கிறீர்கள். </span>
<span class='v JN15_4' data-id='JN15_4'><span class='v-num v-4'>௪&nbsp;</span>நீங்கள் என்னில் நிலைத்திருங்கள். நானும் உங்களில் நிலைத்திருப்பேன். எந்தக் கிளையும் தனியாகக் கனிகொடுக்க இயலாது. அது செடியிலேயே தொடர்ந்து இருக்கவேண்டும். இதுபோலத்தான் நீங்களும். நீங்கள் தனியாக இருந்து கனிதர முடியாது. என்னோடு சேர்ந்தே இருக்கவேண்டும். </span></div>
<div class='p'>
<span class='v JN15_5' data-id='JN15_5'><span class='v-num v-5'>௫&nbsp;</span>“நான்தான் திராட்சைச் செடி. நீங்கள் கிளைகள். எவனொருவன் என்னிடம் நிரந்தரமாக இருக்கிறானோ, எவனொருவனிடம் நான் நிரந்தரமாக இருக்கிறேனோ, அவன் கனிதரும் கிளையாக இருப்பான். ஆனால் அவன் நான் இல்லாமல் எதுவும் செய்ய இயலாது. </span>
<span class='v JN15_6' data-id='JN15_6'><span class='v-num v-6'>௬&nbsp;</span>என்னோடு இல்லாத எவனும் செடியிலிருந்து அப்புறப்படுத்தப்பட்ட கிளைபோல் ஆகிவிடுகிறான். அது காய்ந்துபோகும். மக்கள் அவற்றைப் பொறுக்கி நெருப்பிலே போட்டு எரித்துவிடுகிறார்கள். </span>
<span class='v JN15_7' data-id='JN15_7'><span class='v-num v-7'>௭&nbsp;</span>என்னில் நிரந்தரமாக இருங்கள், என் உபதேசங்களைக் கடைப்பிடியுங்கள். நீங்கள் இவற்றைச் செய்தால் நீங்கள் விரும்புகிற எவற்றையும் என்னிடம் கேட்கலாம். அவை உங்களுக்குக் கொடுக்கப்படும். </span>
<span class='v JN15_8' data-id='JN15_8'><span class='v-num v-8'>௮&nbsp;</span>நீங்கள் அதிகக் கனிகளைத் தந்து, நீங்களே என் சீஷர்கள் என்பதைக் காட்ட வேண்டும். இது என் பிதாவுக்கும் மகிமையைக் கொண்டுவரும். </span></div>
<div class='p'>
<span class='v JN15_9' data-id='JN15_9'><span class='v-num v-9'>௯&nbsp;</span>“பிதா என்னை நேசிப்பதுபோன்று நான் உங்களை நேசிக்கிறேன். இப்பொழுது எனது அன்பில் நிலைத்திருங்கள். </span>
<span class='v JN15_10' data-id='JN15_10'><span class='v-num v-10'>௧௦&nbsp;</span>நான் என் பிதாவின் கட்டளைகளுக்குக் கீழ்ப்படிகிறேன். நான் அவரது அன்பில் நிலைத்திருக்கிறேன். இதைப்போலவே, நீங்களும் எனது கட்டளைகளுக்குக் கீழ்ப்படிந்தால் எனது அன்பில் நிலைத்திருப்பீர்கள். </span>
<span class='v JN15_11' data-id='JN15_11'><span class='v-num v-11'>௧௧&nbsp;</span>நான் இவற்றையெல்லாம் உங்களுக்குக் கூறுகிறேன். எனவே நான் பெற்ற மகிழ்ச்சியை நீங்களும் பெறலாம். உங்கள் மகிழ்ச்சி முழுமையாக இருக்கவேண்டும் என்று நான் விரும்புகிறேன். </span>
<span class='v JN15_12' data-id='JN15_12'><span class='v-num v-12'>௧௨&nbsp;</span>இதைத்தான் நான் உங்களுக்குக் கட்டளை இடுகிறேன்: நான் உங்களை நேசிப்பது போல் நீங்களும் ஒருவரை ஒருவர் நேசியுங்கள். </span>
<span class='v JN15_13' data-id='JN15_13'><span class='v-num v-13'>௧௩&nbsp;</span>ஒருவன் தன் நண்பனுக்காக இறப்பதைவிடச் சிறந்த அன்பு வேறு எதுவுமில்லை. </span>
<span class='v JN15_14' data-id='JN15_14'><span class='v-num v-14'>௧௪&nbsp;</span>நான் சொன்னபடி செய்தால் நீங்களும் எனது சிறந்த நண்பர்களாவீர்கள். </span>
<span class='v JN15_15' data-id='JN15_15'><span class='v-num v-15'>௧௫&nbsp;</span>இனி நான் உங்களை வேலைக்காரன் என்று அழைப்பதில்லை. ஏனெனில் வேலைக்காரன் தன் எஜமானன் செய்வதை அறியமாட்டான். நான் இப்பொழுது உங்களை நண்பர்கள் என்றே அழைக்கிறேன். ஏனென்றால் என் பிதா எனக்குச் சொன்னவற்றையெல்லாம் நான் உங்களுக்குச் சொல்லியிருக்கிறேன். </span></div>
<div class='p'>
<span class='v JN15_16' data-id='JN15_16'><span class='v-num v-16'>௧௬&nbsp;</span>“நீங்கள் என்னைத் தேர்ந்தெடுக்கவில்லை. நானே உங்களைத் தேர்ந்தெடுத்தேன். நானே உங்களைக் கனிகொடுக்குமாறு ஏற்படுத்தினேன். உங்கள் வாழ்வில் இந்தக் கனி நிரந்தரமாக இருக்கவேண்டும். பிறகு என் பிதா என்பேரில் நீங்கள் கேட்கிற எதையும் உங்களுக்குத் தருவார். </span>
<span class='v JN15_17' data-id='JN15_17'><span class='v-num v-17'>௧௭&nbsp;</span>இதுவே எனது கட்டளை. ஒருவரோடு ஒருவர் அன்பாயிருங்கள். </span></div>
<div class='s'>சீஷர்களை எச்சரித்தல் </div>
<div class='p'>
<span class='v JN15_18' data-id='JN15_18'><span class='v-num v-18'>௧௮&nbsp;</span>“இந்த உலகம் உங்களைப் பகைத்தால், அது என்னைத்தான் முதலில் பகைக்கிறது என்பதை நினைவுகொள்ளுங்கள். </span>
<span class='v JN15_19' data-id='JN15_19'><span class='v-num v-19'>௧௯&nbsp;</span>நீங்கள் இந்த உலகத்தைச் சார்ந்தவர்களாக இருந்தால் அது தன் மனிதர்களை நேசிப்பதுபோன்று உங்களையும் நேசிக்கும். ஆனால் நான் உங்களை உலகத்திலிருந்து தேர்ந்து எடுத்துவிட்டேன். அதனால்தான் உலகம் உங்களைப் பகைக்கிறது. </span></div>
<div class='p'>
<span class='v JN15_20' data-id='JN15_20'><span class='v-num v-20'>௨௦&nbsp;</span>“ஒரு வேலைக்காரன் தன் எஜமானனைவிடப் பெரியவன் அல்லன் என்று நான் சொன்ன கருத்தை நினைத்துப்பாருங்கள். மக்கள் என்னைத் துன்புறுத்தினால் அவர்கள் உங்களையும் துன்புறுத்துவார்கள். மக்கள் என் உபதேசங்களுக்குக் கீழ்ப்படிந்தால் உங்கள் உபதேசத்திற்கும் கீழ்ப்படிவார்கள். </span>
<span class='v JN15_21' data-id='JN15_21'><span class='v-num v-21'>௨௧&nbsp;</span>மக்கள் இவற்றையெல்லாம் என்பொருட்டே உங்களுக்குச் செய்வார்கள். அவர்கள் என்னை அனுப்பியவரைப்பற்றி அறியமாட்டார்கள். </span>
<span class='v JN15_22' data-id='JN15_22'><span class='v-num v-22'>௨௨&nbsp;</span>நான் உலகத்துக்கு வந்து மக்களிடம் பேசாமல் இருந்திருந்தால் அவர்களுக்குப் பாவம் பற்றிய எண்ணம் இல்லாமல் இருந்திருக்கும். ஆனால் இப்பொழுது நான் அவர்களிடம் பேசிவிட்டேன். எனவே அவர்கள் தம் பாவங்களுக்குச் சாக்குபோக்கு சொல்ல முடியாது. </span></div>
<div class='p'>
<span class='v JN15_23' data-id='JN15_23'><span class='v-num v-23'>௨௩&nbsp;</span>“என்னை வெறுக்கிற எவனும் என் பிதாவையும் வெறுக்கிறான். </span>
<span class='v JN15_24' data-id='JN15_24'><span class='v-num v-24'>௨௪&nbsp;</span>நான், இதுவரை எவரும் செய்யாதவற்றை மக்கள் மத்தியில் செய்திருக்கிறேன். நான் அவற்றைச் செய்யாமல் இருந்திருந்தால் மக்களுக்குத் தம் பாவத்தைப் பற்றிய குற்ற உணர்வு இல்லாமல் போயிருக்கும். ஆனால் நான் செய்தவற்றையெல்லாம் அவர்கள் பார்த்திருக்கிறார்கள். எனினும் அவர்கள் என்னையும் என் பிதாவையும் வெறுக்கிறார்கள். </span>
<span class='v JN15_25' data-id='JN15_25'><span class='v-num v-25'>௨௫&nbsp;</span>‘அவர்கள் காரணம் இல்லாமல் என்னை வெறுக்கிறார்கள்’ என்னும் வாக்கியம் உண்மையாகும்படி இது நடந்தது. </span></div>
<div class='p'>
<span class='v JN15_26' data-id='JN15_26'><span class='v-num v-26'>௨௬&nbsp;</span>“நான் என் பிதாவிடமிருந்து அந்த உதவியாளரை உங்களிடம் அனுப்புவேன். என் பிதாவிடமிருந்து வருகிற அவர் உண்மையின் ஆவியாக இருப்பார். அவர் வரும்போது என்னைப்பற்றிக் கூறுவார். </span>
<span class='v JN15_27' data-id='JN15_27'><span class='v-num v-27'>௨௭&nbsp;</span>நீங்கள் தொடக்கக்கால முதலே என்னோடு இருப்பதால் நீங்களும் என்னைப்பற்றி மக்களிடம் சாட்சி கூறுவீர்கள்.” </span></div></div>
<div class='footnotes'>

</div>
<div class='footer'><div class='nav'>
<a class='prev' href='JN14.html'>&#9664;</a>
<a class='home' href='index.html'>&#9776;</a>
<a class='next' href='JN16.html'>&#9654;</a>
</div></div>
</body></html>
