<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக 2 இராஜாக்கள் 24</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location uni_ila.sundaram-08' href='K2.html'> 2 இராஜாக்கள் ௨௪ </a>
<a class='prev' href='K223.html'> &#9664; </a>
<a class='next' href='K225.html'> &#9654; </a>
</div></div>
<div class='chapter section K224 tam2008 tam K2 uni_ila.sundaram-08' dir='ltr' data-id='K224' data-nextid='K225' data-previd='K223' lang='ta'> 

<div class='c'>௨௪</div>
<div class='s'>அரசனான நேபுகாத்நேச்சார் யூதாவிற்கு வருகிறான் </div>
<div class='p'>
<span class='v K224_1' data-id='K224_1'><span class='verse1 v-num v-1'>௧&nbsp;</span>அவனது காலத்தில், பாபிலோனை நேபுகாத் நேச்சார் என்பவன் அரசாண்டான். அவன் யூத நாட்டிற்கு வந்தான். மூன்றாண்டு காலத்திற்கு யோயாக்கீம் நேபுகாத்நேச்சார்க்கு பணிவிடைச் செய்தான். பிறகு நேபுகாத்நேச்சருக்கு எதிராகக் கலகம் செய்தான். </span>
<span class='v K224_2' data-id='K224_2'><span class='v-num v-2'>௨&nbsp;</span>யோயாக்கீமிற்கு எதிராகப் போரிடும் பொருட்டு பாபிலோனியர்களையும் ஆராமியர்களையும் மோவாபியர்களையும் அம்மோனியர்களையும் கர்த்தர் கூட்டம் கூட்டமாக அனுப்பிவைத்தார். யூதாவை அழிப்பதற்காக கர்த்தர் இவ்வாறு அனுப்பினார். இது கர்த்தர் சொன்னபடியே நடந்தது. கர்த்தர் இவற்றைத் தம் ஊழியக்காரர்களாகிய தீர்க்கதரிசிகள் மூலம் சொல்லியிருக்கிறார். </span></div>
<div class='p'>
<span class='v K224_3' data-id='K224_3'><span class='v-num v-3'>௩&nbsp;</span>யூதாவில் இவையெல்லாம் நடக்கும்படி கர்த்தர் கட்டளையிட்டார். இவ்வாறு, அவன் யூதர்களை அவனது பார்வையிலிருந்து அப்புறப்படுத்தினான். மனாசே செய்த அனைத்து பாவங்களுக்காகவும் அவர் இதனைச் செய்தார். </span>
<span class='v K224_4' data-id='K224_4'><span class='v-num v-4'>௪&nbsp;</span>மனாசே பல அப்பாவி ஜனங்களைக் கொன்றான். அவர்களின் இரத்தத்தால் எருசலேமை நிரப்பினான். இத்தகைய பாவங்களை கர்த்தர் மன்னிக்காமலிருந்தார். </span></div>
<div class='p'>
<span class='v K224_5' data-id='K224_5'><span class='v-num v-5'>௫&nbsp;</span>யோயாக்கீம் செய்த மற்ற அனைத்து செயல்களும் <span class='bk'>யூத அரசர்களின் வரலாறு</span> என்ற புத்தகத்தில் எழுதப்பட்டுள்ளன. </span>
<span class='v K224_6' data-id='K224_6'><span class='v-num v-6'>௬&nbsp;</span>யோயாக்கீம் மரித்தான். பிறகு அவன் தனது முற்பிதாக்களோடு அடக்கம் செய்யப்பட்டான். இவனுக்குப் பின் இவனது மகனான யோயாக்கீன் என்பவன் புதிய அரசன் ஆனான். </span></div>
<div class='p'>
<span class='v K224_7' data-id='K224_7'><span class='v-num v-7'>௭&nbsp;</span>அதற்குப்பின் எகிப்தின் அரசன் தன் நாட்டிலிருந்து வரவில்லை. ஏனென்றால் எகிப்து ஆறுமுதல் ஐபிராத்து ஆறுவரையுள்ள எகிப்து அரசனுக்குரிய பகுதியைப் பாபிலோனிய அரசன் பிடித்துக் கொண்டான். </span></div>
<div class='s'>நேபுகாத்நேச்சார் எருசலேமைக் கைப்பற்றுகிறான் </div>
<div class='p'>
<span class='v K224_8' data-id='K224_8'><span class='v-num v-8'>௮&nbsp;</span>யோயாக்கீன் அரசானானபோது அவனுக்கு 18 வயது ஆகும். இவன் எருசலேமில் 3 மாதங்கள் ஆண்டான். இவனது தாயின் பெயர் நெகுஸ்தாள் ஆகும். இவள் எருசலேமிலுள்ள எல்நாத்தானின் மகள் ஆவாள். </span>
<span class='v K224_9' data-id='K224_9'><span class='v-num v-9'>௯&nbsp;</span>தவறென்று கர்த்தர் சொன்னவற்றையே அவன் செய்தான். அவனுடைய தந்தை செய்த அனைத்து காரியங்களையும் அவனும் செய்தான். </span></div>
<div class='p'>
<span class='v K224_10' data-id='K224_10'><span class='v-num v-10'>௧௦&nbsp;</span>அக்காலத்தில், பாபிலோனிய அரசனான நேபுகாத்நேச்சாரின் அதிகாரிகள் எருசலேமிற்கு வந்து அதனை முற்றுகையிட்டனர். </span>
<span class='v K224_11' data-id='K224_11'><span class='v-num v-11'>௧௧&nbsp;</span>பிறகு பாபிலோனிய அரசனான நேபுகாத்நேச்சாரே அவனது வேலைக்காரர்கள் முற்றுகையிட்ட நகரத்திற்கு வந்தான். </span>
<span class='v K224_12' data-id='K224_12'><span class='v-num v-12'>௧௨&nbsp;</span>யூத அரசனான யோயாக்கீன் பாபிலேனிய அரசனை சந்திக்கச் சென்றான். அவனோடு அவனது தாய், அதிகாரிகள், தலைவர்கள் அலுவலர்கள் அனைவரும் சென்றனர். பின் பாபிலோனிய அரசன் யோயாக்கீனைச் சிறைபிடித்தான். இது நேபுகாத்நேச்சாரின் 8வது ஆட்சியாண்டில் நடந்தது. </span></div>
<div class='p'>
<span class='v K224_13' data-id='K224_13'><span class='v-num v-13'>௧௩&nbsp;</span>நேபுகாத்நேச்சார், கர்த்தருடைய ஆலயத்திலும் அரண்மனையிலும் உள்ள கருவூலங்களில் உள்ளப் பொருட்களையெல்லாம் எடுத்துக்கொண்டுப் போனான். சாலொமோன் அரசன் கர்த்தருடைய ஆலயத்தில் அமைத்திருந்த தங்கத் தட்டுகளையும் வெட்டி எடுத்துக்கொண்டான். இதுவும் கர்த்தர் சொன்னபடியே நடந்தது. </span></div>
<div class='p'>
<span class='v K224_14' data-id='K224_14'><span class='v-num v-14'>௧௪&nbsp;</span>நேபுகாத்நேச்சார் எருசலேமிலுள்ள அனைவரையும் கைதுசெய்தான். தலைவர்களையும் செல்வர்களையும் கைது செய்தான். அவன் 10,000 ஜனங்களைக் கைதிகளாக்கி அழைத்துக்கொண்டு வந்தான். அவன் திறமைமிக்க வேலைக்காரர்களையும் கைவினைக்காரர்களையும் அழைத்துக்கொண்டுச் சென்றான். ஏழ்மையான சாதாரண பொது ஜனங்களைத் தவிர வேறுயாரையும் இவன் விட்டு வைக்கவில்லை. </span>
<span class='v K224_15' data-id='K224_15'><span class='v-num v-15'>௧௫&nbsp;</span>நேபுகாத்நேச்சார் யோயாக்கீனைச் சிறைபிடித்து பாபிலோனுக்குக் கொண்டு சென்றான். அதோடு அரசனின் தாய், மனைவிமார்கள், அதிகாரிகள் மற்றும் தலைவர்களையும் கொண்டு சென்றான். இவர்களை அவன் எருசலேமிலிருந்து பாபிலோனுக்குச் கைதிகளாகவே அழைத்துக்கொண்டு போனான். </span>
<span class='v K224_16' data-id='K224_16'><span class='v-num v-16'>௧௬&nbsp;</span>அதில் 7,000 வீரர்கள் இருந்தனர். இவ்வெல்லா வீரர்களையும் தகுதிமிக்க 1,000 திறமையுள்ள வேலைக்காரர்களையும் கைவினைக் கலைஞர்களையும் அழைத்துக் கொண்டு போனான். வீரர்கள் நன்கு பயிற்சி பெற்று போருக்குத் தயாராக இருந்தனர். பாபிலோன் அரசன் இவர்களைப் பாபிலோனுக்குக் கைதிகளாகவே கொண்டுசென்றான். </span></div>
<div class='s'>சிதேக்கியா அரசன் </div>
<div class='p'>
<span class='v K224_17' data-id='K224_17'><span class='v-num v-17'>௧௭&nbsp;</span>பாபிலோன் அரசன் மத்தனியா என்பவனை புதிய அரசனாக்கினான். அவன் யோயாக்கீனின் சிறிய தகப்பன் ஆவான். அவனது பெயரை சிதேக்கியா என மாற்றிவிட்டான். </span>
<span class='v K224_18' data-id='K224_18'><span class='v-num v-18'>௧௮&nbsp;</span>சிதேக்கியா அரசனானபோது அவனுக்கு 21 வயது. அவன் 11 ஆண்டுகள் எருசலேமில் ஆண்டான். அவனது தாயின் பெயர் அமுத்தாள் ஆகும். இவள் லிப்னாவிலுள்ள எரேமியாவின் மகள். </span>
<span class='v K224_19' data-id='K224_19'><span class='v-num v-19'>௧௯&nbsp;</span>தவறானதென்று கர்த்தர் சொன்னவற்றையே அவனும் செய்துவந்தான். யோயாக்கீன் செய்த அனைத்து செயல்களையும் அவன் செய்தான். </span>
<span class='v K224_20' data-id='K224_20'><span class='v-num v-20'>௨௦&nbsp;</span>எருசலேம் மற்றும் யூதா மீது கர்த்தர் மிகுந்த கோபங்கொண்டு அங்குள்ள ஜனங்களை அப்புறப்படுத்தினார். </span></div>
<div class='s'>
<span class='v K224_20' data-id='K224_20'>நேபுகாத்நேச்சார் சிதேக்கியாவின் ஆட்சியை முடித்தது </span></div>
<div class='p'>
<span class='v K224_20' data-id='K224_20'>சிதேக்கியா பாபிலோன் அரசனுக்கு அடிபணிய மறுத்து அவனுக்கு எதிராகக் கலகம் செய்தான். </span></div></div>
<div class='footnotes'>

</div>
<div class='footer'><div class='nav'>
<a class='prev' href='K223.html'>&#9664;</a>
<a class='home' href='index.html'>&#9776;</a>
<a class='next' href='K225.html'>&#9654;</a>
</div></div>
</body></html>
