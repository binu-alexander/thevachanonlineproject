<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக யாத்திராகமம் 2</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location uni_ila.sundaram-08' href='EX.html'> யாத்திராகமம் ௨ </a>
<a class='prev' href='EX1.html'> &#9664; </a>
<a class='next' href='EX3.html'> &#9654; </a>
</div></div>
<div class='chapter section EX2 tam2008 tam EX uni_ila.sundaram-08' dir='ltr' data-id='EX2' data-nextid='EX3' data-previd='EX1' lang='ta'> 

<div class='c'>௨</div>
<div class='s'>குழந்தையான மோசே </div>
<div class='p'>
<span class='v EX2_1' data-id='EX2_1'><span class='verse1 v-num v-1'>௧&nbsp;</span>லேவியின் குடும்பத்தைச் சேர்ந்த ஒரு மனிதன் லேவியின் குடும்பத்திலிருந்த ஒரு பெண்ணை மணந்தான். </span>
<span class='v EX2_2' data-id='EX2_2'><span class='v-num v-2'>௨&nbsp;</span>அப்பெண் கருவுற்று ஒரு ஆண் குழந்தையைப் பெற்றெடுத்தாள். தாய் அக்குழந்தையின் அழகைக் கண்டு அதை மூன்று மாதங்கள் மறைத்து வைத்தாள். </span>
<span class='v EX2_3' data-id='EX2_3'><span class='v-num v-3'>௩&nbsp;</span>அது ஆணாக இருந்ததால், அக்குழந்தை கண்டுபிடிக்கப்பட்டு கொல்லப்படுமோ என்று தாய் பயந்தாள். மூன்று மாதங்களுக்குப் பிறகு அவள் ஒரு கூடையைச் செய்து, அது மிதக்கும்படியாக கீல் பூசி, குழந்தையை அக்கூடையில் வைத்து, நதியில் உயரமான புற்களிடையே கூடையை மிதக்கவிட்டாள். </span>
<span class='v EX2_4' data-id='EX2_4'><span class='v-num v-4'>௪&nbsp;</span>குழந்தையின் சகோதரி அங்கு நின்று நடப்பதைக் கவனித்தாள். குழந்தைக்கு நிகழப்போவதைப் பார்க்க விரும்பினாள். </span></div>
<div class='p'>
<span class='v EX2_5' data-id='EX2_5'><span class='v-num v-5'>௫&nbsp;</span>அப்போதுதான் பார்வோனின் மகள் குளிப்பதற்காக நதிக்கு வந்தாள். உயர்ந்த புற்களிடையே இருந்த கூடையை அவள் கண்டாள். நதியருகே அவளது வேலைக்காரிகள் நடந்துகொண்டிருந்தனர். அவர்களில் ஒருவரிடம் கூடையை எடுத்து வருமாறு அவள் கூறினாள். </span>
<span class='v EX2_6' data-id='EX2_6'><span class='v-num v-6'>௬&nbsp;</span>அரசனின் மகள் கூடையைத் திறந்து அதில் ஒரு ஆண் குழந்தையைக் கண்டாள். அக்குழந்தை அழுதுகொண்டிருந்தது. அவள் அதற்காக மனமிரங்கினாள். அது எபிரெயக் குழந்தைகளில் ஒன்று என்பதை அவள் அறிந்தாள். </span></div>
<div class='p'>
<span class='v EX2_7' data-id='EX2_7'><span class='v-num v-7'>௭&nbsp;</span>அங்கே நின்றுகொண்டிருந்த குழந்தையின் சகோதரி அரசனின் மகளை நோக்கி, “நான் போய் குழந்தைக்குப் பாலூட்டுவதற்கும், அதைக் கவனித்துக்கொள்வதற்கும் ஒரு எபிரெயப் பெண்ணை அழைத்து வரட்டுமா?” என்றாள். </span></div>
<div class='p'>
<span class='v EX2_8' data-id='EX2_8'><span class='v-num v-8'>௮&nbsp;</span>அரசனின் மகளும், “தயவு செய்து அவ்வாறே செய்” என்றாள். </span></div>
<div class='p'>
<span class='v EX2_8' data-id='EX2_8'>எனவே அப்பெண் சென்று, குழந்தையின் தாயையே அழைத்து வந்தாள். </span></div>
<div class='p'>
<span class='v EX2_9' data-id='EX2_9'><span class='v-num v-9'>௯&nbsp;</span>அரசனின் மகள் அத்தாயை நோக்கி, “குழந்தையை எடுத்து எனக்காக அதற்குப் பாலூட்டு. அவனைக் கவனித்துக்கொள்வதற்காக உனக்குப் பணம் கொடுப்பேன்” என்றாள். </span></div>
<div class='p'>
<span class='v EX2_9' data-id='EX2_9'>எனவே, அப்பெண் குழந்தையை எடுத்துச் சென்று, அதனை வளர்த்தாள். </span>
<span class='v EX2_10' data-id='EX2_10'><span class='v-num v-10'>௧௦&nbsp;</span>குழந்தை வளர்ந்தது. சில காலத்திற்குப் பிறகு, அவள் அக்குழந்தையை அரசனின் மகளிடம் கொடுத்தாள். அரசனின் மகள் குழந்தையைத் தன் சொந்த மகனாகவே ஏற்றுக்கொண்டாள். அக்குழந்தையை தண்ணீரிலிருந்து எடுத்ததால் அவனுக்கு மோசே என்று பெயரிட்டாள். </span></div>
<div class='s'>மோசே தன் ஜனங்களுக்கு உதவுதல் </div>
<div class='p'>
<span class='v EX2_11' data-id='EX2_11'><span class='v-num v-11'>௧௧&nbsp;</span>மோசே வளர்ந்து, பெரியவனானான். அவனது சொந்த ஜனங்களாகிய எபிரெயர்கள் கடினமாக உழைப்பதற்கு வற்புறுத்தப்படுவதைக் கண்டான். ஒரு நாள் ஒரு எபிரெய மனிதனை, எகிப்திய மனிதன் ஒருவன் அடித்துக்கொண்டிருப்பதைக் கண்டான். </span>
<span class='v EX2_12' data-id='EX2_12'><span class='v-num v-12'>௧௨&nbsp;</span>மோசே சுற்றிலும் நோக்கி, யாரும் தன்னைக் கவனிக்கவில்லை என்பதைக் கண்டான். பின் மோசே, எகிப்தியனைக் கொன்று, அவனை மண்ணில் புதைத்தான். </span></div>
<div class='p'>
<span class='v EX2_13' data-id='EX2_13'><span class='v-num v-13'>௧௩&nbsp;</span>மறுநாள் இரண்டு எபிரெய மனிதர்கள் ஒருவரோடொருவர் சண்டையிட்டுக்கொண்டிருப்பதையும், அவர்களில் ஒருவன் செய்தது தவறாயிருப்பதையும் மோசே பார்த்தான். மோசே அம்மனிதனை நோக்கி, “நீ ஏன் உனது அயலானை அடிக்கிறாய்?” என்று கேட்டான். </span></div>
<div class='p'>
<span class='v EX2_14' data-id='EX2_14'><span class='v-num v-14'>௧௪&nbsp;</span>அம்மனிதன் அதற்குப் பதிலாக, “எங்களுக்கு அதிகாரியாகவும், நியாயாதிபதியாகவும் இருக்கும்படியாக உன்னிடம் யாராவது கூறினார்களா? நீ எகிப்தியனை நேற்று கொன்றதுபோல என்னையும் கொல்லப் போகிறாயா?” என்றான். </span></div>
<div class='p'>
<span class='v EX2_14' data-id='EX2_14'>இதைக் கேட்டு மோசே அஞ்சினான். மோசே தனக்குள், “நான் செய்ததை எல்லோரும் இப்போது அறிந்திருக்கிறார்கள்” என்று நினைத்துக்கொண்டான். </span></div>
<div class='p'>
<span class='v EX2_15' data-id='EX2_15'><span class='v-num v-15'>௧௫&nbsp;</span>மோசே செய்ததைக் குறித்து பார்வோன் கேள்விப்பட்டு, அவன் மோசேயைக் கொல்ல முடிவு செய்தான். ஆனால் பார்வோனிடமிருந்து மோசே தப்பி ஓடி, மீதியான் தேசத்திற்குச் சென்றான். </span></div>
<div class='s'>
<span class='v EX2_15' data-id='EX2_15'>மீதியானில் மோசே </span></div>
<div class='p'>
<span class='v EX2_15' data-id='EX2_15'>மீதியானின் ஒரு கிணற்றருகே மோசே நின்றான். </span>
<span class='v EX2_16' data-id='EX2_16'><span class='v-num v-16'>௧௬&nbsp;</span>ஏழு பெண்களைப் பெற்ற ஒரு ஆசாரியன் மீதியானில் இருந்தான். அப் பெண்கள் வந்து தம்முடைய தந்தையின் ஆடுகளுக்கு தண்ணீர் காட்டும்படிக்கு கிணற்றில் இருந்து தண்ணீர் இறைத்து தொட்டிகளை நிரப்பிக்கொண்டிருந்தார்கள். </span>
<span class='v EX2_17' data-id='EX2_17'><span class='v-num v-17'>௧௭&nbsp;</span>ஆனால் அங்கிருந்த சில மேய்ப்பர்கள் அப்பெண்களைத் துரத்தி, அவர்கள் தண்ணீர் இறைக்க முடியாதபடி செய்தனர். மோசே அப்பெண்களுக்கு உதவி, அவர்களின் ஆடுகளுக்கு தண்ணீர் கொடுத்தான். </span></div>
<div class='p'>
<span class='v EX2_18' data-id='EX2_18'><span class='v-num v-18'>௧௮&nbsp;</span>பின் அப்பெண்கள் தங்கள் தந்தையாகிய ரெகுவேலிடம் சென்றனர். அவர்கள் தந்தை அவர்களிடம், “இன்று சீக்கிரமாக வந்துவிட்டீர்களே!” என்று கேட்டான். </span></div>
<div class='p'>
<span class='v EX2_19' data-id='EX2_19'><span class='v-num v-19'>௧௯&nbsp;</span>அப்பெண்கள், “மேய்ப்பர்கள் எங்களைத் துரத்திவிட முயன்றதால் ஒரு எகிப்திய மனிதன் எங்களுக்கு உதவினான். அவன் எங்களுக்கும் எங்கள் ஆடுகளுக்கும் தண்ணீர் கொடுத்தான்” என்று பதில் சொன்னார்கள். </span></div>
<div class='p'>
<span class='v EX2_20' data-id='EX2_20'><span class='v-num v-20'>௨௦&nbsp;</span>எனவே, ரெகுவேல் அவனது பெண்களை நோக்கி, “அம்மனிதன் எங்கே? ஏன் அவனை விட்டு வந்தீர்கள்? அவனை அழையுங்கள், அவன் நம்மோடு சாப்பிடட்டும்” என்றான். </span></div>
<div class='p'>
<span class='v EX2_21' data-id='EX2_21'><span class='v-num v-21'>௨௧&nbsp;</span>மோசே அம்மனிதனோடு தங்குவதில் மகிழ்ச்சியடைந்தான். ரெகுவேல், தனது மகளாகிய சிப்போராளை மோசேக்குத் திருமணம் செய்து வைத்தான். </span>
<span class='v EX2_22' data-id='EX2_22'><span class='v-num v-22'>௨௨&nbsp;</span>சிப்போராள் கர்ப்பவதியாகி, ஒரு மகனைப் பெற்றெடுத்தாள். மோசே அவனுக்குக் கெர்சோம் என்று பேரிட்டான். தனக்குச் சொந்தமில்லாத நாட்டில் அந்நியனாக இருந்தமையால் மோசே அவனுக்கு இப்பெயரை வைத்தான். </span></div>
<div class='s'>இஸ்ரவேலுக்கு உதவ தேவன் முடிவு செய்தல் </div>
<div class='p'>
<span class='v EX2_23' data-id='EX2_23'><span class='v-num v-23'>௨௩&nbsp;</span>நீண்டகாலம் கழிந்தது. எகிப்தின் மன்னன் மரித்தான். ஆனால் இஸ்ரவேல் ஜனங்களோ கடினமாக உழைப்பதற்கு தொடர்ந்து வற்புறுத்தப்பட்டனர். உதவிக்காக அவர்கள் அழுதார்கள். </span>
<span class='v EX2_24' data-id='EX2_24'><span class='v-num v-24'>௨௪&nbsp;</span>தேவன் அவர்கள் ஜெபத்தைக் கேட்டார். ஆபிரகாம், ஈசாக்கு, யாக்கோபு ஆகியோரோடு செய்த உடன்படிக்கையை அவர் நினைவுகூர்ந்தார். </span>
<span class='v EX2_25' data-id='EX2_25'><span class='v-num v-25'>௨௫&nbsp;</span>இஸ்ரவேல் ஜனங்கள் அடைந்த துயரங்களைத் தேவன் கண்டார். விரைவில் அவர்களுக்கு உதவ வேண்டும் என்பதை தீர்மானித்தார். </span></div></div>
<div class='footnotes'>

</div>
<div class='footer'><div class='nav'>
<a class='prev' href='EX1.html'>&#9664;</a>
<a class='home' href='index.html'>&#9776;</a>
<a class='next' href='EX3.html'>&#9654;</a>
</div></div>
</body></html>
