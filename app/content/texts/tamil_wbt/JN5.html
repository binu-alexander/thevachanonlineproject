<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக யோவான் 5</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location uni_ila.sundaram-08' href='JN.html'> யோவான் ௫ </a>
<a class='prev' href='JN4.html'>  </a>
<a class='next' href='JN6.html'>  </a>
</div></div>
<div class='chapter section JN5 tam2008 tam JN uni_ila.sundaram-08' dir='ltr' data-id='JN5' data-nextid='JN6' data-previd='JN4' lang='ta'> 

<div class='c'>௫</div>
<div class='s'>38 வருட நோயாளி குணமடைதல் </div>
<div class='p'>
<span class='v JN5_1' data-id='JN5_1'><span class='verse1 v-num v-1'>௧&nbsp;</span>பிறகு, இயேசு எருசலேமுக்கு யூதர்களின் ஒரு பண்டிகையின்போது சென்றார். </span>
<span class='v JN5_2' data-id='JN5_2'><span class='v-num v-2'>௨&nbsp;</span>அங்கே ஐந்து மண்டபங்கள் உள்ள ஒரு குளம் இருந்தது. யூதமொழியில் இதற்கு பெதஸ்தா<span class='note' id='footnote-189'><a href='#note-189' class='key'>*</a></span> என்று பெயர். இந்தக் குளம் ஆட்டுவாசல் அருகே இருந்தது. </span>
<span class='v JN5_3' data-id='JN5_3'><span class='v-num v-3'>௩&nbsp;</span>குளத்தின் அருகில் உள்ள மண்டபத்தில் நோயாளிகள் பலர் படுத்துக்கிடந்தனர்.<span class='note' id='footnote-190'><a href='#note-190' class='key'>†</a></span> </span>
<span class='v JN5_4' data-id='JN5_4'><span class='v-num v-4'>௪&nbsp;</span>அவர்களில் சிலர் குருடர்கள்; சிலர் சப்பாணிகள்; சிலர் சூம்பிப்போன உறுப்புகளை உடையவர்கள். </span>
<span class='v JN5_5' data-id='JN5_5'><span class='v-num v-5'>௫&nbsp;</span>அவர்களில் ஒருவன் முப்பத்தெட்டு ஆண்டுகளாக நோய்வாய்ப்பட்டிருந்தான். </span>
<span class='v JN5_6' data-id='JN5_6'><span class='v-num v-6'>௬&nbsp;</span>இயேசு அந்த நோயாளி அங்கு படுத்துக்கிடப்பதைக் கண்டார். அவன் நீண்ட காலமாக நோயாளியாக இருப்பதை அவர் அறிந்தார். ஆகையால் அவர் அவனிடம், “நீ குணமடைய விரும்புகிறாயா?” என்று கேட்டார். </span></div>
<div class='p'>
<span class='v JN5_7' data-id='JN5_7'><span class='v-num v-7'>௭&nbsp;</span>“ஐயா, தண்ணீர் கலங்கும்போது நான் போய் நீரில் இறங்குவதற்கு எனக்கு உதவி செய்ய யாருமில்லை. முதல் மனிதனாகப் போய் மூழ்குவதற்கு முயல்வேன். ஆனால் எனக்கு முன்னால் எவனாவது ஒருவன் முதல் மனிதனாகப் போய் மூழ்கிவிடுகிறான்” என்று அந்த நோயாளி பதில் சொன்னான். </span></div>
<div class='p'>
<span class='v JN5_8' data-id='JN5_8'><span class='v-num v-8'>௮&nbsp;</span>பிறகு இயேசு “எழுந்து நில். உனது படுக்கையை எடுத்துக்கொண்டு நட” என்றார். </span>
<span class='v JN5_9' data-id='JN5_9'><span class='v-num v-9'>௯&nbsp;</span>உடனே அந்த நோயாளி குணமடைந்தான். அவன் தனது படுக்கையை எடுத்துக்கொண்டு நடக்க ஆரம்பித்தான். </span></div>
<div class='p'>
<span class='v JN5_9' data-id='JN5_9'>இது நிகழ்ந்த அந்த நாளோ ஓய்வு நாள். </span>
<span class='v JN5_10' data-id='JN5_10'><span class='v-num v-10'>௧௦&nbsp;</span>ஆகையால் யூதர்கள், “இன்று ஓய்வு நாள். நீ படுக்கையை எடுத்துக்கொண்டு போவது சரியல்ல” என்று அவனிடம் கூறினர். </span></div>
<div class='p'>
<span class='v JN5_11' data-id='JN5_11'><span class='v-num v-11'>௧௧&nbsp;</span>ஆனால் அந்த மனிதன், “ஒரு மனிதர் என்னைக் குணமாக்கினார். எனது படுக்கையை எடுத்துக்கொண்டு போகும்படிக் கூறினார்” என்றான். </span></div>
<div class='p'>
<span class='v JN5_12' data-id='JN5_12'><span class='v-num v-12'>௧௨&nbsp;</span>“உன்னை குணமாக்கிப் படுக்கையை எடுத்துக் கொண்டு போகும்படி சொன்ன அவன் யார்?” என்று யூதர்கள் கேட்டனர். </span></div>
<div class='p'>
<span class='v JN5_13' data-id='JN5_13'><span class='v-num v-13'>௧௩&nbsp;</span>ஆனால் அந்த மனிதனுக்கு தன்னைக் குணமாக்கியவர் யார் என்று தெரியவில்லை. அங்கே ஏராளமான மக்கள் இருந்தனர். இயேசுவும் அவ்விடம் விட்டு மறைந்து போயிருந்தார். </span></div>
<div class='p'>
<span class='v JN5_14' data-id='JN5_14'><span class='v-num v-14'>௧௪&nbsp;</span>பிறகு இயேசு அவனை ஆலயத்தில் கண்டுபிடித்தார். இயேசு அவனிடம், “பார், இப்பொழுது நீ குணமாகிவிட்டாய். உனக்குக் கேடுவராதபடி மேலும் பாவம் செய்யாமல் இருப்பாயாக” என்று கூறினார். </span></div>
<div class='p'>
<span class='v JN5_15' data-id='JN5_15'><span class='v-num v-15'>௧௫&nbsp;</span>பிறகு அந்த மனிதன் யூதர்களிடம் திரும்பிப் போனான். அவன் யூதர்களிடம், “இயேசுதான் என்னைக் குணமாக்கியவர்” என்று சொன்னான். </span></div>
<div class='p'>
<span class='v JN5_16' data-id='JN5_16'><span class='v-num v-16'>௧௬&nbsp;</span>இயேசு இவ்வாறு ஓய்வு நாளில் நோயைக் குணப்படுத்தியதால் யூதர்கள் இயேசுவைக் குற்றம்சாட்டத் தொடங்கினர். </span>
<span class='v JN5_17' data-id='JN5_17'><span class='v-num v-17'>௧௭&nbsp;</span>ஆனால் இயேசுவோ யூதர்களிடம், “எனது பிதா (தேவன்) வேலை செய்வதை நிறுத்துவதே இல்லை. நானும் வேலை செய்துகொண்டிருக்கிறேன்” என்றார். </span></div>
<div class='p'>
<span class='v JN5_18' data-id='JN5_18'><span class='v-num v-18'>௧௮&nbsp;</span>இதைக் கேட்ட யூதர்கள் இயேசுவைக் கொன்றுவிடக் கடுமையாக முயற்சி செய்தார்கள். அவர்கள், “முதலில் இயேசு ஓய்வு நாளின் சட்டத்தை உடைத்துவிட்டார். பிறகு அவர் தேவனை அவரது பிதா என்று கூறுகிறார். அவர் தன்னை தேவனுக்குச் சமமாகக் கூறி வருகிறார்” என்று விளக்கம் கூறினர். </span></div>
<div class='s'>தேவ அதிகாரம் பெற்ற இயேசு </div>
<div class='p'>
<span class='v JN5_19' data-id='JN5_19'><span class='v-num v-19'>௧௯&nbsp;</span>ஆனால் இயேசுவோ, “உங்களுக்கு உண்மையாகவே கூறுகிறேன், இந்தக் குமாரன் தனியாக எதுவும் செய்வதில்லை. இவர் தன் பிதாவிடம் எதைப் பார்க்கிறாரோ அவற்றையே செய்து வருகிறார். </span>
<span class='v JN5_20' data-id='JN5_20'><span class='v-num v-20'>௨௦&nbsp;</span>பிதா குமாரனை நேசிக்கிறார். அவர் தான் செய்பவற்றையெல்லாம் தனது குமாரனுக்குக் காட்டி வருகிறார். இந்த மனிதன் குணமானான். இதைவிட மேலான காரியங்களைப் பிதாவானவர் தனது குமாரன் மூலம் செய்வார். பின்பு நீங்கள் எல்லோரும் ஆச்சரியப்படுவீர்கள். </span>
<span class='v JN5_21' data-id='JN5_21'><span class='v-num v-21'>௨௧&nbsp;</span>பிதாவானவர் இறந்தவர்களை உயிரோடு எழுப்புகிறார். இதைப்போலவே அவரது குமாரனும் தமது விருப்பத்தின்படி இறந்துபோனவர்களை உயிரோடு எழச் செய்வார். </span></div>
<div class='p'>
<span class='v JN5_22' data-id='JN5_22'><span class='v-num v-22'>௨௨&nbsp;</span>“அத்துடன் பிதாவானவர் யாருக்கும் தீர்ப்பளிப்பதில்லை. ஆனால் அவர் இத்தகைய தீர்ப்பளிக்கும் அதிகாரத்தை தன் மகனிடம் ஒப்படைத்திருக்கிறார். </span>
<span class='v JN5_23' data-id='JN5_23'><span class='v-num v-23'>௨௩&nbsp;</span>தேவன் இதைச் செய்தார். எனவே அனைத்து மக்களும் பிதாவுக்குச் செய்கிற மரியாதையைக் குமாரனுக்கும் செய்ய வேண்டும். ஒருவன் குமாரனுக்கு மரியாதை செய்யாவிட்டால் அவன் பிதாவையும் அவமரியாதை செய்தவனாகிறான். பிதாவே தன் குமாரனை நம்மிடம் அனுப்பியிருக்கிறார். </span></div>
<div class='p'>
<span class='v JN5_24' data-id='JN5_24'><span class='v-num v-24'>௨௪&nbsp;</span>“நான் உங்களுக்கு உண்மையாகவே கூறுகிறேன், நான் சொல்கிறதை எவன் கேட்டு என்னை அனுப்பினவரை நம்புகிறானோ அவனுக்கு நித்தியமான வாழ்வு உண்டு. அவன் தீர்ப்புக்கு உட்படமாட்டான். அவன் ஏற்கெனவே மரணத்தை விட்டு நீங்கி ஜீவனைப் பெற்றவனாகிறான். </span>
<span class='v JN5_25' data-id='JN5_25'><span class='v-num v-25'>௨௫&nbsp;</span>உங்களுக்கு ஓர் உண்மையைக் கூறுகிறேன். முக்கியமான வேளை வரும். அவ்வேளை ஏற்கெனவே இங்கே இருக்கிறது. பாவத்தில் இறந்தவர்கள் தேவகுமாரனுடைய சத்தத்தைக் கேட்கும் காலம் வரும். குமாரனிடமிருந்து கேட்பவற்றை நம்புகிறவர்கள் நித்திய ஜீவனைப் பெறுகின்றார்கள். </span>
<span class='v JN5_26' data-id='JN5_26'><span class='v-num v-26'>௨௬&nbsp;</span>பிதாவிடமிருந்தே (தேவனிடமிருந்தே) ஜீவன் வருகின்றது. ஆகையால் அவர் தன் குமாரனுக்கும் ஜீவனையளிக்கும் அதிகாரத்தைக் கொடுத்திருக்கிறார். </span>
<span class='v JN5_27' data-id='JN5_27'><span class='v-num v-27'>௨௭&nbsp;</span>அத்துடன் அவர் குமாரனுக்கு, அனைத்து மக்களுக்கும் தீர்ப்பளிக்கிற அதிகாரத்தையும் கொடுத்திருக்கிறார். ஏனென்றால் அந்தக் குமாரனே மனித குமாரனாக இருக்கிறார். </span></div>
<div class='p'>
<span class='v JN5_28' data-id='JN5_28'><span class='v-num v-28'>௨௮&nbsp;</span>“இதுபற்றி நீங்கள் ஆச்சரியப்பட வேண்டாம். செத்துப்போய் கல்லறையில் இருக்கிறவர்கள் அவரது சத்தத்தைக் கேட்கும் காலம் வரும். </span>
<span class='v JN5_29' data-id='JN5_29'><span class='v-num v-29'>௨௯&nbsp;</span>அப்போது அவர்கள் கல்லறையை விட்டு வெளியே வருவார்கள். தங்கள் வாழ்வில் நன்மையைச் செய்தவர்கள், எழுந்து நித்திய ஜீவனைப் பெறுவார்கள். தீமை செய்தவர்கள் எழுந்து தண்டனையைப் பெறுவார்கள். </span></div>
<div class='p'>
<span class='v JN5_30' data-id='JN5_30'><span class='v-num v-30'>௩௦&nbsp;</span>“நான் தனியாக எதுவும் செய்வதில்லை. நான் எனக்குச் சொல்லியிருக்கிறபடியே தீர்ப்பளிக்கிறேன். எனவே எனது தீர்ப்பு நீதியானதே. ஏனென்றால் நான் எனக்குப் பிடித்தமானதைச் செய்வதில்லை; என்னை அனுப்பினவருக்குப் பிடித்தமானதையே செய்கிறேன். </span></div>
<div class='s'>யூதர்களிடம் இயேசு பேசுதல் </div>
<div class='p'>
<span class='v JN5_31' data-id='JN5_31'><span class='v-num v-31'>௩௧&nbsp;</span>“நானே என்னைப்பற்றிச் சொல்லி வந்தால், மக்கள் அதை ஏற்றுக்கொள்ளமாட்டார்கள். </span>
<span class='v JN5_32' data-id='JN5_32'><span class='v-num v-32'>௩௨&nbsp;</span>ஆனால் என்னைக்குறித்து மக்களிடம் சொல்லுகிற வேறொருவர் இருக்கிறார். அவர் என்னைக் குறித்துச் சொல்வது உண்மையென்று எனக்கும் தெரியும். </span></div>
<div class='p'>
<span class='v JN5_33' data-id='JN5_33'><span class='v-num v-33'>௩௩&nbsp;</span>“நீங்கள் யோவானிடம் சிலரை அனுப்பியிருந்தீர்கள். அவன் உங்களுக்கு உண்மையைப்பற்றிச் சொன்னான். </span>
<span class='v JN5_34' data-id='JN5_34'><span class='v-num v-34'>௩௪&nbsp;</span>மக்களுக்கு என்னைப்பற்றி ஒருவன் சாட்சி சொல்லி விளக்க வேண்டும் என்ற தேவை எனக்கில்லை. ஆனால் நீங்கள் இரட்சிக்கப்படும்படியாக இவற்றை நான் உங்களுக்குக் கூறுகிறேன். </span>
<span class='v JN5_35' data-id='JN5_35'><span class='v-num v-35'>௩௫&nbsp;</span>யோவான் எரிந்து ஒளியைக் கொடுக்கிற ஒரு விளக்கைப்போன்றிருந்தான். நீங்கள் அவனது ஒளியைப் பெற்று சில காலம் மகிழ்ச்சி அடைந்தீர்கள். </span></div>
<div class='p'>
<span class='v JN5_36' data-id='JN5_36'><span class='v-num v-36'>௩௬&nbsp;</span>“ஆனால் நான் யோவானைவிடப் பெரியவர் என்பதற்கு என்னிடம் சாட்சி உள்ளது. நான் செய்கிற செயல்களே எனக்கு உரிய சாட்சிகளாகும். இவைகளே என் பிதா, நான் செய்யும்படியாகக் கொடுத்தவை என்பதைக் காட்டுகின்றன. </span>
<span class='v JN5_37' data-id='JN5_37'><span class='v-num v-37'>௩௭&nbsp;</span>என்னை அனுப்பிய என் பிதா, என்னைப் பற்றி அவரே சாட்சி தருகிறார். ஆனால் நீங்கள் அவர் சத்தத்தை ஒருபொழுதும் கேட்டதில்லை. அவர் எப்படி இருப்பார் என்று நீங்கள் பார்த்ததும் இல்லை. </span>
<span class='v JN5_38' data-id='JN5_38'><span class='v-num v-38'>௩௮&nbsp;</span>பிதாவின் அறிவுரை உங்களில் வாழ்வதுமில்லை. ஏனென்றால் பிதா அனுப்பிய ஒருவரை நீங்கள் ஏற்றுக்கொள்ளவில்லை. </span>
<span class='v JN5_39' data-id='JN5_39'><span class='v-num v-39'>௩௯&nbsp;</span>நீங்கள் வேதவாக்கியங்களைக் கவனமாகப் படித்துப் பாருங்கள். அவை நித்திய ஜீவனை உங்களுக்குக் கொடுக்குமென்று நீங்கள் நினைக்கிறீர்கள். அந்த வாக்கியங்களே என்னைப்பற்றி கூறுகின்றன. </span>
<span class='v JN5_40' data-id='JN5_40'><span class='v-num v-40'>௪௦&nbsp;</span>ஆனால் அந்த நித்திய ஜீவனைப் பெற விரும்பும் நீங்கள், என்னிடம் வர மறுக்கின்றீர்கள். </span></div>
<div class='p'>
<span class='v JN5_41' data-id='JN5_41'><span class='v-num v-41'>௪௧&nbsp;</span>“நான் மனிதர்களிடமிருந்து பாராட்டைப் பெற விரும்பவில்லை. </span>
<span class='v JN5_42' data-id='JN5_42'><span class='v-num v-42'>௪௨&nbsp;</span>ஆனால் நான் உங்களை அறிவேன். தேவனுடைய அன்பு உங்களில் இல்லை என்பதையும் அறிவேன். </span>
<span class='v JN5_43' data-id='JN5_43'><span class='v-num v-43'>௪௩&nbsp;</span>நான் என் பிதாவிடமிருந்து வந்திருக்கிறேன். நான் அவருக்காகப் பேசுகிறேன். ஆனால் என்னை நீங்கள் ஒப்புக்கொள்ள மறுக்கிறீர்கள். வேறொருவன் வந்து அவன் தனக்காகவே பேசினால் அவனை ஏற்றுக்கொள்கிறீர்கள். </span>
<span class='v JN5_44' data-id='JN5_44'><span class='v-num v-44'>௪௪&nbsp;</span>நீங்கள் உங்களில் ஒருவரை ஒருவர் பாராட்டுவதில் விருப்பம்கொள்கிறீர்கள். நீங்கள் தேவனுடைய பாராட்டைப் பெற முயற்சி செய்வதில்லை. ஆகையால் நீங்கள் எவ்வாறு நம்பிக்கை வைக்க முடியும்? </span>
<span class='v JN5_45' data-id='JN5_45'><span class='v-num v-45'>௪௫&nbsp;</span>நான் பிதாவின் முன்னால் நின்று உங்களைக் குற்றம் சொல்வேன் என்று நினைக்கவேண்டாம். மோசேதான் உங்கள் குறைகளைச் சொல்கிறவன். மோசே மட்டுமே உங்களைக் காப்பாற்ற முடியும் என்று நீங்கள் நம்புகிறீர்கள். </span>
<span class='v JN5_46' data-id='JN5_46'><span class='v-num v-46'>௪௬&nbsp;</span>நீங்கள் உண்மையிலேயே மோசேயை நம்பினீர்களானால் என்னிலும் நம்பிக்கை வைத்திருப்பீர்கள். ஏனென்றால் மோசே என்னைப்பற்றித்தான் எழுதியிருக்கிறான். </span>
<span class='v JN5_47' data-id='JN5_47'><span class='v-num v-47'>௪௭&nbsp;</span>ஆனால் நீங்கள் மோசே எழுதினவைகளை நம்பமாட்டீர்கள். ஆகையால் நான் சொல்வதையும் உங்களால் நம்பமுடியாது” என்று கூறினார். </span></div></div>
<div class='footnotes'>

<span class='footnote' id='note-189'><span class='key'>* </span><a href='#footnote-189' class='backref'>௫:௨</a> <span class='text'> <span class="fk">பெதஸ்தா </span><span class="ft">பெத்சாயிதா அல்லது பெதஸ்தா என்றும் அழைக்கப்படும். எருசலேமில் வடக்கில் தேவாலயத்திற்கு அருகில் இருக்கிற குளம்.</span></span></span>
<span class='footnote' id='note-190'><span class='key'>† </span><a href='#footnote-190' class='backref'>௫:௩</a> <span class='text'> <span class="ft">சில கிரேக்க பிரதிகளில் “அவர்கள் தண்ணீர் கலங்குவதற்காகக் காத்திருந்தனர்” சில சமீபத்திய பிரதிகளில் 4வது வாக்கியத்தில், “சில நேரங்களில் ஒரு தேவதூதன் கர்த்தரிடமிருந்து ஏரிக்கு இறங்கி வருவான். நீரைக் கலக்குவான். தேவதூதன் இவ்வாறு செய்த பிறகு முதன் முதல் எவனொருவன் ஏரியில் இறங்குகிறானோ அவன் குணமடைவான்.”</span></span></span>
</div>
<div class='footer'><div class='nav'>
<a class='prev' href='JN4.html'></a>
<a class='home' href='index.html'></a>
<a class='next' href='JN6.html'></a>
</div></div>
</body></html>
