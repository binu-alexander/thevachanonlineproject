<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக மாற்கு 6</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location uni_ila.sundaram-08' href='MK.html'> மாற்கு ௬ </a>
<a class='prev' href='MK5.html'> &#9664; </a>
<a class='next' href='MK7.html'> &#9654; </a>
</div></div>
<div class='chapter section MK6 tam2008 tam MK uni_ila.sundaram-08' dir='ltr' data-id='MK6' data-nextid='MK7' data-previd='MK5' lang='ta'> 

<div class='c'>௬</div>
<div class='s'>தன் சொந்த ஊரில் இயேசு </div>
<div class='r'>(மத். 13:53–58; லூ. 4:16–30) </div>
<div class='p'>
<span class='v MK6_1' data-id='MK6_1'><span class='verse1 v-num v-1'>௧&nbsp;</span>அவ்விடத்தைவிட்டு இயேசு தன் சொந்த ஊருக்குக் கிளம்பினார். அவரது சீஷர்கள் அவரைப் பின்தொடர்ந்து சென்றனர். </span>
<span class='v MK6_2' data-id='MK6_2'><span class='v-num v-2'>௨&nbsp;</span>ஓய்வு நாளானபோது ஜெப ஆலயத்தில் இயேசு உபதேசம் செய்ய ஆரம்பித்தார். நிறைய மக்கள் அதனைக் கேட்டு வியப்புற்றனர். அவர்கள் “இந்த மனிதர் இந்த உபதேசங்களை எங்கே இருந்து பெற்றார்? இந்த அறிவை எப்படிப் பெற்றார்? இவருக்கு இதனை யார் கொடுத்தது? அற்புதங்களைச் செய்யும் அதிகாரத்தை எங்கிருந்து பெற்றார்? </span>
<span class='v MK6_3' data-id='MK6_3'><span class='v-num v-3'>௩&nbsp;</span>இவர் ஒரு தச்சன் மட்டும்தானே. இவருடைய தாய் மரியாள் அல்லவா! இவர் யாக்கோபு, யோசே, சீமோன் ஆகியோரின் சகோதரர் அல்லவா. இவரது சகோதரிகள் நம்முடன் தானே இருக்கிறார்கள்” என்று பேசிக்கொண்டார்கள். அவர்கள் இயேசுவை ஏற்றுக்கொள்ளாமல் இருந்தனர். </span></div>
<div class='p'>
<span class='v MK6_4' data-id='MK6_4'><span class='v-num v-4'>௪&nbsp;</span>இயேசு மக்களைப் பார்த்து, “ஒரு தீர்க்கதரிசியை மற்ற மக்களே மரியாதை செய்வர். ஆனால் அவர் சொந்த ஊரில் சொந்த மக்களிடம் சொந்த வீட்டில் மரியாதை பெறுவதில்லை” என்றார். </span>
<span class='v MK6_5' data-id='MK6_5'><span class='v-num v-5'>௫&nbsp;</span>இயேசு அந்த ஊரில் அதிக அளவில் அற்புதங்களைச் செய்ய இயலவில்லை. அவர் நோயுற்ற சிலரின் மேல் தன் கையை வைத்து குணமாக்கும் சில செயல்களை மட்டுமே செய்தார். </span>
<span class='v MK6_6' data-id='MK6_6'><span class='v-num v-6'>௬&nbsp;</span>அங்குள்ள மக்களுக்கு விசுவாசம் இல்லாதது பற்றி இயேசு மிகவும் ஆச்சரியப்பட்டார். பிறகு இயேசு அந்தப் பகுதியில் உள்ள மற்ற கிராமங்களுக்கும் போய் உபதேசம் செய்தார். </span></div>
<div class='s'>சீஷர்கள் அனுப்பப்படுதல் </div>
<div class='r'>(மத். 10:1, 5-15; லூ. 9:1-6) </div>
<div class='p'>
<span class='v MK6_7' data-id='MK6_7'><span class='v-num v-7'>௭&nbsp;</span>அவர் தனது பன்னிரண்டு சீஷர்களையும் ஒன்றாக அழைத்தார். அவர்களை இரண்டிரண்டு பேராக வெளியே அனுப்பினார். அசுத்த ஆவிகளின் மேல் அவர்களுக்கு அதிகாரத்தைக் கொடுத்தார். </span>
<span class='v MK6_8' data-id='MK6_8'><span class='v-num v-8'>௮&nbsp;</span>அவர் தன் சீஷர்களிடம், “உங்கள் பயணத்துக்கு எதுவும் எடுத்துச் செல்ல வேண்டாம். நடந்து செல்ல வசதியாக ஒரு கைத்தடியை மட்டும் எடுத்துச் செல்லுங்கள். உணவையோ, பையையோ, கச்சைகளில் பணத்தையோ எடுத்துச் செல்ல வேண்டாம். </span>
<span class='v MK6_9' data-id='MK6_9'><span class='v-num v-9'>௯&nbsp;</span>செருப்பை அணிந்து கொள்ளுங்கள். ஆடை மட்டும் அணிந்து கொள்ளுங்கள். </span>
<span class='v MK6_10' data-id='MK6_10'><span class='v-num v-10'>௧௦&nbsp;</span>நீங்கள் ஒரு வீட்டுக்குள் நுழைந்ததும், அந்த ஊரை விட்டு நீங்கும்வரை அங்கேயே தங்கி இருங்கள். </span>
<span class='v MK6_11' data-id='MK6_11'><span class='v-num v-11'>௧௧&nbsp;</span>எந்த ஊராவது உங்களை ஏற்றுக்கொள்ள மறுத்தாலோ அல்லது உங்கள் உபதேசங்களைக் கேட்க மறுத்தாலோ அந்த ஊரைவிட்டு விலகுங்கள். உங்கள் கால்களில் படிந்துள்ள தூசியையும் அங்கேயே உதறிவிட்டுச் செல்லுங்கள். அவர்களுக்கு இது ஒரு எச்சரிக்கையாக இருக்கும்” என்றார். </span></div>
<div class='p'>
<span class='v MK6_12' data-id='MK6_12'><span class='v-num v-12'>௧௨&nbsp;</span>சீஷர்கள் அந்த இடத்தை விட்டு விலகிப் பல இடங்களுக்கும் சென்றனர். அவர்கள் மக்களிடம் உபதேசம் செய்தனர். தங்கள் மனதையும், வாழ்க்கையையும் மாற்றிக்கொள்ளுமாறு போதித்தனர். </span>
<span class='v MK6_13' data-id='MK6_13'><span class='v-num v-13'>௧௩&nbsp;</span>அவர்கள் பல பிசாசுகளை மக்களிடமிருந்து விரட்டினர். அவர்கள் நோயுற்ற மனிதர்களுக்கு ஒலிவ எண்ணெயைத் தடவிக் குணப்படுத்தினர். </span></div>
<div class='s'>ஏரோதுவின் தவறான கணிப்பு </div>
<div class='r'>(மத். 14:1-12; லூ. 9:7-9) </div>
<div class='p'>
<span class='v MK6_14' data-id='MK6_14'><span class='v-num v-14'>௧௪&nbsp;</span>இயேசு பிரபலமானபடியால் ஏரோது மன்னன் இயேசுவைப்பற்றிக் கேள்விப்பட்டான். சில மக்கள், “இயேசுதான் யோவான் ஸ்நானகன். அவன் மரணத்தில் இருந்து எழுந்திருக்கிறான். அதனால்தான் அவரால் இது போன்ற அற்புதங்களைச் செய்ய முடிகிறது” என்றனர். </span></div>
<div class='p'>
<span class='v MK6_15' data-id='MK6_15'><span class='v-num v-15'>௧௫&nbsp;</span>இன்னும் சிலர், “இவர்தான் எலியா” என்றனர். மேலும் சிலரோ, “இயேசு ஒரு தீர்க்கதரிசி. இதற்கு முன்னால் வாழ்ந்த பல தீர்க்கதரிசிகளைப்போன்று இவரும் ஒருவர்” என்று சொல்லிக்கொண்டனர். </span></div>
<div class='p'>
<span class='v MK6_16' data-id='MK6_16'><span class='v-num v-16'>௧௬&nbsp;</span>இயேசுவைப் பற்றிய இது போன்ற பல செய்திகளை ஏரோது அறிந்து கொண்டான். அவன், “நான் யோவானின் தலையை வெட்டிக் கொன்றுவிட்டேன். இப்போது யோவான் மரணத்தில் இருந்து எழுந்துவிட்டான்” என்று சொன்னான். </span></div>
<div class='s'>யோவான் ஸ்நானகனின் மரணம் </div>
<div class='p'>
<span class='v MK6_17' data-id='MK6_17'><span class='v-num v-17'>௧௭&nbsp;</span>ஏரோது தன் வீரர்களுக்கு யோவானைக் கைது செய்யுமாறு ஆணையிட்டான். அவனைச் சிறையில் அடைத்தான். தன் மனைவியைச் சந்தோஷப்படுத்துவதற்காகவே அவன் இவ்வாறு செய்தான். அவள் பெயரே ஏரோதியாள். இவள் முதலில் ஏரோதுவின் சகோதரனான பிலிப்புவின் மனைவியாக இருந்தாள். ஆனால் அவளைப் பின்னர் ஏரோது மணந்துகொண்டான். </span>
<span class='v MK6_18' data-id='MK6_18'><span class='v-num v-18'>௧௮&nbsp;</span>ஏரோதிடம் இவ்வாறு சகோதரனின் மனைவியை மணந்துகொள்வது சரியன்று என யோவான் எடுத்துக் கூறினான். </span>
<span class='v MK6_19' data-id='MK6_19'><span class='v-num v-19'>௧௯&nbsp;</span>எனவே ஏரோதியாள் யோவானை வெறுத்தாள். அவள் அவனைக் கொல்ல விரும்பினாள். ஆனால் அவளால் யோவானைக் கொன்றுவிடுமாறு ஏரோதுவைத் தூண்டிவிட முடியவில்லை </span>
<span class='v MK6_20' data-id='MK6_20'><span class='v-num v-20'>௨௦&nbsp;</span>யோவானை கொல்ல ஏரோது பயந்தான். யோவான் ஒரு நல்ல பரிசுத்தமான மனிதன் என்று மக்கள் நம்புவதை அவன் அறிந்திருந்தான். ஆகையால் ஏரோது யோவானைக் காப்பாற்றி வந்தான். யோவானின் போதகத்தைக் கேட்பதில் ஏரோது பெருமகிழ்ச்சி அடைந்தான். ஆனால் அவனது போதகம் ஏரோதை உறுத்தியது. </span></div>
<div class='p'>
<span class='v MK6_21' data-id='MK6_21'><span class='v-num v-21'>௨௧&nbsp;</span>பிறகு யோவானைக் கொல்வதற்குப் பொருத்தமான வாய்ப்பு ஒன்று ஏரோதியாளுக்குக் கிடைத்தது. இது ஏரோதின் பிறந்த நாளன்று நிகழ்ந்தது. தன் பிறந்த நாளன்று ஏரோது மிக முக்கியமான அரசு அதிகாரிகளுக்கும், மிக முக்கியமான இராணுவ அதிகாரிகளுக்கும், கலிலேயாவின் பெரிய மனிதருக்கும் விருந்து கொடுத்தான். </span>
<span class='v MK6_22' data-id='MK6_22'><span class='v-num v-22'>௨௨&nbsp;</span>ஏரோதியாளின் மகள் அந்த விருந்திற்கு வந்து நடனமாடினாள். அவள் ஆடும்போது, ஏரோதும் அவனைச் சார்ந்தவர்களும் மகிழ்ச்சியோடு உண்டனர். </span></div>
<div class='p'>
<span class='v MK6_22' data-id='MK6_22'>ஆகையால் ஏரோது மன்னன் அவளிடம், “நீ விரும்பும் எதையும் உனக்குத் தருவேன்” என்று உறுதி கூறினான். </span>
<span class='v MK6_23' data-id='MK6_23'><span class='v-num v-23'>௨௩&nbsp;</span>“நீ எதைக் கேட்டாலும் தருவேன், எனது இராஜ்யத்தில் பாதியைக் கேட்டாலும் தருவேன்” என்று சத்தியம் செய்தான். </span></div>
<div class='p'>
<span class='v MK6_24' data-id='MK6_24'><span class='v-num v-24'>௨௪&nbsp;</span>அந்தப் பெண் தன் தாயிடம் சென்று, “நான் ஏரோது மன்னனிடம் எனக்கு என்ன வேண்டும் என்று கேட்பது?” எனக் கேட்டாள். அவளது தாயோ, “யோவான் ஸ்நானகனின் தலையைக் கேள்” என பதிலளித்தாள். </span></div>
<div class='p'>
<span class='v MK6_25' data-id='MK6_25'><span class='v-num v-25'>௨௫&nbsp;</span>உடனே விரைவாக அவள் மன்னனிடம் திரும்பி வந்தாள். அவள் மன்னனிடம், “யோவான் ஸ்நானகனின் தலையை எனக்குத் தாருங்கள். உடனே எனக்கு அதனைத் தட்டில் வைத்துத் தர வேண்டும்” என்று கேட்டாள். </span></div>
<div class='p'>
<span class='v MK6_26' data-id='MK6_26'><span class='v-num v-26'>௨௬&nbsp;</span>ஏரோது மன்னன் இதைக்கேட்டு வருத்தப்பட்டான். ஆனால் அவள் விரும்பும் எதையும் தந்துவிடுவதாக ஏற்கெனவே அவளிடம் ஆணையிட்டு சத்தியம் செய்துவிட்டான். மன்னனோடு உணவருந்திக் கொண்டிருந்த பெரிய மனிதர்களும் அவனது ஆணையை அறிந்திருந்தனர். ஆகையால் அவனால் அப்பெண்ணின் வேண்டுகோளை மறுக்கமுடியவில்லை. </span>
<span class='v MK6_27' data-id='MK6_27'><span class='v-num v-27'>௨௭&nbsp;</span>உடனே யோவானின் தலையை வெட்டிக் கொண்டு வருமாறு ஒரு வீரனிடம் மன்னன் கட்டளையிட்டான். ஆகையால் அந்த வீரன் போய் சிறைக்குள் இருந்த யோவானின் தலையை வெட்டினான். </span>
<span class='v MK6_28' data-id='MK6_28'><span class='v-num v-28'>௨௮&nbsp;</span>பிறகு யோவானின் தலையை ஒரு தட்டில் வைத்து எடுத்துக்கொண்டுவந்தான். அவன் அந்தத் தலையை அப்பெண்ணிடம் கொடுத்தான். அப்பெண் அதனைத் தன் தாயிடம் கொடுத்தாள். </span>
<span class='v MK6_29' data-id='MK6_29'><span class='v-num v-29'>௨௯&nbsp;</span>அங்கு நடந்ததைப்பற்றி யோவானின் சீஷர்கள் அறிந்துகொண்டு, வந்து யோவானின் சரீரத்தைப் பெற்றுச் சென்றனர். அவர்கள் அதனை ஒரு கல்லறையில் அடக்கம் செய்தனர். </span></div>
<div class='s'>5,000 த்திற்கும் மேற்பட்ட மக்களுக்கு உணவு </div>
<div class='r'>(மத். 14:13-21; லூ. 9:10-17; யோவான் 6:1-14) </div>
<div class='p'>
<span class='v MK6_30' data-id='MK6_30'><span class='v-num v-30'>௩௦&nbsp;</span>இயேசுவால் உபதேசம் செய்ய அனுப்பப்பட்ட அவரது சீஷர்கள் அவரிடம் வந்தனர். அவர்கள் இயேசுவைச் சுற்றிக் கூடித் தாம் அனைவரும் செய்தவற்றையும் கற்பித்தவற்றையும் அவரிடம் சொன்னார்கள். </span>
<span class='v MK6_31' data-id='MK6_31'><span class='v-num v-31'>௩௧&nbsp;</span>இயேசுவும், அவரது சீஷர்களும் மக்கள் நெருக்கடி மிக்க இடத்தில் இருந்தனர். அம்மக்கள் அளவில் மிக அதிகமாக இருந்தனர். இயேசுவுக்கும், அவரது சீஷர்களுக்கும் உணவு உட்கொள்ளக்கூட நேரம் இல்லாமல் இருந்தது. இயேசு தன் சீஷர்களிடம் “என்னோடு வாருங்கள். நாம் அமைதியான தனி இடத்துக்குப் போவோம். அங்கு நாம் ஓய்வு எடுக்கலாம்” என்றார். </span></div>
<div class='p'>
<span class='v MK6_32' data-id='MK6_32'><span class='v-num v-32'>௩௨&nbsp;</span>எனவே, இயேசுவும் அவரது சீஷர்களும் தனியாகச் சென்றனர். மக்களே இல்லாத இடத்துக்கு அவர்கள் படகில் சென்றனர். </span>
<span class='v MK6_33' data-id='MK6_33'><span class='v-num v-33'>௩௩&nbsp;</span>ஆனால் அவர்கள் செல்வதை நிறைய மக்கள் கண்டனர். அந்த மக்களுக்கு அவர் இயேசு என்று தெரிந்தது. எனவே இயேசு செல்லுகிற இடத்துக்கு எல்லா நகர்களிலிருந்தும் ஏராளமான மக்கள் அங்கே ஓடினர். இயேசு போய்ச் சேர்வதற்கு முன்னரே அவர்கள் போய்ச் சேர்ந்துவிட்டனர். </span>
<span class='v MK6_34' data-id='MK6_34'><span class='v-num v-34'>௩௪&nbsp;</span>இயேசு அங்கே போய்ச் சேர்ந்ததும் தனக்காக ஏராளமான மக்கள் காத்திருப்பதை அறிந்தார். அவர் அவர்களுக்காக மனம் உருகினார். ஏனென்றால், அவர்கள் மேய்ப்பன் இல்லாத மந்தையைப்போன்று கவனிக்க ஆளில்லாமல் இருந்தனர். எனவே அவர்களுக்கு இயேசு நிறைய உபதேசம் செய்தார். </span></div>
<div class='p'>
<span class='v MK6_35' data-id='MK6_35'><span class='v-num v-35'>௩௫&nbsp;</span>அன்று அதிக நேரமாயிற்று. எனவே, இயேசுவின் சீஷர்கள் அவரிடம் வந்தனர். அவர்கள், “இங்கு எந்த மக்களும் வாழவில்லை, மற்றும் வெகு நேரமாகிவிட்டது. </span>
<span class='v MK6_36' data-id='MK6_36'><span class='v-num v-36'>௩௬&nbsp;</span>எனவே மக்களை அனுப்பிவிடும். அவர்களும் சுற்றி இருக்கிற பண்ணைகளுக்கும், நகர்களுக்கும் சென்று தேவையான உணவுப் பொருள்களை அவர்களாகவே வாங்கிக் கொள்வார்கள்” என்றனர். </span></div>
<div class='p'>
<span class='v MK6_37' data-id='MK6_37'><span class='v-num v-37'>௩௭&nbsp;</span>ஆனால் இயேசுவோ, “அவர்களுக்கு உண்ண நீங்கள் ஏதாவது கொடுங்கள்” என்றார். </span></div>
<div class='p'>
<span class='v MK6_37' data-id='MK6_37'>சீஷர்களோ இயேசுவிடம், “இவர்கள் அனைவரும் உண்ணுகிற அளவுக்கு நம்மால் அப்பத்தை வாங்கத் தேவையான பணத்துக்கு நாம் அனைவரும் ஒரு மாதக் காலத்துக்கு உழைத்துப் பணம் சம்பாதிக்க வேண்டும்” என்றனர். </span></div>
<div class='p'>
<span class='v MK6_38' data-id='MK6_38'><span class='v-num v-38'>௩௮&nbsp;</span>இயேசு, தன் சீஷர்களிடம், “உங்களிடம் எத்தனை அப்பங்கள் உள்ளன. போய்ப் பாருங்கள்” என்றார். </span></div>
<div class='p'>
<span class='v MK6_38' data-id='MK6_38'>சீஷர்கள் தங்களிடம் உள்ள அப்பங்களை எண்ணிப் பார்த்துவிட்டு இயேசுவிடம் வந்து, “நம்மிடம் ஐந்து அப்பங்களும் இரண்டு மீன்களும் உள்ளன”, என்றார்கள். </span></div>
<div class='p'>
<span class='v MK6_39' data-id='MK6_39'><span class='v-num v-39'>௩௯&nbsp;</span>பிறகு இயேசு சீஷர்களிடம், “புல்லின் மேல் மக்கள் சிறு சிறு குழுக்களாக உட்காரும்படி சொல்லுங்கள்” என்றார். </span>
<span class='v MK6_40' data-id='MK6_40'><span class='v-num v-40'>௪௦&nbsp;</span>ஆகவே எல்லா மக்களும் குழுக்களாக அமர்ந்தனர். ஒவ்வொரு குழுவிலும் 50 அல்லது 100 பேர் இருந்தனர். </span></div>
<div class='p'>
<span class='v MK6_41' data-id='MK6_41'><span class='v-num v-41'>௪௧&nbsp;</span>இயேசு ஐந்து அப்பங்களையும் இரண்டு மீன்களையும் எடுத்துக் கொண்டார். அவர் வானத்தை ஏறிட்டுப் பார்த்தார். அந்த அப்பங்களுக்காக தேவனுக்கு நன்றி சொன்னார். பின்னர் இயேசு அப்பங்களை பங்கு வைத்துத் தன் சீஷர்களிடம் கொடுத்தார். அவற்றை மக்களுக்குக் கொடுக்குமாறு சொன்னார். மீனையும் அவ்வாறே பங்கிட்டு எடுத்துக் கொடுத்தார். </span></div>
<div class='p'>
<span class='v MK6_42' data-id='MK6_42'><span class='v-num v-42'>௪௨&nbsp;</span>எல்லா மக்களும் திருப்தியாக உண்டனர். </span>
<span class='v MK6_43' data-id='MK6_43'><span class='v-num v-43'>௪௩&nbsp;</span>மக்கள் உண்டு முடித்ததும் எஞ்சியுள்ளவற்றைச் சீஷர்கள் பன்னிரண்டு கூடைகள் நிறைய சேகரித்தனர். </span>
<span class='v MK6_44' data-id='MK6_44'><span class='v-num v-44'>௪௪&nbsp;</span>ஏறக்குறைய ஐயாயிரம் ஆண்கள் அன்று உணவு உண்டனர். </span></div>
<div class='s'>இயேசு கடலின் மேல் நடத்தல் </div>
<div class='r'>(மத். 14:22-33; யோவான் 6:16-21) </div>
<div class='p'>
<span class='v MK6_45' data-id='MK6_45'><span class='v-num v-45'>௪௫&nbsp;</span>பிறகு இயேசு சீஷர்களிடம் படகில் ஏறுமாறு சொன்னார். கடலின் அக்கரையில் உள்ள பெத்சாயிதாவுக்குப் போகும்படிக் கூறினார். தான் பிறகு வருவதாக இயேசு கூறியனுப்பினார். இயேசு அங்கே இருந்து அந்த மக்களைத் தம் வீடுகளுக்குச் செல்லுமாறு சொன்னார். </span>
<span class='v MK6_46' data-id='MK6_46'><span class='v-num v-46'>௪௬&nbsp;</span>அந்த மக்களை இயேசு வழியனுப்பிய பின்பு பிரார்த்தனை செய்வதற்காக மலைக்குச் சென்றார். </span></div>
<div class='p'>
<span class='v MK6_47' data-id='MK6_47'><span class='v-num v-47'>௪௭&nbsp;</span>அன்று இரவு, அந்தப் படகு கடலின் நடுவிலேயே இருந்தது. இயேசுவோ தனியே கரையிலேயே இருந்தார். </span>
<span class='v MK6_48' data-id='MK6_48'><span class='v-num v-48'>௪௮&nbsp;</span>கடலில் வெகு தூ ரம் படகு போய்விட்டதைக் கவனித்தார். அவரது சீஷர்கள் மிகவும் கஷ்டப்பட்டு துடுப்பு போடுவதையும் அறிந்தார். காற்றானது அவர்களுக்கு எதிராக அடித்துக் கொண்டிருந்தது. அதிகாலையில், மூன்று மணிக்கும் ஆறு மணிக்கும் இடைப்பட்ட நேரத்தில் அவர் தண்ணீரின் மேல் நடந்து நெருங்கினார். அவர்களைக் கடந்து போகிறவர்போல் காணப்பட்டார். </span>
<span class='v MK6_49' data-id='MK6_49'><span class='v-num v-49'>௪௯&nbsp;</span>இயேசுவின் சீஷர்கள் அவர் தண்ணீரின் மேல் நடந்து போய்க்கொண்டிருப்பதைக் கண்டனர். அவர்கள் அவரை ஒரு ஆவி என்று நினைத்தனர். அவர்கள் அச்சத்தோடு கூச்சலிட்டனர். </span>
<span class='v MK6_50' data-id='MK6_50'><span class='v-num v-50'>௫௦&nbsp;</span>எல்லாரும் இயேசுவைப் பார்த்து பயந்தனர். ஆனால் இயேசுவோ அவர்களிடம், “கவலைப்படாதீர்கள், நான் தான் பயப்படாதிருங்கள்” என்று தேற்றினார். </span>
<span class='v MK6_51' data-id='MK6_51'><span class='v-num v-51'>௫௧&nbsp;</span>பிறகு அவர் சீஷர்கள் இருந்த படகினுள் ஏறிக்கொண்டார். காற்று அமைதியாயிற்று சீஷர்கள் பெரிதும் பிரமித்தார்கள். </span>
<span class='v MK6_52' data-id='MK6_52'><span class='v-num v-52'>௫௨&nbsp;</span>அவர்கள் இயேசு ஐந்து அப்பங்களில் இருந்து மிகுதியான அப்பங்களை உருவாக்கியதைப் பார்த்தார்கள். ஆனால் அதனுடைய பொருளை அவர்களால் அறிந்துகொள்ள முடியவில்லை. அதை அறிந்துகொள்ளும் சக்தியும் அவர்களுக்கு இல்லை. </span></div>
<div class='s'>அநேக நோயாளிகளை இயேசு குணமாக்குதல் </div>
<div class='r'>(மத். 14:34-36) </div>
<div class='p'>
<span class='v MK6_53' data-id='MK6_53'><span class='v-num v-53'>௫௩&nbsp;</span>இயேசுவின் சீஷர்கள் அக்கடலைக் கடந்தனர். அவர்கள் கெனெசரேத்தின் கரைக்கு வந்தனர். அங்கே படகைக் கட்டி வைத்தனர். </span>
<span class='v MK6_54' data-id='MK6_54'><span class='v-num v-54'>௫௪&nbsp;</span>அவர்கள் படகை விட்டு இறங்கியபோது மக்கள் இயேசுவைப் பார்த்தனர். அவர் யாரென்று அவர்கள் அறிந்துகொண்டனர். </span>
<span class='v MK6_55' data-id='MK6_55'><span class='v-num v-55'>௫௫&nbsp;</span>அம்மக்கள் ஓடிப்போய் அப்பகுதிகளில் உள்ள மக்களிடம் இயேசு இங்கே இருக்கிறார் என்பதை அறிவித்தார்கள். இயேசு போகிற எல்லா இடங்களிலும் மக்கள் நோயாளிகளைப் படுக்கையோடு எடுத்து வந்தனர். </span>
<span class='v MK6_56' data-id='MK6_56'><span class='v-num v-56'>௫௬&nbsp;</span>அந்தப் பகுதிகளில் உள்ள ஊர்களுக்கும் நகரங்களுக்கும் பண்ணைகளுக்கும் இயேசு சென்றார். இயேசு எங்கே சென்றாலும் அங்குள்ள மக்கள் நோயாளிகளை அவரிடம் எடுத்து வந்தனர். அவர்கள் இயேசுவிடம் அவரது ஆடை நுனியையாவது தொடுவதற்கு அனுமதி கேட்டனர். அவரைத் தொட்டவர்கள் எல்லோரும் குணமடைந்தனர். </span></div></div>
<div class='footnotes'>

</div>
<div class='footer'><div class='nav'>
<a class='prev' href='MK5.html'>&#9664;</a>
<a class='home' href='index.html'>&#9776;</a>
<a class='next' href='MK7.html'>&#9654;</a>
</div></div>
</body></html>
