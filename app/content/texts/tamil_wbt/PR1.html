<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக நீதிமொழிகள் 1</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location uni_ila.sundaram-08' href='PR.html'> நீதிமொழிகள் ௧ </a>
<a class='prev' href='PS150.html'> &#9664; </a>
<a class='next' href='PR2.html'> &#9654; </a>
</div></div>
<div class='chapter section PR1 tam2008 tam PR uni_ila.sundaram-08' dir='ltr' data-id='PR1' data-nextid='PR2' data-previd='PS150' lang='ta'><div class='mt'>நீதிமொழிகள்  
</div>
<div class='c'>௧</div>
<div class='s'>முகவுரை </div>
<div class='p'>
<span class='v PR1_1' data-id='PR1_1'><span class='verse1 v-num v-1'>௧&nbsp;</span>இவை தாவீதின் மகனான சாலொமோன் கற்பித்த ஞான போதனைகள். சாலொமோன் இஸ்ரவேலின் அரசனாக இருந்தான். </span>
<span class='v PR1_2' data-id='PR1_2'><span class='v-num v-2'>௨&nbsp;</span>ஜனங்கள் புத்திசாலிகளாக இருக்கும்பொருட்டும், செய்யத்தக்க நேர்மையான காரியங்களைச் செய்யும்பொருட்டும் இந்த ஞானவார்த்தைகள் எழுதப்பட்டுள்ளன. இந்த வார்த்தைகள், ஜனங்கள் ஞான போதனைகளைப் புரிந்துகொள்ள உதவும். </span>
<span class='v PR1_3' data-id='PR1_3'><span class='v-num v-3'>௩&nbsp;</span>இந்த ஞானவார்த்தைகள் ஜனங்களுக்குத் தங்களுடைய மனம் நேர்மையான வழியில் செல்ல போதிக்கும். ஜனங்கள் நேர்மையோடும், நியாயத்தோடும் நல்லவர்களாகவும் தங்கள் புத்தியைச் சரியான வழியில் செலுத்த இந்த ஞானவார்த்தைகள் போதிக்கும். </span>
<span class='v PR1_4' data-id='PR1_4'><span class='v-num v-4'>௪&nbsp;</span>ஞானத்தை அடைய விரும்பும் ஜனங்களுக்கு இந்த ஞானவார்த்தைகள் போதிக்கும். இந்த ஞானவார்த்தைகள் இளந்தலைமுறையினருக்கு அவர்கள் அறிய வேண்டியவற்றையும் அதை எப்படி உபயோகப்படுத்த வேண்டும் என்பதைக் குறித்தும் போதிக்கும். </span>
<span class='v PR1_5' data-id='PR1_5'><span class='v-num v-5'>௫&nbsp;</span>அறிவாளிகள்கூட இந்த வார்த்தைகளைக் கவனிக்கவேண்டும். இதை அவர்கள் கற்று மேலும் ஞானிகளாவார்கள். பிரச்சனைகளைச் சரிசெய்துகொள்ளும் திறமைகொண்ட ஜனங்கள் இவற்றின்மூலம் மேலும் புரிந்துகொள்ளும் திறமையைப் பெறலாம். </span>
<span class='v PR1_6' data-id='PR1_6'><span class='v-num v-6'>௬&nbsp;</span>பின்னர் நீதிக்கதைகளையும், அதன் அர்த்தங்களையும் அந்த ஜனங்களால் புரிந்துகொள்ள முடியும். அறிவாளிகள் சொல்வதை அந்த ஜனங்களால் புரிந்துகொள்ள முடியும். </span></div>
<div class='p'>
<span class='v PR1_7' data-id='PR1_7'><span class='v-num v-7'>௭&nbsp;</span>ஒருவன் செய்யவேண்டிய முதலாவது காரியம், கர்த்தருக்கு கனம் செலுத்துவதையும் அவருக்குக் கீழ்ப்படிவதையும் கற்றுக்கொள்ளவேண்டும். அது தம்மை உண்மையான ஞானத்தைப்பெற வழிநடத்தும். ஆனால், தீய ஜனங்கள் உண்மையான ஞானத்தையும் ஒழுக்கத்தையும் வெறுக்கிறார்கள். </span></div>
<div class='s'>சாலொமோன் தன் மகனுக்குச் சொன்ன அறிவுரை </div>
<div class='p'>
<span class='v PR1_8' data-id='PR1_8'><span class='v-num v-8'>௮&nbsp;</span>என் மகனே! உன் தந்தை உன்னை திருத்தும்போது கீழ்ப்படியவேண்டும். நீ உன் தாயின் போதனைகளையும் தள்ளிவிடவேண்டாம். </span>
<span class='v PR1_9' data-id='PR1_9'><span class='v-num v-9'>௯&nbsp;</span>உனது தாயும் தந்தையும் சொல்லுகிற வார்த்தைகள் உன் தலைக்கு அலங்காரமான கிரீடமாக இருக்கும். அவை உன் கழுத்துக்கு அழகான மாலையாக விளங்கும். </span></div>
<div class='p'>
<span class='v PR1_10' data-id='PR1_10'><span class='v-num v-10'>௧௦&nbsp;</span>என் மகனே! பாவத்தை விரும்புகிறவர்கள், அவர்கள் உன்னையும் தீயசெயல்களை செய்யும்படி தூண்டுவார்கள். நீ அவர்களைப் பின்பற்றக் கூடாது. </span>
<span class='v PR1_11' data-id='PR1_11'><span class='v-num v-11'>௧௧&nbsp;</span>அந்தப் பாவிகள் உன்னிடம், “எங்களோடு வா, நாம் ஒளித்திருப்போம். ஒன்றும் அறியாதவர்களைக் கொல்லும்படிக் காத்திருப்போம். </span>
<span class='v PR1_12' data-id='PR1_12'><span class='v-num v-12'>௧௨&nbsp;</span>நாம் அவர்களை மரண இடத்திற்கு அனுப்புவோம். நாம் அவர்களை அழித்து கல்லறைக்கு அனுப்புவோம். </span>
<span class='v PR1_13' data-id='PR1_13'><span class='v-num v-13'>௧௩&nbsp;</span>நாம் விலைமதிப்புள்ள உயர்ந்த பொருட்களையெல்லாம் திருடுவோம். நாம் இவற்றால் நம் வீடுகளை நிரப்புவோம். </span>
<span class='v PR1_14' data-id='PR1_14'><span class='v-num v-14'>௧௪&nbsp;</span>எனவே எங்களோடு வா. இவற்றைச் செய்ய உதவு. இதில் கிடைப்பதை நாம் பங்கிட்டுக் கொள்வோம்” என்பார்கள். </span></div>
<div class='p'>
<span class='v PR1_15' data-id='PR1_15'><span class='v-num v-15'>௧௫&nbsp;</span>என் மகனே அவர்களைப் பின்பற்றிச் செல்லாதே. அவர்கள் வாழ்கிற வாழ்க்கை முறையில் ஒரு அடிகூட எடுத்து வைக்காதே. </span>
<span class='v PR1_16' data-id='PR1_16'><span class='v-num v-16'>௧௬&nbsp;</span>அந்தத் தீயவர்கள் எப்பொழுதும் தீமை செய்யவே தயாராக இருப்பார்கள். எப்பொழுதும் அவர்கள் ஜனங்களைக் கொல்வதையே விரும்புவார்கள். </span></div>
<div class='p'>
<span class='v PR1_17' data-id='PR1_17'><span class='v-num v-17'>௧௭&nbsp;</span>ஜனங்கள் வலையை விரித்துப் பறவைகளைப் பிடிக்கிறார்கள். ஆனால் பறவைகள் கவனித்துக்கொண்டிருக்கும்போது அதனைப் பிடிக்க வலையை விரிப்பது வீண். </span>
<span class='v PR1_18' data-id='PR1_18'><span class='v-num v-18'>௧௮&nbsp;</span>அந்தத் தீயவர்கள் மறைந்துகொண்டு மற்றவர்களைக் கொல்ல வலை விரிப்பார்கள். ஆனால் அவர்கள் உண்மையில் தங்களுக்காகவே வலையை விரிக்கிறார்கள். அவர்கள் தம் சொந்த வலையாலேயே அழிந்து போவார்கள். </span>
<span class='v PR1_19' data-id='PR1_19'><span class='v-num v-19'>௧௯&nbsp;</span>பேராசை உடையவர்கள் எப்பொழுதும் அதனாலேயே அழிந்துபோவார்கள். </span></div>
<div class='s'>நல்ல பெண்மணியான ஞானம் </div>
<div class='p'>
<span class='v PR1_20' data-id='PR1_20'><span class='v-num v-20'>௨௦&nbsp;</span>கவனியுங்கள்! ஞானம் ஜனங்களுக்குப் போதிக்க முயற்சி செய்கிறாள். வீதிகளிலும் சந்தையிலும் நின்று அவள் (ஞானம்) சத்தமிடுகிறாள். </span>
<span class='v PR1_21' data-id='PR1_21'><span class='v-num v-21'>௨௧&nbsp;</span>அவள் நெரிசலான தெருமுனைகளில் நின்று கூப்பிடுகிறாள். நகர வாசல் அருகில் நின்றுகொண்டு ஜனங்கள் தன்னைக் கவனிக்கும்படி முயற்சி செய்கிறாள். </span></div>
<div class='p'>
<span class='v PR1_22' data-id='PR1_22'><span class='v-num v-22'>௨௨&nbsp;</span>ஞானம் சொல்கிறதாவது, “நீங்கள் முட்டாள்கள், நீங்கள் தொடர்ந்து எவ்வளவுகாலம் முட்டாள்தனமாக செயல்படுவீர்கள்? நீங்கள் எவ்வளவு காலம் ஞானத்தைக் கேலிச் செய்வீர்கள்? நீங்கள் தொடர்ந்து எவ்வளவு காலத்துக்கு அறிவை வெறுப்பீர்கள்? </span>
<span class='v PR1_23' data-id='PR1_23'><span class='v-num v-23'>௨௩&nbsp;</span>நீங்கள் எனது ஆலோசனைகளையும், போதனைகளையும் கேட்டிருக்க வேண்டும். எனக்குத் தெரிந்த எல்லாவற்றையும் நான் உங்களுக்குச் சொல்லியிருந்திருப்பேன். என் அறிவையெல்லாம் உங்களுக்கு வழங்கியிருந்திருப்பேன். </span></div>
<div class='p'>
<span class='v PR1_24' data-id='PR1_24'><span class='v-num v-24'>௨௪&nbsp;</span>“நான் சொல்வதைக் கவனிக்க நீங்கள் மறுத்துவிட்டீர்கள். நான் உதவ முயன்றேன். நான் கைகொடுக்க வந்தேன். ஆனால் என் உதவியை ஏற்க மறுத்துவிட்டீர்கள். </span>
<span class='v PR1_25' data-id='PR1_25'><span class='v-num v-25'>௨௫&nbsp;</span>எனது அறிவுரைகளைக் கேட்காமல் நீங்கள் திரும்பிக்கொண்டீர்கள். என் வார்த்தைகளை ஏற்றுக்கொள்ள மறுத்தீர்கள். </span>
<span class='v PR1_26' data-id='PR1_26'><span class='v-num v-26'>௨௬&nbsp;</span>எனவே, உங்கள் துன்பத்தைக் கண்டு நான் சிரிப்பேன். உங்களுக்குத் துன்பம் வருவதைப் பார்த்து நான் மகிழ்ச்சி அடைவேன். </span>
<span class='v PR1_27' data-id='PR1_27'><span class='v-num v-27'>௨௭&nbsp;</span>ஒரு கொடிய புயலைப்போன்று பெருந்துன்பம் உங்களுக்கு வரும். பெருங்காற்றைப்போன்று அது உங்கள் மேல் மோதும். உங்கள் துன்பமும் கவலைகளும் உங்கள் மேல் சுமையாக அழுத்தும். </span></div>
<div class='p'>
<span class='v PR1_28' data-id='PR1_28'><span class='v-num v-28'>௨௮&nbsp;</span>“இவையெல்லாம் நடக்கும்போது நீங்கள் என்னை உதவிக்காக அழைப்பீர்கள். ஆனால் நான் உதவிசெய்யமாட்டேன். என்னை நீங்கள் தேடுவீர்கள், ஆனால் உங்களால் என்னைக் கண்டு பிடிக்க முடியாது. </span>
<span class='v PR1_29' data-id='PR1_29'><span class='v-num v-29'>௨௯&nbsp;</span>நீங்கள் என் அறிவை விரும்பாததால் நான் உதவி செய்யமாட்டேன். நீங்கள் கர்த்தருக்குப் பயப்படவும் அவரை மதிக்கவும், கனப்படுத்தவும் மறுத்தீர்கள். </span>
<span class='v PR1_30' data-id='PR1_30'><span class='v-num v-30'>௩௦&nbsp;</span>நீங்கள் என்னுடைய அறிவுரைகளைக் கேட்க மறுத்தீர்கள். நான் உங்களுக்குச் சரியான பாதையைக் காட்டியபோது நீங்கள் கேட்கவில்லை. </span>
<span class='v PR1_31' data-id='PR1_31'><span class='v-num v-31'>௩௧&nbsp;</span>நீங்கள் உங்கள் சொந்த வழியிலேயே செயல்களைச் செய்தீர்கள். நீங்கள் உங்கள் சொந்த ஆலோசனையைப் பின்பற்றினீர்கள். உங்கள் சொந்த செய்கைகளினால் வந்த விளைவுகளை நீங்கள் இப்பொழுது ஏற்றுக்கொள்ளத்தான் வேண்டும். </span></div>
<div class='p'>
<span class='v PR1_32' data-id='PR1_32'><span class='v-num v-32'>௩௨&nbsp;</span>“முட்டாள்கள் அறிவைப் பின்பற்ற மறுப்பதால் மரணமடைவார்கள். தங்கள் முட்டாள்தனமான பாதையில் தொடர்ந்து செல்வதில் அவர்கள் மகிழ்ச்சி அடைகிறார்கள். இது அவர்களை அழித்துவிடும். </span>
<span class='v PR1_33' data-id='PR1_33'><span class='v-num v-33'>௩௩&nbsp;</span>ஆனால் எனக்குக் கீழ்ப்படிகிறவன் பாதுகாப்பாக இருப்பான். அவன் வசதியாக இருப்பான். அவன் தீமைக்குப் பயப்படவேண்டியதில்லை.” </span></div></div>
<div class='footnotes'>

</div>
<div class='footer'><div class='nav'>
<a class='prev' href='PS150.html'>&#9664;</a>
<a class='home' href='index.html'>&#9776;</a>
<a class='next' href='PR2.html'>&#9654;</a>
</div></div>
</body></html>
