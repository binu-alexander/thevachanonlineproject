<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக ஆதியாகமம் 20</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location uni_ila.sundaram-08' href='GN.html'> ஆதியாகமம் ௨௦ </a>
<a class='prev' href='GN19.html'>  </a>
<a class='next' href='GN21.html'>  </a>
</div></div>
<div class='chapter section GN20 tam2008 tam GN uni_ila.sundaram-08' dir='ltr' data-id='GN20' data-nextid='GN21' data-previd='GN19' lang='ta'> 

<div class='c'>௨௦</div>
<div class='s'>ஆபிரகாம் கேராருக்குப் போகிறான் </div>
<div class='p'>
<span class='v GN20_1' data-id='GN20_1'><span class='verse1 v-num v-1'>௧&nbsp;</span>ஆபிரகாம் அந்த நாட்டைவிட்டுப் பாலைவனப் பகுதிக்குச் சென்றான். அவன் காதேசுக்கும், சூருக்கும் நடுவிலுள்ள கேராரில் தங்கினான். </span>
<span class='v GN20_2' data-id='GN20_2'><span class='v-num v-2'>௨&nbsp;</span>அவன் கேராரிலே தங்கி இருந்தபோது தன் மனைவி சாராளைச் சகோதரி என்று சொன்னான். அபிமெலேக்குக் கேராரின் அரசன். அவன் சாராளை மிகவும் விரும்பினான். எனவே, வேலைக்காரர்களை அனுப்பி அவளைக் கொண்டு வருமாறு சொன்னான். </span>
<span class='v GN20_3' data-id='GN20_3'><span class='v-num v-3'>௩&nbsp;</span>ஆனால் இரவில் தேவன் அபிமெலேக்கின் கனவிலே பேசி, “நீ மரித்து போவாய். நீ கைப்பற்றிய பெண் திருமணமானவள்” என்றார். </span></div>
<div class='p'>
<span class='v GN20_4' data-id='GN20_4'><span class='v-num v-4'>௪&nbsp;</span>ஆகையால் அபிமெலேக்குச் சாராளைத் தொடவில்லை. அவன் தேவனிடம், “கர்த்தாவே! நான் குற்றமுடையவன் அல்ல. ஒன்றும் தெரியாத அப்பாவியை நீர் கொல்வீரா? </span>
<span class='v GN20_5' data-id='GN20_5'><span class='v-num v-5'>௫&nbsp;</span>ஆபிரகாமே என்னிடம், ‘இவள் என் சகோதரி’ என்று சொன்னானே! சாராளும் ஆபிரகாமை ‘இவர் என் சகோதரன்’ என்று கூறிவிட்டாள். நான் அப்பாவி. நான் வேண்டுமென்றே இதைச் செய்யவில்லை” என்றான். </span></div>
<div class='p'>
<span class='v GN20_6' data-id='GN20_6'><span class='v-num v-6'>௬&nbsp;</span>தேவன் அவனிடம், “நீ என்ன மனநிலையில் இதைச் செய்தாய் என்று எனக்குத் தெரியும். நீ என்ன செய்கிறாய் என்பது உனக்குத் தெரியாது. நீ எனக்கு எதிராகப் பாவம் செய்யாதபடி நான் உன்னைக் காப்பாற்றினேன். நீ அவளைத் தொடாதபடி நானே உன்னைத் தடுத்தேன். </span>
<span class='v GN20_7' data-id='GN20_7'><span class='v-num v-7'>௭&nbsp;</span>ஆகவே ஆபிரகாமிடம் அவன் மனைவியைத் திரும்பக் கொடுத்துவிடு. ஆபிரகாம் ஒரு தீர்க்கதரிசி. அவன் உனக்காக ஜெபிப்பான். நீ வாழ்வாய். ஆனால் நீ சாராளை ஆபிரகாமிடம் திரும்பக் கொடுக்காவிட்டால் நீயும் உன்னைச் சேர்ந்தவர்களும் மரித்துப்போவீர்கள் என்று அறிந்துகொள்” என்றார். </span></div>
<div class='p'>
<span class='v GN20_8' data-id='GN20_8'><span class='v-num v-8'>௮&nbsp;</span>எனவே, மறுநாள் அதிகாலையில், அபிமெலேக்கு தன் வேலைக்காரர்களை அழைத்து, நடந்த வைகளைப்பற்றிக் கூறினான், அவர்கள் பயந்தார்கள். </span>
<span class='v GN20_9' data-id='GN20_9'><span class='v-num v-9'>௯&nbsp;</span>பிறகு அபிமெலேக்கு ஆபிரகாமை அழைத்து அவனிடம்: “நீ ஏன் எங்களுக்கு இதுபோல் செய்தாய்? உனக்கு எதிராக நான் என்ன செய்தேன்? அவள் உன் சகோதரி என்று ஏன் பொய் சொன்னாய்? எனது அரசுக்கு நீ நிறைய தொந்தரவுகளைக் கொடுத்துவிட்டாய். நீ இவ்வாறு செய்திருக்கக் கூடாது. </span>
<span class='v GN20_10' data-id='GN20_10'><span class='v-num v-10'>௧௦&nbsp;</span>நீ எதற்காகப் பயந்தாய்? ஏன் இவ்வாறு செய்தாய்” என்று கேட்டான். </span></div>
<div class='p'>
<span class='v GN20_11' data-id='GN20_11'><span class='v-num v-11'>௧௧&nbsp;</span>பிறகு ஆபிரகாம், “நான் பயந்துவிட்டேன், இந்த இடத்தில் உள்ள எவரும் தேவனை மதிக்கமாட்டார்கள் என்று நினைத்தேன். சாராளுக்காக என்னை எவராவது கொன்று விடுவார்களோ என்று நினைத்தேன். </span>
<span class='v GN20_12' data-id='GN20_12'><span class='v-num v-12'>௧௨&nbsp;</span>அவள் எனது மனைவி, ஆனால் அவள் என் சகோதரியும் கூட, அவள் என் தந்தைக்கு மகள். ஆனால் என் தாய்க்கு மகளல்ல. </span>
<span class='v GN20_13' data-id='GN20_13'><span class='v-num v-13'>௧௩&nbsp;</span>தேவன் என்னை என் தந்தையின் வீட்டிலிருந்து வெளியே கொண்டு வந்து என்னைப் பல்வேறு இடங்களில் அலைந்து திரியும்படி செய்திருக்கிறார். அப்போதெல்லாம் சாராளிடம், ‘நாம் எங்கு சென்றாலும் நான் உன் சகோதரன் என்று சொல்லு’ என்று கேட்டுக்கொண்டேன்” என்றான். </span></div>
<div class='p'>
<span class='v GN20_14' data-id='GN20_14'><span class='v-num v-14'>௧௪&nbsp;</span>என்ன நடந்தது என்பதை அபிமெலேக்கு புரிந்துகொண்டான். எனவே சாராளைத் திரும்ப ஆபிரகாமிடம் அனுப்பிவிட்டான். அவளுக்குச் சில ஆடுகளையும் மாடுகளையும் அடிமைகளையும் கொடுத்தான். </span>
<span class='v GN20_15' data-id='GN20_15'><span class='v-num v-15'>௧௫&nbsp;</span>பிறகு, “உன்னைச் சுற்றிலும் பார், இது எனது நிலம், நீ விரும்புகிற எந்த இடத்திலும் வாழலாம்” என்றான். </span></div>
<div class='p'>
<span class='v GN20_16' data-id='GN20_16'><span class='v-num v-16'>௧௬&nbsp;</span>அவன் சாராளிடம், “நான் உன் சகோதரன், ஆபிரகாமிடம் 1,000 வெள்ளிக் காசுகள் கொடுத்தேன். நடந்தவற்றுக்கு வருத்தம் தெரிவிக்கவே அவ்வாறு செய்தேன். நான் செய்தது சரியென்று எல்லோருக்கும் தெரியவேண்டும்” என்றான். </span></div>
<div class='p'>
<span class='v GN20_17 GN20_18' data-id='GN20_17'><span class='v-num v-17-18'>௧௭-௧௮&nbsp;</span>கர்த்தர், சாராளினிமித்தம் அபிமெலேக்கின் குடும்பத்தில் எவருக்கும் குழந்தை இல்லாமல் இருக்கும்படி செய்திருந்தார். இப்போது ஆபிரகாம் தேவனிடம் வேண்டிக்கொள்ளவே, தேவன் அபிமெலேக்கு, அவன் மனைவி, வேலைக்காரப் பெண்கள் அனைவரையும் குணப்படுத்தினார். </span></div></div>
<div class='footnotes'>

</div>
<div class='footer'><div class='nav'>
<a class='prev' href='GN19.html'></a>
<a class='home' href='index.html'></a>
<a class='next' href='GN21.html'></a>
</div></div>
</body></html>
