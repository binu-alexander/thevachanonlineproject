<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக 1 சாமுவேல் 13</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location uni_ila.sundaram-08' href='S1.html'> 1 சாமுவேல் 13 </a>
<a class='prev' href='S112.html'>  </a>
<a class='next' href='S114.html'>  </a>
</div></div>
<div class='chapter section S113 tam2008 tam S1 uni_ila.sundaram-08' dir='ltr' data-id='S113' data-nextid='S114' data-previd='S112' lang='ta'> 

<div class='c'>13</div>
<div class='s'>சவுல் தன் முதல் தவறைச் செய்கிறான் </div>
<div class='p'>
<span class='v S113_1' data-id='S113_1'><span class='verse1 v-num v-1'>1&nbsp;</span>சவுல் அரசனாகி ஓராண்டு ஆயிற்று. பின்பு, அவன் இஸ்ரவேலை இரண்டு ஆண்டுகள் ஆண்ட பிறகு </span>
<span class='v S113_2' data-id='S113_2'><span class='v-num v-2'>2&nbsp;</span>அவன் 3,000 பேரை இஸ்ரவேலில் தேர்ந்தெடுத்தான். மலை நாடான பெத்லேலில் உள்ள மிக்மாசில் அவனோடு 2,000 பேர் இருந்தனர். 1,000 பேர் பென்யமீனில் உள்ள கிபியாவில் யோனத்தானோடு இருந்தனர். சவுல் மீதி உள்ளவர்களை வீட்டிற்கு அனுப்பினான். </span></div>
<div class='p'>
<span class='v S113_3' data-id='S113_3'><span class='v-num v-3'>3&nbsp;</span>யோனத்தான் பெலிஸ்தர்களை கேபாவில் தோற்கடித்தான். இதனை பெலிஸ்தர் கேள்விப்பட்டு, “இஸ்ரவேலர் புரட்சி செய்கின்றனர்” என்றார்கள். </span></div>
<div class='p'>
<span class='v S113_3' data-id='S113_3'>சவுல், “நடந்த நிகழ்ச்சியை எபிரெயர் கேட்க்கட்டும்” என்று சொன்னான். எனவே இஸ்ரவேல் நாடுகளில் எக்காளம் ஊதும்படி சொன்னான். </span>
<span class='v S113_4' data-id='S113_4'><span class='v-num v-4'>4&nbsp;</span>இஸ்ரவேலர் அனைவரும் செய்தியைக் கேட்டனர். அவர்கள், “சவுல் பெலிஸ்தரின் தலைவனைக் கொன்றான். இப்போது உண்மையில் பெலிஸ்தர் இஸ்ரவேலரை வெறுக்கிறார்கள்!” என்றனர். </span></div>
<div class='p'>
<span class='v S113_4' data-id='S113_4'>கில்காலில் கூடும்படி சவுல் இஸ்ரவேலரை அழைத்தான். </span>
<span class='v S113_5' data-id='S113_5'><span class='v-num v-5'>5&nbsp;</span>பெலிஸ்தர்களும் இஸ்ரவேலரை எதிர்த்துப் போரிட ஒன்று கூடினார்கள். அவர்களிடம் 30,000 ரதங்களும் 6,000 குதிரைவீரரோடும் இருந்தனர். கடற்கரை மணலைப் போல் மிக்மாசிலே (பெத்தாவேனுக்கு கிழக்கே மிக்மாஸ் இருந்தது) கூடினார்கள். </span></div>
<div class='p'>
<span class='v S113_6' data-id='S113_6'><span class='v-num v-6'>6&nbsp;</span>இஸ்ரவேலர் தாம் தொல்லையில் சிக்குண்டிருப்பதாக அறிந்தனர். வலைக்குள் சிக்கியதாக அறிந்துக் குகைகளிலும் மலைப் பிளவுகளிலும் ஒளிந்துக்கொள்ள ஓடினார்கள். கிணறுகள், பாறைகள், நிலத்துவாரங்களில் ஒளிந்தனர். </span>
<span class='v S113_7' data-id='S113_7'><span class='v-num v-7'>7&nbsp;</span>சிலர் யோர்தான் நதியைக் கடந்து காத், கீலேயாத் போன்ற நிலங்களுக்கு ஓடினார்கள். சவுல் கில்காலிலேயே இருந்தான். படையில் உள்ளவர்கள் நடுங்கினார்கள். </span></div>
<div class='p'>
<span class='v S113_8' data-id='S113_8'><span class='v-num v-8'>8&nbsp;</span>சாமுவேல் சவுலை கில்காலில் சந்திப்பதாகக் கூறியிருந்தான். சவுல் 7 நாட்கள் காத்திருந்தான். ஆனால், சாமுவேல் இன்னும் கில்காலுக்கு வரவில்லை, வீரர்கள் சவுலை விட்டு விலக ஆரம்பித்தனர். </span>
<span class='v S113_9' data-id='S113_9'><span class='v-num v-9'>9&nbsp;</span>ஆகையால் சவுல், “தகன பலிகளையும் சமாதான பலிகளையும் கொண்டு வாருங்கள்” என்று கூறி தகன பலிகளைச் செலுத்தினான். </span>
<span class='v S113_10' data-id='S113_10'><span class='v-num v-10'>10&nbsp;</span>அதைச் செய்து முடிக்கும் தருவாயில் சாமுவேல் வந்தான். சவுல் அவனை சந்திக்க முன் சென்றான். </span></div>
<div class='p'>
<span class='v S113_11' data-id='S113_11'><span class='v-num v-11'>11&nbsp;</span>சாமுவேல் “என்ன செய்து கொண்டிருந்தாய்?” என்று கேட்டான். அதற்கு சவுல் “வீரர்கள் என்னை விட்டு விலகுவதைப் பார்த்தேன். நீங்களும் சரியான நேரத்தில் வரவில்லை. பெலிஸ்தர்கள் மிக்மாசில் கூடிக்கொண்டிருந்தனர். </span>
<span class='v S113_12' data-id='S113_12'><span class='v-num v-12'>12&nbsp;</span>நான், ‘அவர்கள் வந்து கில்காலில் என்னைத் தாக்குவார்கள்’ என எண்ணினேன். நான் இதுவரை கர்த்தரிடம் உதவி கேட்கவில்லை! எனவே தகனபலி செலுத்த என்னை நானே கட்டாயப்படுத்திக் கொண்டேன்” என்றான். </span></div>
<div class='p'>
<span class='v S113_13' data-id='S113_13'><span class='v-num v-13'>13&nbsp;</span>சாமுவேலோ, “நீ முட்டாள்தனமாக இதைச் செய்தாய்! நீ உனது தேவனாகிய கர்த்தருக்குக் கீழ்ப்படியவில்லை. நீ தேவ கட்டளைக்குக் கீழ்ப்படிந்திருந்தால், அவர் உன் குடும்பத்தை என்றென்றைக்கும் இஸ்ரவேலை ஆளச் செய்திருப்பார். </span>
<span class='v S113_14' data-id='S113_14'><span class='v-num v-14'>14&nbsp;</span>இப்போது உனது அரசு தொடராது. கர்த்தர் தனக்குக் கீழ்ப்படிகிறவனையே தேடிக்கொண்டிருக்கிறார்! எனவே கர்த்தர் அந்த மனிதனைத் தெரிந்துக்கொண்டார். கர்த்தர் தம் ஜனங்களுக்காக அவனை தேர்ந்தெடுப்பார். கர்த்தருடைய கட்டளைகளுக்கு நீ கீழ்ப்படியவில்லை. எனவே புதிய தலைவரை தேர்ந்தெடுத்தார்” என்றான். </span>
<span class='v S113_15' data-id='S113_15'><span class='v-num v-15'>15&nbsp;</span>பின் சாமுவேல் எழுந்து கில்காலை விட்டு விலகினான். </span></div>
<div class='s'>
<span class='v S113_15' data-id='S113_15'>மிக்மாசில் போர் </span></div>
<div class='p'>
<span class='v S113_15' data-id='S113_15'>சவுலும், மீதியாக இருந்த அவனது சேனையும் கில்காலை விட்டு பென்யமீனில் உள்ள கிபியாவிற்கு சென்றனர். தன்னிடம் உள்ளவர்களை எண்ணினான். அவர்கள் 600 பேர், </span>
<span class='v S113_16' data-id='S113_16'><span class='v-num v-16'>16&nbsp;</span>சவுல், அவனது மகன் யோனத்தான், வீரர்கள் அனைவரும் கிபியாவிற்குச் சென்றனர். </span></div>
<div class='p'>
<span class='v S113_16' data-id='S113_16'>பெலிஸ்தர்கள் மிக்மாசில் முகாமிட்டிருந்தனர். </span>
<span class='v S113_17' data-id='S113_17'><span class='v-num v-17'>17&nbsp;</span>அவர்கள் அப்பகுதியில் வசித்து வந்த இஸ்ரவேலரைத் தண்டிக்கத் தீர்மானித்தனர். எனவே, அவர்களது சிறந்த வீரர்கள் இஸ்ரவேலர்களைத் தாக்கினார்கள். அவர்கள் மூன்றாகப் பிரிந்து ஒரு குழு வடக்கே சூகாலின் அருகிலுள்ள ஒப்ரா வழியிலும் </span>
<span class='v S113_18' data-id='S113_18'><span class='v-num v-18'>18&nbsp;</span>இரண்டாவது குழு தென் கிழக்கே பெத் தொரோன் சாலையிலும் சென்றது. மூன்றாவது படை வனாந்தரத்தை நோக்கிப் போகும் செபோயீமின் பள்ளத்தாக்குக்கு எதிரான வழியில் சென்றது. </span></div>
<div class='p'>
<span class='v S113_19' data-id='S113_19'><span class='v-num v-19'>19&nbsp;</span>இஸ்ரவேலர்கள் யாருக்கும் இரும்பு ஆயுதங்களைச் செய்யத் தெரியாது. இஸ்ரவேலில் இரும்புக் கொல்லர்கள் யாரும் இல்லை. பெலிஸ்தர்கள் அவர்களுக்கு ஆயுதம் செய்யக் கற்றுக்கொடுக்கவில்லை. அவர்கள் கத்தி, வாள், ஈட்டிகளை செய்துவிடக் கூடாதே என்று அஞ்சினார்கள். </span>
<span class='v S113_20' data-id='S113_20'><span class='v-num v-20'>20&nbsp;</span>பெலிஸ்தர் மட்டுமே தங்கள் ஆயுதங்களைக் கூர்படுத்த அறிந்திருந்தனர். இஸ்ரவேலர் தங்கள் கடப்பாரை, மண் வெட்டி, முக்கூருள்ள வேலாயுதங்கள், கோடரி, தாற்றுக்கோல் போன்றவற்றை கூர்மையாக்க பெலிஸ்தரிடம் சென்றனர். </span>
<span class='v S113_21' data-id='S113_21'><span class='v-num v-21'>21&nbsp;</span>பெலிஸ்தர்களின் கொல்லர்கள் கடப்பாரை, மண்வெட்டியை கூர்மைப்படுத்த 1/3, 1/6 சேக்கல் வெள்ளியை வசூலித்தனர். </span>
<span class='v S113_22' data-id='S113_22'><span class='v-num v-22'>22&nbsp;</span>எனவே, போரிடும் நாளில் சவுலோடு சென்ற இஸ்ரவேலர்களின் கையில் வாளோ அல்லது கேடயமோ எதுவும் இல்லை. சவுலிடமும் அவன் மகன் யோனத்தானிடமும் மட்டுமே ஆயுதங்கள் இருந்தன. </span></div>
<div class='p'>
<span class='v S113_23' data-id='S113_23'><span class='v-num v-23'>23&nbsp;</span>ஒரு பெலிஸ்தர் சேனை மிக்மாசியிலிருந்து போகிற மலைப்பாதை மட்டும் காத்துக் கொண்டிருந்தது. </span></div></div>
<div class='footnotes'>

</div>
<div class='footer'><div class='nav'>
<a class='prev' href='S112.html'></a>
<a class='home' href='index.html'></a>
<a class='next' href='S114.html'></a>
</div></div>
</body></html>
