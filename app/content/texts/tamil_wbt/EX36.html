<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக யாத்திராகமம் 36</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location uni_ila.sundaram-08' href='EX.html'> யாத்திராகமம் ௩௬ </a>
<a class='prev' href='EX35.html'>  </a>
<a class='next' href='EX37.html'>  </a>
</div></div>
<div class='chapter section EX36 tam2008 tam EX uni_ila.sundaram-08' dir='ltr' data-id='EX36' data-nextid='EX37' data-previd='EX35' lang='ta'> 

<div class='c'>௩௬</div>
<div class='p'>
<span class='v EX36_1' data-id='EX36_1'><span class='verse1 v-num v-1'>௧&nbsp;</span>“எனவே பெசலேயேல், அகோலியாப், மற்றும் திறமைவாய்ந்த கலைவல்லுநர்கள் அனைவரும் சேர்ந்து கர்த்தர் கட்டளையிட்ட வேலைகளைச் செய்ய வேண்டும். அவர்கள் இந்த பரிசுத்த இடத்தை எழுப்புவதற்கான கைதேர்ந்த வேலையை செய்யத் தேவையான ஞானத்தையும், அறிவையும் கர்த்தர் அந்த மனிதருக்குக் கொடுத்திருக்கிறார்” என்றான். </span></div>
<div class='p'>
<span class='v EX36_2' data-id='EX36_2'><span class='v-num v-2'>௨&nbsp;</span>பின் மோசே பெசலெயேலையும், அகோலியாபையும் கர்த்தரால் திறமை வழங்கப்பட்ட பிற கலைவல்லுநர்களையும் அழைத்தான். வேலையில் உதவ விரும்பியதால் அவர்களும் ஒன்றாகக் கூடினார்கள். </span>
<span class='v EX36_3' data-id='EX36_3'><span class='v-num v-3'>௩&nbsp;</span>இஸ்ரவேல் ஜனங்கள் காணிக்கையாகக் கொண்டு வந்த எல்லாப் பொருட்களையும் மோசே இந்த ஜனங்களுக்குக் கொடுத்தான். தேவனின் பரிசுத்த இடத்தை எழுப்புவதற்கு அவர்கள் அந்தப் பொருட்களைப் பயன்படுத்தினார்கள். காலைதோறும் ஜனங்கள் தங்கள் விருப்பதின்படி காணிக்கைகளை கொண்டு வந்தனர். </span>
<span class='v EX36_4' data-id='EX36_4'><span class='v-num v-4'>௪&nbsp;</span>பின்னர் கலை வல்லுநர்கள் பரிசுத்த இடத்தில் தாங்கள் செய்யும் வேலையை விட்டு மோசேயிடம் பேசுவதற்குச் சென்றார்கள். அவர்கள், </span>
<span class='v EX36_5' data-id='EX36_5'><span class='v-num v-5'>௫&nbsp;</span>“ஜனங்கள் மிகுதியாகப் பொருட்களைக் கொண்டு வந்துள்ளனர்! கூடார வேலையை முடிப்பதற்குத் தேவையான பொருளைக் காட்டிலும் அதிகமான பொருள்கள் உள்ளன!” என்றார்கள். </span></div>
<div class='p'>
<span class='v EX36_6' data-id='EX36_6'><span class='v-num v-6'>௬&nbsp;</span>மோசே இந்தச் செய்தியை பாளையத்தைச் சுற்றிலும் அறிவித்து: “பரிசுத்த இடத்தின் வேலைக்கு இனிமேல் எவரும் எதையும் காணிக்கையாக தரவேண்டாம்” என்றான். இவ்வாறு ஜனங்கள் அளவுக்கதிகமாகக் கொடுப்பதைக் கட்டாயமாக நிறுத்த வேண்டியதாயிற்று. </span>
<span class='v EX36_7' data-id='EX36_7'><span class='v-num v-7'>௭&nbsp;</span>தேவனின் பரிசுத்த இடத்தை எழுப்புவதற்கு ஜனங்கள் தேவைக்கு அதிகமான பொருட்களைக் கொண்டு வந்திருந்தார்கள். </span></div>
<div class='s'>பரிசுத்தக் கூடாரம் </div>
<div class='p'>
<span class='v EX36_8' data-id='EX36_8'><span class='v-num v-8'>௮&nbsp;</span>பரிசுத்தக் கூடாரத்தைக் திறமையுள்ளவர்கள் அமைக்கத் தொடங்கினார்கள். மெல்லிய துகில், இளநீலம், இரத்தாம்பரம், சிவப்பு நூல்களாலும் அவர்கள் பத்துத் திரைகளை உண்டாக்கினார்கள். திரைகளில் சிறகுகளுள்ள கேரூப் தூதர்களின் சித்திரங்களைத் தைத்தனர். </span>
<span class='v EX36_9' data-id='EX36_9'><span class='v-num v-9'>௯&nbsp;</span>ஒவ்வொரு திரையும் 28 முழ நீளமும் 4 முழ அகலமுமாக ஒரே அளவுடையதாய் அமைந்தன. </span>
<span class='v EX36_10' data-id='EX36_10'><span class='v-num v-10'>௧௦&nbsp;</span>பணி செய்வோர் இரண்டு வெவ்வேறு திரைகளாக அத்திரைகளை இணைத்தனர். ஐந்து திரைகளை ஒரே திரையாகவும், மற்றும் ஐந்து திரைகளை இன்னொரு திரையாகவும் இணைத்தனர். </span>
<span class='v EX36_11' data-id='EX36_11'><span class='v-num v-11'>௧௧&nbsp;</span>ஒரு திரையின் கடைசிப் பகுதியில் நீலத்துணியால் துளைகளைச் செய்தனர். மற்றொரு திரையின் கடைசிப் பகுதியிலும் அவ்வாறே செய்தனர். </span>
<span class='v EX36_12' data-id='EX36_12'><span class='v-num v-12'>௧௨&nbsp;</span>ஒரு திரையின் இறுதிப் பகுதியில் 50 கண்ணிகளும் மற்றொரு திரையின் இறுதிப் பகுதியில் 50 கண்ணிகளும் இருந்தன. அவ்வளையங்கள் எதிரெதிராக அமைந்தன. </span>
<span class='v EX36_13' data-id='EX36_13'><span class='v-num v-13'>௧௩&nbsp;</span>பின் அவர்கள் அத்திரைகளை இணைப்பதற்கு 50 பொன் வளையங்களைச் செய்தனர். எனவே பரிசுத்தக் கூடாரம் ஒரே துண்டாக இணைக்கப்பட்டது. </span></div>
<div class='p'>
<span class='v EX36_14' data-id='EX36_14'><span class='v-num v-14'>௧௪&nbsp;</span>பரிசுத்தக் கூடாரத்தை மூடி மறைத்து நிற்குமாறு அந்தத் திறமைச்சாலிகள் மற்றொரு கூடாரத்தை அமைத்தனர். வெள்ளாட்டின் மயிரால் பதினொரு திரைகளைச் செய்தனர். </span>
<span class='v EX36_15' data-id='EX36_15'><span class='v-num v-15'>௧௫&nbsp;</span>எல்லாத் திரைகளும் 30 முழ நீளமும் 4 முழ அகலமும் கொண்ட ஓரே அளவுடையனவாய் இருந்தன. </span>
<span class='v EX36_16' data-id='EX36_16'><span class='v-num v-16'>௧௬&nbsp;</span>பணியாட்கள் ஐந்து திரைகளை ஒன்றாகவும், பிற ஆறு திரைகளை ஒன்றாகவும் இணைத்தனர். </span>
<span class='v EX36_17' data-id='EX36_17'><span class='v-num v-17'>௧௭&nbsp;</span>ஒரு திரையின் இறுதியில் 50 துளைகளை அமைத்தனர். மறறொரு திரையில் இறுதியிலும் அவ்வாறே செய்தனர். </span>
<span class='v EX36_18' data-id='EX36_18'><span class='v-num v-18'>௧௮&nbsp;</span>பணியாட்கள் 50 வெண்கல வளையங்களை இரு திரைகளையும் சேர்த்து ஒரே கூடாரமாக இணைப்பதற்காகச் செய்தனர். </span>
<span class='v EX36_19' data-id='EX36_19'><span class='v-num v-19'>௧௯&nbsp;</span>பரிசுத்தக் கூடாரத்திற்கு அவர்கள் மேலும் இரண்டு மூடுதிரைகளை செய்தனர். ஒரு மூடுதிரை சிவப்புத் தோய்க்கப்பட்ட ஆட்டுக்கடாவின் தோலாலானது. மற்றொரு மூடுதிரை மெல்லிய தோலினாலானது. </span></div>
<div class='p'>
<span class='v EX36_20' data-id='EX36_20'><span class='v-num v-20'>௨௦&nbsp;</span>பிறகு அந்த வல்லுநர்கள் பரிசுத்த கூடாரத்தைத் தாங்குவதற்காக சீத்தீம் மரத்தினால் சட்டங்களை அமைத்தனர். </span>
<span class='v EX36_21' data-id='EX36_21'><span class='v-num v-21'>௨௧&nbsp;</span>ஒவ்வொரு சட்டமும் 10 முழ நீளமும் 1 1/2 முழ அகலமும் உடையதாய் இருந்தது. </span>
<span class='v EX36_22' data-id='EX36_22'><span class='v-num v-22'>௨௨&nbsp;</span>இரண்டு பக்கத்திலும் தூண்கள் குறுக்குத் துண்டுகளால் இணைக்கப்பட்டு ஒவ்வொரு சட்டமும் அமைக்கப்பட்டது. பரிசுத்தக் கூடாரத்தின் ஒவ்வொரு சட்டமும் அவ்வாறு அமைந்தது. </span>
<span class='v EX36_23' data-id='EX36_23'><span class='v-num v-23'>௨௩&nbsp;</span>பரிசுத்தக் கூட்டத்தின் தெற்குப் புறத்திற்கு 20 சட்டங்களைச் செய்தனர். </span>
<span class='v EX36_24' data-id='EX36_24'><span class='v-num v-24'>௨௪&nbsp;</span>பின் அந்தச் சட்டங்களுக்கு 40 வெள்ளி பீடங்களைச் செய்தனர். ஒவ்வொரு சட்டத்திற்கும் இரண்டு பீடங்கள் இருந்தன. </span>
<span class='v EX36_25' data-id='EX36_25'><span class='v-num v-25'>௨௫&nbsp;</span>அவர்கள் மறுபக்கமாகிய (வடபுறத்திற்கு) 20 சட்டங்களைச் செய்தார்கள். </span>
<span class='v EX36_26' data-id='EX36_26'><span class='v-num v-26'>௨௬&nbsp;</span>ஒவ்வொரு சட்டத்திற்கும் இரண்டு பீடங்களாக 20 சட்டங்களுக்கு 40 வெள்ளி பீடங்களைச் செய்தனர். </span>
<span class='v EX36_27' data-id='EX36_27'><span class='v-num v-27'>௨௭&nbsp;</span>பரிசுத்த கூடாரத்தின் பின் பகுதியாகிய மேற்கு புறத்திற்கு 6 சட்டங்கள் செய்தனர். </span>
<span class='v EX36_28' data-id='EX36_28'><span class='v-num v-28'>௨௮&nbsp;</span>மேலும் பரிசுத்த கூடாரத்தின் பின் மூலைகளுக்கென்று 2 சட்டங்கள் செய்தனர். </span>
<span class='v EX36_29' data-id='EX36_29'><span class='v-num v-29'>௨௯&nbsp;</span>இந்தச் சட்டங்கள் அடிப் புறத்தில் ஒன்றாக இணைக்கப்பட்டன. மேலே இந்த மூலை சட்டங்களை ஒரு வளையம் தாங்கிக்கொண்டிருந்தது. இரண்டு மூலைகளுக்கும் அவர்கள் அவ்வாறே செய்தனர். </span>
<span class='v EX36_30' data-id='EX36_30'><span class='v-num v-30'>௩௦&nbsp;</span>பரிசுத்தக் கூடாரத்தின் மேற்குப் புறத்தில் மொத்தம் எட்டுச் சட்டங்கள் இருந்தன. ஒவ்வொரு சட்டத்திற்கும் இரண்டு பீடங்கள் வீதம் 16 வெள்ளியாலாகிய பீடங்கள் அமைந்தன. </span></div>
<div class='p'>
<span class='v EX36_31' data-id='EX36_31'><span class='v-num v-31'>௩௧&nbsp;</span>பரிசுத்தக் கூடாரத்தின் முதல் பக்கத்திற்கு சீத்திம் மரத்தாலான ஐந்து தாழ்ப்பாள்களைப் பணியாட்கள் செய்தனர். </span>
<span class='v EX36_32' data-id='EX36_32'><span class='v-num v-32'>௩௨&nbsp;</span>மறுபக்கத்திற்கு ஐந்து தாழ்ப்பாள்களும், பரிசுத்தக் கூடாரத்தின் பின்புறத்திற்கு (மேற்கு) ஐந்து தாழ்ப்பாள்களும் அமைத்தனர். </span>
<span class='v EX36_33' data-id='EX36_33'><span class='v-num v-33'>௩௩&nbsp;</span>சட்டத்தின் ஒரு முனையிலிருந்து மறுமுனைக்குச் செல்லும்படியாக மத்தியிலுள்ள தாழ்ப்பாளைச் செய்தனர். </span>
<span class='v EX36_34' data-id='EX36_34'><span class='v-num v-34'>௩௪&nbsp;</span>தாழ்ப்பாள்களைத் தாங்கிக்கொள்வதற்குப் பொன்னால் வளையங்களைச் செய்தனர். தாழ்ப்பாள்களில் பொன் முலாம் பூசினர். </span></div>
<div class='p'>
<span class='v EX36_35' data-id='EX36_35'><span class='v-num v-35'>௩௫&nbsp;</span>மெல்லிய துகில், இளநீலம், இரத்தாம் பரம், சிவப்புநிற நூல்களையும் மகாபரிசுத்த கூடாரத்தின் நுழைவாயிலுக்கான திரையைச் செய்வதற்குப் பயன்படுத்தினர். திரையில் கேருபீன்களின் சித்திரங்களைத் தைத்தனர். </span>
<span class='v EX36_36' data-id='EX36_36'><span class='v-num v-36'>௩௬&nbsp;</span>சீத்திம் மரத்தால் நான்கு தூண்களைச் செய்து அவற்றிற்குப் பொன் முலாம் பூசினர். அவற்றிற்குப் பொன் கொக்கிகளைச் செய்தனர். அவற்றிற்கு நான்கு வெள்ளி பீடங்களைச் செய்து வைத்தனர். </span>
<span class='v EX36_37' data-id='EX36_37'><span class='v-num v-37'>௩௭&nbsp;</span>கூடாரத்தின் வாயிலை மூடுவதற்குத் திரைகள் அமைத்தனர். அவர்கள் இளநீலம், இரத்தாம்பரம், சிவப்பு நிற நூலையும், மெல்லிய துகிலையும் இத்திரையைச் செய்வதற்கு உபயோகப்படுத்தினர். அத் திரையில் சித்திரங்களை நெய்தனர். </span>
<span class='v EX36_38' data-id='EX36_38'><span class='v-num v-38'>௩௮&nbsp;</span>பின் அவர்கள் நுழைவாயிலின் திரைக்காக ஐந்து தூண்களையும் அதன் கொக்கிகளையும் அமைத்தனர். அவர்கள் தூண்களின் மேற் பகுதிகளையும் திரைத்தண்டுகளையும் பொன் தகட்டால் மூடினார்கள். அத்தூண்களுக்கு ஐந்து வெண்கல பீடங்களைச் செய்தனர். </span></div></div>
<div class='footnotes'>

</div>
<div class='footer'><div class='nav'>
<a class='prev' href='EX35.html'></a>
<a class='home' href='index.html'></a>
<a class='next' href='EX37.html'></a>
</div></div>
</body></html>
