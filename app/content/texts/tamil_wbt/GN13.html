<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக ஆதியாகமம் 13</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location uni_ila.sundaram-08' href='GN.html'> ஆதியாகமம் 13 </a>
<a class='prev' href='GN12.html'>  </a>
<a class='next' href='GN14.html'>  </a>
</div></div>
<div class='chapter section GN13 tam2008 tam GN uni_ila.sundaram-08' dir='ltr' data-id='GN13' data-nextid='GN14' data-previd='GN12' lang='ta'> 

<div class='c'>13</div>
<div class='s'>ஆபிராம் கானானுக்குத் திரும்புதல் </div>
<div class='p'>
<span class='v GN13_1' data-id='GN13_1'><span class='verse1 v-num v-1'>1&nbsp;</span>ஆபிராம் எகிப்தை விட்டு வெளியேறி, தன் மனைவியோடும் தனக்குரிய பொருட்களோடும் பாலைவனத்தின் வழியாகப் பயணம் செய்தான். லோத்துவும் அவனோடு சென்றான். </span>
<span class='v GN13_2' data-id='GN13_2'><span class='v-num v-2'>2&nbsp;</span>ஆபிராம் மிகவும் செல் வந்தனாக இருந்தான். அவனிடம் ஏராளமான மிருகங்களும் தங்கமும் வெள்ளியும் இருந்தன. </span></div>
<div class='p'>
<span class='v GN13_3' data-id='GN13_3'><span class='v-num v-3'>3&nbsp;</span>ஆபிராம் தொடர்ந்து பயணம் செய்து பாலைவனத்தை விட்டுப் பெத்தேலுக்குச் சென்று, பெத்தேல் நகரத்திற்கும் ஆயி நகரத்திற்கும் இடையில் உள்ள பகுதியில் தங்கினான். அது ஏற்கெனவே அவனும் அவன் குடும்பத்தாரும் தங்கிய இடமாகும். </span>
<span class='v GN13_4' data-id='GN13_4'><span class='v-num v-4'>4&nbsp;</span>இங்கு தான் ஆபிராம் பலிபீடம் அமைத்திருந்தான். எனவே, ஆபிராம் கர்த்தரை அந்த இடத்தில் தொழுதுகொண்டான். </span></div>
<div class='s'>ஆபிராமும் லோத்தும் பிரிகிறார்கள் </div>
<div class='p'>
<span class='v GN13_5' data-id='GN13_5'><span class='v-num v-5'>5&nbsp;</span>இந்த நேரத்தில் லோத்தும் ஆபிராமோடு பயணம் செய்துகொண்டிருந்தான். லோத்துக்கும் நிறைய மிருகங்களும் கூடாரங்களும் இருந்தன. </span>
<span class='v GN13_6' data-id='GN13_6'><span class='v-num v-6'>6&nbsp;</span>ஆபிராமிடமும் லோத்திடமும் இருந்த மிருகங்கள் வாழ்கிற அளவிற்கு அந்த நிலம் அவ்வளவு போதுமானதாக இல்லை. </span>
<span class='v GN13_7' data-id='GN13_7'><span class='v-num v-7'>7&nbsp;</span>அதோடு கானானியர்களும் பெரிசியரும் அவர்களுடன் அங்கு வாழ்ந்து வந்தனர். ஆபிராமின் மேய்ப்பர்களும் லோத்தின் மேய்ப்பர்களும் தங்களுக்குள் சண்டையிட்டனர். </span></div>
<div class='p'>
<span class='v GN13_8' data-id='GN13_8'><span class='v-num v-8'>8&nbsp;</span>எனவே, ஆபிராம் லோத்திடம், “நம்மிரு வருக்கும் இடையில் எவ்வித வாக்குவாதமும் வேண்டாம். உனது ஆட்களுக்கும் எனது ஆட்களுக்கும் இனி மேல் எந்த விரோதமும் வேண்டாம். நாம் சகோதரர்கள். </span>
<span class='v GN13_9' data-id='GN13_9'><span class='v-num v-9'>9&nbsp;</span>நாம் பிரிந்து விடுவோம். உனக்கு விருப்பமான எந்த இடத்தையும் நீ தேர்ந்தெடுத்துக்கொள். நீ இடது பக்கமாகப் போனால் நான் வலது பக்கமாகப் போகிறேன். நீ வலது பக்கமாகப் போனால் நான் இடது பக்கமாகப் போகிறேன்” என்றான். </span></div>
<div class='p'>
<span class='v GN13_10' data-id='GN13_10'><span class='v-num v-10'>10&nbsp;</span>லோத்து யோர்தான் நதிக்கு அருகான சமவெளியைப் பார்வையிட்டான். அங்கு நீர் வளம் இருப்பதைக் கண்டான். (கர்த்தர் சோதோமையும் கொமோராவையும் அழிப்பதற்கு முன்பு சோவாருக்குப்போகும் வழிவரை அது கர்த்தரின் தோட்டம் போலவும் எகிப்து தேசத்தைப்போலவும் இருந்தது.) </span>
<span class='v GN13_11' data-id='GN13_11'><span class='v-num v-11'>11&nbsp;</span>எனவே லோத்து யோர்தான் சமவெளியைத் தேர்ந் தெடுத்தான். இருவரும் பிரிந்தனர். லோத்து கிழக்கு நோக்கிப் பயணம் செய்தான். </span>
<span class='v GN13_12' data-id='GN13_12'><span class='v-num v-12'>12&nbsp;</span>ஆபிராம் கானான் தேசத்தில் தங்கினான். லோத்து சமவெளிப்பகுதியின் நகரங்களில் தங்கினான். லோத்து மேலும் தெற்கு நோக்கி நகர்ந்து சோதோமில் கூடாரம் அடித்தான். </span>
<span class='v GN13_13' data-id='GN13_13'><span class='v-num v-13'>13&nbsp;</span>சோதோம் ஜனங்கள் கர்த்தருக்கு எதிராகப் பாவம் செய்துகொண்டிருந்தனர் என்பதை அறிந்திருந்தார். </span></div>
<div class='p'>
<span class='v GN13_14' data-id='GN13_14'><span class='v-num v-14'>14&nbsp;</span>லோத்து விலகிப்போனதும் கர்த்தர் ஆபிராமிடம், “உன்னைச் சுற்றிலும் வடக்கேயும், தெற்கேயும், கிழக்கேயும், மேற்கேயும்பார். </span>
<span class='v GN13_15' data-id='GN13_15'><span class='v-num v-15'>15&nbsp;</span>இந்தப் பூமியை நான் உனக்கும் உன் சந்ததியினருக்கும் கொடுக்கிறேன். இது என்றென்றும் உங்களுக்குரியதாக இருக்கும். </span>
<span class='v GN13_16' data-id='GN13_16'><span class='v-num v-16'>16&nbsp;</span>உன் ஜனங்களை உலகத்தில் உள்ள புழுதியின் அளவுக்குப் பெருகச் செய்வேன். எவராவது புழுதியை எண்ண முடியுமானால் அதுவே உங்கள் தொகையாக இருக்கும். </span>
<span class='v GN13_17' data-id='GN13_17'><span class='v-num v-17'>17&nbsp;</span>எனவே நாட்டின் நீளமும் அகலமும் எவ்வளவோ அவ்வளவு தூரம் நட. நான் அவற்றை உனக்குத் தருவேன்” என்றார். </span></div>
<div class='p'>
<span class='v GN13_18' data-id='GN13_18'><span class='v-num v-18'>18&nbsp;</span>எனவே, ஆபிராம் தனது கூடாரத்தை எடுத்துக்கொண்டு பெரிய மரங்களிருக்கும் எபிரோனிலிலுள்ள மம்ரேயின் சமபூமிக்குச் சென்றான். இங்கு ஆபிராம் கர்த்தரைத் தொழுதுகொள்ள ஒரு பலிபீடத்தைக் கட்டினான். </span></div></div>
<div class='footnotes'>

</div>
<div class='footer'><div class='nav'>
<a class='prev' href='GN12.html'></a>
<a class='home' href='index.html'></a>
<a class='next' href='GN14.html'></a>
</div></div>
</body></html>
