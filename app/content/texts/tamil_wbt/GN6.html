<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக ஆதியாகமம் 6</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location uni_ila.sundaram-08' href='GN.html'> ஆதியாகமம் ௬ </a>
<a class='prev' href='GN5.html'>  </a>
<a class='next' href='GN7.html'>  </a>
</div></div>
<div class='chapter section GN6 tam2008 tam GN uni_ila.sundaram-08' dir='ltr' data-id='GN6' data-nextid='GN7' data-previd='GN5' lang='ta'> 

<div class='c'>௬</div>
<div class='s'>ஜனங்கள் தீயவர்களாக மாறுதல் </div>
<div class='p'>
<span class='v GN6_1 GN6_2 GN6_3 GN6_4' data-id='GN6_1'><span class='verse1 v-num v-1-4'>௧-௪&nbsp;</span>பூமியில் ஜனங்கள் தொகை பெருக ஆரம்பித்தது. அவர்களுக்குப் பெண் பிள்ளைகள் ஏராளமாகப் பிறந்தனர். தேவ குமாரர்கள் மானிடப் பெண்களை அதிக அழகுள்ளவர்கள் எனக் கண்டு, தாங்கள் விரும்பியபடி பெண்களைத் தேர்ந்தெடுத்து மணந்துகொண்டனர். </span></div>
<div class='p'>
<span class='v GN6_1 GN6_2 GN6_3 GN6_4' data-id='GN6_1'>அப்பெண்களும் பிள்ளைகளைப் பெற்றனர். அந்நாட்களிலும், அதற்குப் பிறகும் இராட்சதர்கள் இருந்தார்கள். அவர்கள் பழங்காலத்திலிருந்தே புகழ்பெற்ற வீரர்களாகவும் இருந்தனர். </span></div>
<div class='p'>
<span class='v GN6_1 GN6_2 GN6_3 GN6_4' data-id='GN6_1'>கர்த்தர், “ஜனங்கள் மனிதப்பிறவிகளே, அவர்களால் என்றென்றைக்கும் எனது ஆவி துன்புறும்படி அனுமதிக்கமாட்டேன். அவர்கள் 120 ஆண்டுகள் வாழும்படி அனுமதிக்கிறேன்” என்றார். </span></div>
<div class='p'>
<span class='v GN6_5' data-id='GN6_5'><span class='v-num v-5'>௫&nbsp;</span>பூமியில் உள்ள மனிதர்கள் அனைவரும் பெரும் பாவிகளாக இருப்பதைக் கர்த்தர் அறிந்தார். அவர்கள் எல்லாக் காலத்திலும் பாவ எண்ணங்களையே கொண்டிருப்பதைக் கர்த்தர் பார்த்தார். </span>
<span class='v GN6_6' data-id='GN6_6'><span class='v-num v-6'>௬&nbsp;</span>கர்த்தர் மனிதர்களைப் பூமியில் படைத்ததற்காக வருத்தப்பட்டார். </span>
<span class='v GN6_7' data-id='GN6_7'><span class='v-num v-7'>௭&nbsp;</span>எனவே கர்த்தர், “பூமியில் நான் படைத்த அனைத்து மனிதர்களையும், மிருகங்களையும், ஊர்வனவற்றையும், வானத்தில் பறக்கும் பறவைகளையும் அழிக்கப் போகிறேன். ஏனென்றால் நான் இவற்றையெல்லாம் படைத்ததற்காக வருத்தப்படுகிறேன்” என்றார். </span></div>
<div class='p'>
<span class='v GN6_8' data-id='GN6_8'><span class='v-num v-8'>௮&nbsp;</span>ஆனால் கர்த்தருக்கு விருப்பமான வழியில் நடப்பவனாக நோவா என்னும் ஒரே ஒரு மனிதன் மட்டும் இருந்தான். </span></div>
<div class='s'>நோவாவும் பெருவெள்ளமும் </div>
<div class='p'>
<span class='v GN6_9' data-id='GN6_9'><span class='v-num v-9'>௯&nbsp;</span>இது நோவாவின் குடும்பத்தைப்பற்றிக் கூறுகின்ற பகுதி. நோவா நேர்மையான மனிதனாக இருந்தான். அவன் தன்னைச் சுற்றியுள்ள ஜனங்களில் குற்றமற்றவனாக இருந்தான். அவன் எப்பொழுதும் தேவனைப் பின்பற்றி வாழ்ந்தான். </span>
<span class='v GN6_10' data-id='GN6_10'><span class='v-num v-10'>௧௦&nbsp;</span>அவனுக்கு சேம், காம், யாப்பேத் எனும் மூன்று மகன்கள் இருந்தனர். </span></div>
<div class='p'>
<span class='v GN6_11 GN6_12' data-id='GN6_11'><span class='v-num v-11-12'>௧௧-௧௨&nbsp;</span>தேவன் பூமியைப் பார்த்தார். அது மனிதர்களால் கெடுக்கப்பட்டிருப்பதை அறிந்தார். எங்கும் வன்முறை பரவியிருந்தது. ஜனங்கள் பாவிகளாகவும், கொடூரமானவர்களாகவும் மாறியிருந்தனர். அவர்கள் பூமியில் தம் வாழ்க்கையையும் கெடுத்திருந்தனர். </span></div>
<div class='p'>
<span class='v GN6_13' data-id='GN6_13'><span class='v-num v-13'>௧௩&nbsp;</span>எனவே, தேவன் நோவாவிடம், “எல்லோரும் பூமியில் பாவத்தையும் வன்முறையையும் பரவ வைத்துள்ளனர். எனவே நான் எல்லா உயிர்களையும் அழித்து, அவற்றை பூமியிலிருந்து விலக்குவேன். </span>
<span class='v GN6_14' data-id='GN6_14'><span class='v-num v-14'>௧௪&nbsp;</span>கொப்பேர் மரத்தைப் பயன்படுத்தி நீயே ஒரு பெரிய கப்பலைச் செய். அதில் பல அறைகளை ஏற்படுத்து. உள்ளும் புறம்புமாகத் தார் பூசி விடு. </span></div>
<div class='p'>
<span class='v GN6_15' data-id='GN6_15'><span class='v-num v-15'>௧௫&nbsp;</span>“கப்பல் 450 அடி நீளமும், 75 அடி அகலமும், 45 அடி உயரமும் இருக்கட்டும். </span>
<span class='v GN6_16' data-id='GN6_16'><span class='v-num v-16'>௧௬&nbsp;</span>இதில் 18 அங்குலம் கூரையை விட்டு கீழே ஒரு ஜன்னல் இருக்கட்டும். கப்பலின் பக்கவாட்டில் ஒரு கதவு இருக்கட்டும். அதில் மேல்தளம், நடுத்தளம், கீழ்த்தளம் என்று மூன்று தளங்கள் இருக்கட்டும். </span></div>
<div class='p'>
<span class='v GN6_17' data-id='GN6_17'><span class='v-num v-17'>௧௭&nbsp;</span>“நான் உனக்குச் சொல்வதைக் கவனமாகக் கேள். நான் பூமியில் ஒரு பெரிய வெள்ளப் பெருக்கை ஏற்படுத்துவேன். வானத்துக்குக் கீழேயுள்ள அனைத்து உயிர்களையும் அழிப்பேன். மண்ணிலுள்ள அனைத்தும் மரணமடையும். </span>
<span class='v GN6_18' data-id='GN6_18'><span class='v-num v-18'>௧௮&nbsp;</span>ஆனால் நான் உன்னோடு ஒரு சிறப்பான உடன்படிக்கையைச் செய்கிறேன். நீயும் உன் மனைவியும் உன் மகன்களும், மகன்களின் மனைவிமார்களும் கப்பலுக்குள் போய்விடுங்கள். </span>
<span class='v GN6_19' data-id='GN6_19'><span class='v-num v-19'>௧௯&nbsp;</span>பூமியிலுள்ள அனைத்து உயிர்களிலும் ஆண், பெண் என இணையாகத் தேர்ந்தெடுத்துக்கொள். கப்பலில் அவைகள் உயிரோடு இருக்கட்டும். </span>
<span class='v GN6_20' data-id='GN6_20'><span class='v-num v-20'>௨௦&nbsp;</span>ஒவ்வொரு பறவை இனங்களிலும் ஒவ்வொரு ஜோடியும், ஒவ்வொரு மிருக இனங்களிலும் ஒவ்வொரு ஜோடியும், எல்லா ஊர்வனவற்றிலும் ஒவ்வொரு ஜோடியும் கண்டு பிடித்து, அவற்றையும் உனது கப்பலில் உயிரோடு வைத்துக்கொள். </span>
<span class='v GN6_21' data-id='GN6_21'><span class='v-num v-21'>௨௧&nbsp;</span>எல்லாவகை உணவுப் பொருட்களையும் கப்பலில் சேமித்து வை. அவ்வுணவு உங்களுக்கும் மற்ற மிருகங்களுக்கும் உதவியாக இருக்கட்டும்” என்றார். </span></div>
<div class='p'>
<span class='v GN6_22' data-id='GN6_22'><span class='v-num v-22'>௨௨&nbsp;</span>நோவா தேவன் சொன்னபடி எல்லாவற்றையும் சரியாகச் செய்து முடித்தான். </span></div></div>
<div class='footnotes'>

</div>
<div class='footer'><div class='nav'>
<a class='prev' href='GN5.html'></a>
<a class='home' href='index.html'></a>
<a class='next' href='GN7.html'></a>
</div></div>
</body></html>
