<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக லூக்கா 17</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location uni_ila.sundaram-08' href='LK.html'> லூக்கா ௧௭ </a>
<a class='prev' href='LK16.html'> &#9664; </a>
<a class='next' href='LK18.html'> &#9654; </a>
</div></div>
<div class='chapter section LK17 tam2008 tam LK uni_ila.sundaram-08' dir='ltr' data-id='LK17' data-nextid='LK18' data-previd='LK16' lang='ta'> 

<div class='c'>௧௭</div>
<div class='s'>பாவமும் மன்னிப்பும் </div>
<div class='r'>(மத். 18:6–7, 21–22; மாற். 9:42) </div>
<div class='p'>
<span class='v LK17_1' data-id='LK17_1'><span class='verse1 v-num v-1'>௧&nbsp;</span>இயேசு தன் சீஷர்களை நோக்கி, “மக்கள் பாவம் செய்யும்படியான காரியங்கள் நிச்சயமாக நடக்கும். ஆனால் இது நடக்கும்படியாகச் செய்கிறவனுக்குத் தீமை விளையும் </span>
<span class='v LK17_2' data-id='LK17_2'><span class='v-num v-2'>௨&nbsp;</span>பலவீனமான மனிதர்கள் பாவம் செய்யும்படியாகச் செய்கிற ஒருவனுக்குத் தீமை விளையும். அவன் கழுத்தில் அரைக்கிற கல்லைக் கட்டி அவனைக் கடலில் அமிழ்த்துவது அவனுக்கு நல்லதாக இருக்கும். </span>
<span class='v LK17_3' data-id='LK17_3'><span class='v-num v-3'>௩&nbsp;</span>எனவே எச்சரிக்கையாக இருங்கள்!” </span></div>
<div class='p'>
<span class='v LK17_3' data-id='LK17_3'>“உங்கள் சகோதரன் பாவம் செய்தால் அவனைக் கண்டியுங்கள். ஆனால் அவன் வருந்திப் பாவம் செய்வதை விட்டுவிட்டால், அவனை மன்னியுங்கள். </span>
<span class='v LK17_4' data-id='LK17_4'><span class='v-num v-4'>௪&nbsp;</span>ஒரே நாளில் உங்கள் சகோதரன் ஏழுமுறை உங்களிடம் தவறு செய்தும் ஒவ்வொரு முறையும் உங்களிடம் மன்னிப்பு வேண்டினான் என்றால், நீங்கள் அவனை மன்னிக்க வேண்டும்” என்றார். </span></div>
<div class='s'>விசுவாசத்தின் மேன்மை </div>
<div class='p'>
<span class='v LK17_5' data-id='LK17_5'><span class='v-num v-5'>௫&nbsp;</span>சீஷர்கள் இயேசுவை நோக்கி, “இன்னும் மிகுந்த விசுவாசத்தை எங்களுக்கு வழங்குங்கள்” என்றார்கள். </span></div>
<div class='p'>
<span class='v LK17_6' data-id='LK17_6'><span class='v-num v-6'>௬&nbsp;</span>கர்த்தர், “உங்கள் விசுவாசம் ஒரு கடுகளவு பெரியதாக இருந்தால் இந்த முசுக்கட்டை மரத்தைப் பார்த்து, ‘நீ தானாகவே பெயர்ந்து கடலில் விழு’ என்று கூறினால் அந்த மரமானது உங்களுக்குக் கீழ்ப்படியும். </span></div>
<div class='s'>நல்ல ஊழியர்கள் </div>
<div class='p'>
<span class='v LK17_7' data-id='LK17_7'><span class='v-num v-7'>௭&nbsp;</span>“வயலில் வேலை செய்கிற ஊழியன் ஒருவன் உங்களில் ஒருவனுக்கு இருக்கிறான் என்று வைத்துக்கொள்வோம். அவன் நிலத்தை உழுது கொண்டோ, ஆடுகளை மேய்த்துக்கொண்டோ இருக்கிறான். அவன் வயலிலிருந்து வீட்டுக்கு வந்ததும் அவனிடம் நீங்கள் என்ன சொல்வீர்கள்? வந்து சாப்பிட உட்கார் என்பீர்களா? </span>
<span class='v LK17_8' data-id='LK17_8'><span class='v-num v-8'>௮&nbsp;</span>இல்லை. நீங்கள் அந்த ஊழியனிடம், ‘நான் உண்பதற்கு ஏதேனும் தயார் செய். நான் சாப்பிட்டு முடிக்கும்வரை பரிமாறுவதற்கான ஆடைகளை அணிந்துகொள். பிறகு நீ சாப்பிடவும், பருகவும் செய்யலாம்’ என்பீர்கள். </span>
<span class='v LK17_9' data-id='LK17_9'><span class='v-num v-9'>௯&nbsp;</span>தன் வேலையைச் செய்வதற்காக அவனுக்கு விசேஷமாக நன்றி செலுத்த வேண்டியது இல்லை. அவனது எஜமானன் சொல்வதை மட்டும் அவன் செய்துகொண்டிருக்கிறான். </span>
<span class='v LK17_10' data-id='LK17_10'><span class='v-num v-10'>௧௦&nbsp;</span>அதுவே உங்களுக்கும் பொருந்தும். நீங்கள் செய்யும்படியாக கூறப்பட்ட காரியங்களை நீங்கள் செய்யும்போது நீங்கள், ‘எந்த விசேஷ நன்றியறிதலுக்கும் நாங்கள் தகுதியுடையவர்கள் அல்ல. நாங்கள் செய்யவேண்டிய வேலையையே செய்து முடித்தோம்’ என்று சொல்ல வேண்டும்” என்றார். </span></div>
<div class='s'>நன்றியுடனிருங்கள் </div>
<div class='p'>
<span class='v LK17_11' data-id='LK17_11'><span class='v-num v-11'>௧௧&nbsp;</span>இயேசு எருசலேமுக்குப் பிரயாணம் செய்துகொண்டிருந்தார். கலிலேயாவைக் கடந்து அவர் சமாரியாவுக்குப் போனார். </span>
<span class='v LK17_12' data-id='LK17_12'><span class='v-num v-12'>௧௨&nbsp;</span>அவர் ஒரு சிற்றூருக்கு வந்தார். பத்து மனிதர்கள் அவரை அங்கு சந்தித்தார்கள். அவர்கள் தொழு நோயால் பாதிக்கப்பட்டவர்களாதலால் அவர் அருகே வரவில்லை. </span>
<span class='v LK17_13' data-id='LK17_13'><span class='v-num v-13'>௧௩&nbsp;</span>ஆனால் அம்மனிதர்கள் இயேசுவை நோக்கி, உரக்கக் கூவி, “இயேசுவே! குருவே! தயவுசெய்து எங்களுக்கு உதவி செய்யுங்கள்” என்றார்கள். </span></div>
<div class='p'>
<span class='v LK17_14' data-id='LK17_14'><span class='v-num v-14'>௧௪&nbsp;</span>அம்மனிதர்களைப் பார்த்தபோது இயேசு, “போய் ஆசாரியர் முன்பு உங்களை நீங்களே காட்டுங்கள்” என்றார். </span></div>
<div class='p'>
<span class='v LK17_14' data-id='LK17_14'>அந்தப் பத்து மனிதர்களும் ஆசாரியரிடம் போய்கொண்டிருக்கையில் அவர்கள் குணமடைந்தார்கள். </span>
<span class='v LK17_15' data-id='LK17_15'><span class='v-num v-15'>௧௫&nbsp;</span>அவர்களில் ஒருவன் தான் சுகம் பெற்றதைக் கண்டபோது இயேசுவிடம் திரும்பிச் சென்றான். அவன் உரத்த குரலில் தேவனுக்கு நன்றியைத் தெரிவித்தான். </span>
<span class='v LK17_16' data-id='LK17_16'><span class='v-num v-16'>௧௬&nbsp;</span>அவன் இயேசுவின் பாதங்களில் விழுந்தான். அந்த மனிதன் இயேசுவுக்கு நன்றி கூறினான். (இந்த மனிதன் ஒரு சமாரியன். யூதன் அல்லன்) </span>
<span class='v LK17_17' data-id='LK17_17'><span class='v-num v-17'>௧௭&nbsp;</span>இயேசு, “பத்து மனிதர்கள் நலமடைந்தனர். மற்ற ஒன்பது பேர் எங்கே? </span>
<span class='v LK17_18' data-id='LK17_18'><span class='v-num v-18'>௧௮&nbsp;</span>தேவனுக்கு நன்றி சொல்லுவதற்குத் திரும்பி வந்தவன் இந்த சமாரியன் மட்டும் தானா?” என்று கேட்டார். </span>
<span class='v LK17_19' data-id='LK17_19'><span class='v-num v-19'>௧௯&nbsp;</span>பின்பு இயேசு அவனை நோக்கி, “எழுந்திரு, நீ போகலாம். நீ விசுவாசித்ததால் குணம் பெற்றாய்” என்றார். </span></div>
<div class='s'>உங்களுக்குள் தேவராஜ்யம் </div>
<div class='r'>(மத். 24:23-28, 37-41) </div>
<div class='p'>
<span class='v LK17_20' data-id='LK17_20'><span class='v-num v-20'>௨௦&nbsp;</span>பரிசேயர்களில் சிலர் இயேசுவை நோக்கி, “தேவனின் இராஜ்யம் எப்போது வரும்?” என்று கேட்டார்கள். </span></div>
<div class='p'>
<span class='v LK17_20' data-id='LK17_20'>இயேசு பதிலாக, “தேவனுடைய இராஜ்யம் வந்துகொண்டிருக்கிறது, ஆனால் நீங்கள் கண்களால் பார்க்கும்படியான வகையில் அல்ல. </span>
<span class='v LK17_21' data-id='LK17_21'><span class='v-num v-21'>௨௧&nbsp;</span>‘பாருங்கள், தேவனுடைய இராஜ்யம் இங்கே இருக்கிறது’ அல்லது ‘அங்கே இருக்கிறது’ என்று மக்கள் சொல்லமாட்டார்கள். இல்லை, தேவனுடைய இராஜ்யம் உங்களுக்குள்ளேயே இருக்கிறது” என்றார். </span></div>
<div class='p'>
<span class='v LK17_22' data-id='LK17_22'><span class='v-num v-22'>௨௨&nbsp;</span>பின்பு இயேசு அவரது சீஷர்களை நோக்கி, “மனித குமாரனின் நாட்களில் ஒன்றை நீங்கள் காண விரும்பும் காலம் வரும். ஆனால் உங்களால் அதைப் பார்க்க இயலாது. </span>
<span class='v LK17_23' data-id='LK17_23'><span class='v-num v-23'>௨௩&nbsp;</span>மக்கள் உங்களிடம், ‘பாருங்கள், அது அங்கே இருக்கிறது’ அல்லது ‘பாருங்கள், இங்கே அது இருக்கிறது’ என்பார்கள். நீங்கள் இருக்கும் இடத்தில் நிலைத்திருங்கள். எங்கேயும் தேடாதீர்கள்” என்றார். </span>
<span class='v LK17_24' data-id='LK17_24'><span class='v-num v-24'>௨௪&nbsp;</span>“மனித குமாரன் திரும்ப வருவார், என்பதை நீங்கள் அறிவீர்கள். அவர் வரும் நாளில் வானில் ஒரு முனையில் இருந்து மறுமுனைக்கு ஒளிவிடும் மின்னலைப்போல அவர் ஒளிவீசுவார். </span>
<span class='v LK17_25' data-id='LK17_25'><span class='v-num v-25'>௨௫&nbsp;</span>ஆனால் முதலில் மனித குமாரன் பல துன்பங்களைத் தாங்கி இந்தக் காலத்து மக்களால் தள்ளப்பட வேண்டியதாயிருக்கிறது. </span></div>
<div class='p'>
<span class='v LK17_26' data-id='LK17_26'><span class='v-num v-26'>௨௬&nbsp;</span>“நோவா வாழ்ந்த காலத்தைப்போலவே மீண்டும் மனித குமாரன் வரும் பொழுதும் நடக்கும். </span>
<span class='v LK17_27' data-id='LK17_27'><span class='v-num v-27'>௨௭&nbsp;</span>நோவாவின் காலத்தில் நோவா படகில் நுழைந்த தினத்தில் கூட மக்கள் உண்டு, பருகி, மணம் செய்து வாழ்ந்தார்கள். அப்பொழுது வெள்ளப் பெருக்கு ஏற்பட்டு எல்லா மக்களையும் கொன்றது. </span></div>
<div class='p'>
<span class='v LK17_28' data-id='LK17_28'><span class='v-num v-28'>௨௮&nbsp;</span>“தேவன், லோத்தின் காலத்தில் சோதோமை அழித்ததைப் போலவே அதுவும் இருக்கும். அந்த மக்கள் உண்டு பருகி, வாங்கி, விற்று, நட்டு, தங்களுக்காக வீடுகளைக் கட்டிக்கொண்டு இருந்தார்கள். </span>
<span class='v LK17_29' data-id='LK17_29'><span class='v-num v-29'>௨௯&nbsp;</span>லோத்து தனது ஊரை விட்டுப்போன நாளில் கூட மக்கள் இவற்றையெல்லாம் செய்துகொண்டு இருந்தார்கள். வானத்தில் இருந்து அக்கினி வந்து அவர்கள் எல்லாரையும் கொன்றது. </span>
<span class='v LK17_30' data-id='LK17_30'><span class='v-num v-30'>௩௦&nbsp;</span>மனித குமாரன் மீண்டும் வரும்போதும் இதே விதமாக நடக்கும். </span></div>
<div class='p'>
<span class='v LK17_31' data-id='LK17_31'><span class='v-num v-31'>௩௧&nbsp;</span>“அந்த நாளில் ஒரு மனிதன் கூரையின் மீது இருந்தால், அவன் உள்ளேபோய் தனது பொருட்களை எடுத்துக்கொள்வதற்கு அவனுக்கு நேரம் இருக்காது. ஒரு மனிதன் வயலில் இருந்தால், அவன் வீட்டுக்குத் திரும்பிச் செல்ல முடியாது. </span>
<span class='v LK17_32' data-id='LK17_32'><span class='v-num v-32'>௩௨&nbsp;</span>லோத்தின் மனைவிக்கு<span class='note' id='footnote-174'><a href='#note-174' class='key'>*</a></span> என்ன நேரிட்டது என்பதை நினைவுகூருங்கள்! </span></div>
<div class='p'>
<span class='v LK17_33' data-id='LK17_33'><span class='v-num v-33'>௩௩&nbsp;</span>“தன் உயிரைக் காப்பற்றிக்கொள்ள முயலும் ஒருவன் அதை இழந்து போவான். ஆனால் உயிரைக் கொடுக்கிறவனோ அதை மீட்டுக்கொள்வான். </span>
<span class='v LK17_34' data-id='LK17_34'><span class='v-num v-34'>௩௪&nbsp;</span>இரவில் ஒரே அறையில் இரண்டுபேர் உறங்கிக்கொண்டிருக்கக் கூடும். ஒருவன் எடுத்துக்கொள்ளப்படுவான். மற்றவன் விட்டுவிடப்படுவான். </span>
<span class='v LK17_35' data-id='LK17_35'><span class='v-num v-35'>௩௫&nbsp;</span>இரு பெண்கள் ஒருமித்து தானியங்களை அரைத்துக்கொண்டிருக்கக் கூடும். ஒருத்தி எடுத்துக்கொள்ளப்படுவாள். மற்றொருத்தி விட்டு விடப்படுவாள்” என்றார். </span>
<span class='v LK17_36' data-id='LK17_36'><span class='v-num v-36'>௩௬&nbsp;</span> <span class='note' id='footnote-175'><a href='#note-175' class='key'>†</a></span> </span></div>
<div class='p'>
<span class='v LK17_37' data-id='LK17_37'><span class='v-num v-37'>௩௭&nbsp;</span>சீஷர்கள் இயேசுவிடம், “ஆண்டவரே, இது எங்கே நடக்கும்?” என்று கேட்டார்கள். பதிலாக இயேசு, “வட்டமிடுகிற கழுகுகளைப் பார்ப்பதின் மூலம் இறந்த சடலத்தை மக்கள் எப்போதும் கண்டுபிடிக்க முடியும்” என்றார். </span></div></div>
<div class='footnotes'>

<span class='footnote' id='note-174'><span class='key'>* </span><a href='#footnote-174' class='backref'>௧௭:௩௨</a> <span class='text'> <span class="fk">லோத்தின் மனைவி </span><span class="ft">லோத்தின் மனைவிக்கு என்ன ஏற்பட்டது என்ற விபரம் காணப்படுவது: ஆதியாகமம் 19:15-17, 26.</span></span></span>
<span class='footnote' id='note-175'><span class='key'>† </span><a href='#footnote-175' class='backref'>௧௭:௩௬</a> <span class='text'> <span class="ft">லூக்காவின் சில கிரேக்க பிரதிகளில் 36வது வாக்கியம் சொல்லப்பட்டுள்ளது. “இரண்டுபேர் வயலில் வேலை செய்துகொண்டிருப்பார்கள். ஒருவன் ஏற்றுக்கொள்ளப்படுவான். மற்றொருவன் கைவிடப்படுவான்.”</span></span></span>
</div>
<div class='footer'><div class='nav'>
<a class='prev' href='LK16.html'>&#9664;</a>
<a class='home' href='index.html'>&#9776;</a>
<a class='next' href='LK18.html'>&#9654;</a>
</div></div>
</body></html>
