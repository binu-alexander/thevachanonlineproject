<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக 1 கொரி. 11</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location uni_ila.sundaram-08' href='C1.html'> 1 கொரி. 11 </a>
<a class='prev' href='C110.html'>  </a>
<a class='next' href='C112.html'>  </a>
</div></div>
<div class='chapter section C111 tam2008 tam C1 uni_ila.sundaram-08' dir='ltr' data-id='C111' data-nextid='C112' data-previd='C110' lang='ta'> 

<div class='c'>11</div>
<div class='p'>
<span class='v C111_1' data-id='C111_1'><span class='verse1 v-num v-1'>1&nbsp;</span>நான் கிறிஸ்துவை உதாரணமாகப் பின்பற்றுவதுபோல, என்னை உதாரணமாகப் பின்பற்றுங்கள். </span></div>
<div class='s'>தலைமைக்குக் கீழ்ப்படிதல் </div>
<div class='p'>
<span class='v C111_2' data-id='C111_2'><span class='v-num v-2'>2&nbsp;</span>நீங்கள் எல்லாவற்றிலும் என்னை நினைவுகூருவதால் உங்களைப் புகழ்கிறேன். நான் உங்களுக்கு வழங்கியிருக்கிற போதனைகளை நீங்கள் பின்பற்றிக்கொண்டுள்ளீர்கள். </span>
<span class='v C111_3' data-id='C111_3'><span class='v-num v-3'>3&nbsp;</span>ஆனால் நீங்கள், இதைப் புரிந்துகொள்ள வேண்டுமென விரும்புகிறேன். ஒவ்வொரு மனிதனின் தலைவரும் கிறிஸ்துவே. பெண்ணின் தலைவன் ஆணாவான். கிறிஸ்துவின் தலைவர் தேவனே. </span></div>
<div class='p'>
<span class='v C111_4' data-id='C111_4'><span class='v-num v-4'>4&nbsp;</span>தீர்க்கதரிசனம் சொல்கிறவனோ அல்லது பிரார்த்திக்கிறவனோ தலையை மூடியிருந்தால் அது அவன் தலைக்கு இழுக்கைத் தரும். </span>
<span class='v C111_5' data-id='C111_5'><span class='v-num v-5'>5&nbsp;</span>தீர்க்கதரிசனம் சொல்கிறவளும் பிரார்த்தனை செய்கிறவளும் தலையை மூடிக்கொண்டிருக்க வேண்டும். அவ்வாறு தலையை மூடியிராவிட்டால் அது அவள் தலைக்கு இழுக்கைத் தரும். தலைமயிரை மழித்துக்கொண்ட பெண்ணுக்கு அவள் ஒப்பாவாள். </span>
<span class='v C111_6' data-id='C111_6'><span class='v-num v-6'>6&nbsp;</span>ஒரு பெண் தனது தலையை மூடியிராவிட்டால் அவள் தலை மயிரை மழிப்பதற்கு ஒப்பாகும். தலை மயிரைக் குறைப்பதோ, மழிப்பதோ பெண்ணுக்கு இழிவைத் தரும். எனவே அவள் தனது தலையை மூடியிருக்க வேண்டும். </span></div>
<div class='p'>
<span class='v C111_7' data-id='C111_7'><span class='v-num v-7'>7&nbsp;</span>ஆனால், ஓர் ஆண் தனது தலையை மூடக்கூடாது. ஏனெனில் அவன் தேவனைப் போல அமைக்கப்பட்டவன். அவன் தேவனுக்கு மகிமையாய் அமைபவன். ஆனால் பெண்ணோ ஆணுக்கு மகிமையாய் அமைபவள். </span>
<span class='v C111_8' data-id='C111_8'><span class='v-num v-8'>8&nbsp;</span>பெண்ணிலிருந்து ஆண் தோன்றவில்லை. ஆணிலிருந்து பெண் தோன்றினாள். </span>
<span class='v C111_9' data-id='C111_9'><span class='v-num v-9'>9&nbsp;</span>ஆண் பெண்ணுக்காகப் படைக்கப்படவில்லை. பெண்ணோ ஆணுக்காகப் படைக்கப்பட்டாள். </span>
<span class='v C111_10' data-id='C111_10'><span class='v-num v-10'>10&nbsp;</span>அதனால்தான் பெண் ஒருவனுக்கு அடங்கியவள் என்பதைக் காட்டும்படியாக தனது தலையை மூடியிருக்க வேண்டும். தேவதூதர்களுக்காகவும் அவள் இதைச் செய்தல்வேண்டும். </span></div>
<div class='p'>
<span class='v C111_11' data-id='C111_11'><span class='v-num v-11'>11&nbsp;</span>ஆனால் கர்த்தருக்குள் பெண் ஆணுக்கு முக்கியமானவள். அவ்வாறே ஆணும் பெண்ணுக்கு முக்கியமானவன். அவ்வாறே ஆணும் பெண்ணுக்கு முக்கியமானவன். </span>
<span class='v C111_12' data-id='C111_12'><span class='v-num v-12'>12&nbsp;</span>ஆணிடமிருந்து பெண் தோன்றியதால் இது உண்மையாகிறது. ஆனால் பெண்ணிடம் இருந்து ஆண் பிறக்கிறான். உண்மையாகவே ஒவ்வொன்றும் தேவனிடம் இருந்து வருகிறது. </span></div>
<div class='p'>
<span class='v C111_13' data-id='C111_13'><span class='v-num v-13'>13&nbsp;</span>இதை நீங்களே முடிவு செய்யுங்கள். தனது தலையை மறைக்காமல் தேவனிடம் பிரார்த்தனை செய்வது ஒரு பெண்ணுக்கு உகந்ததா? </span>
<span class='v C111_14' data-id='C111_14'><span class='v-num v-14'>14&nbsp;</span>நீளமான மயிரோடு இருப்பது ஆணுக்கு இழுக்கானது என்பதை இயற்கையே உணர்த்துகிறது. </span>
<span class='v C111_15' data-id='C111_15'><span class='v-num v-15'>15&nbsp;</span>ஒரு பெண்ணுக்கு நீளமான கூந்தலிருப்பது அவளுக்கு கௌரவமாகும். ஏனெனில் ஒரு மகிமையாகவே அது அவளுக்குத் தரப்பட்டிருக்கிறது. </span>
<span class='v C111_16' data-id='C111_16'><span class='v-num v-16'>16&nbsp;</span>இதைக் குறித்துச் சிலர் இன்னும் விவாதிக்க விரும்பலாம். ஆனால் நாங்களும், தேவனுடைய சபைகளும் அம்மக்கள் இதைப்பற்றி வாக்குவாதம் செய்வதை ஏற்பதில்லை. </span></div>
<div class='s'>கர்த்தரின் திருவிருந்து </div>
<div class='p'>
<span class='v C111_17' data-id='C111_17'><span class='v-num v-17'>17&nbsp;</span>இப்போது உங்களுக்குச் சொல்பவற்றில் நான் உங்களைப் புகழமாட்டேன். நீங்கள் ஒன்று சேர்வது உங்களுக்குத் தொல்லை உருவாகுவதில் முடிகிறது. </span>
<span class='v C111_18' data-id='C111_18'><span class='v-num v-18'>18&nbsp;</span>முதலில், ஒரு சபையாக நீங்கள் சேரும்போது உங்களுக்குள் பிரிவினைகள் உண்டு என்று நான் கேள்விப்பட்டேன். அதில் சிலவற்றை நான் நம்புகிறேன். </span>
<span class='v C111_19' data-id='C111_19'><span class='v-num v-19'>19&nbsp;</span>பிரிவினைகள் இருப்பது தேவைதான். உங்களில் யார் சரியான காரியத்தைச் செய்கிறவர் என்பதைத் தெளிவுபடுத்த அது உதவும். </span></div>
<div class='p'>
<span class='v C111_20' data-id='C111_20'><span class='v-num v-20'>20&nbsp;</span>நீங்கள் ஒன்று கூடுகையில் கர்த்தரின் திருவிருந்தை<span class='note' id='footnote-270'><a href='#note-270' class='key'>*</a></span> உண்மையாகப் புசிப்பதில்லை. </span>
<span class='v C111_21' data-id='C111_21'><span class='v-num v-21'>21&nbsp;</span>ஏன்? ஏனெனில் நீங்கள் சாப்பிடும்போது இன்னொருவருக்காகக் காத்திராது உண்ணுகிறீர்கள். சிலருக்குப் போதுமான அளவு சாப்பிடக் கிடைப்பதில்லை. ஆனால் மற்றும் சிலர் போதைக்கு ஆளாகும் அளவுக்கு உட்கொள்கிறார்கள். </span>
<span class='v C111_22' data-id='C111_22'><span class='v-num v-22'>22&nbsp;</span>உங்கள் வீடுகளில் நீங்கள் சாப்பிடவும், குடிக்கவும் செய்யலாம். தேவனுடைய சபையினர் முக்கியமற்றவரென நீங்கள் நினைப்பதாக எனக்குப் படுகிறது. நீங்கள் ஏழைகளை தர்மசங்கடத்திற்கு உள்ளாக்குகிறீர்கள். நான் என்ன கூறமுடியும்? உங்களை இதற்காகப் புகழ்வதா? நான் உங்களைப் புகழேன். </span></div>
<div class='p'>
<span class='v C111_23' data-id='C111_23'><span class='v-num v-23'>23&nbsp;</span>நான் உங்களுக்குச் சொன்ன போதனை உண்மையில் கர்த்தரால் எனக்குக் கொடுக்கப்பட்டது ஆகும். இயேசு கொலை செய்யப்படுவதற்காக ஒப்புவிக்கப்பட்ட இரவில் அவர் அப்பத்தை எடுத்து நன்றி கூறினார். </span>
<span class='v C111_24' data-id='C111_24'><span class='v-num v-24'>24&nbsp;</span>அந்த அப்பத்தைப் பகிர்ந்து அவர் “இதை புசியுங்கள். இது எனது சரீரமாகும். இது உங்களுக்குரியது. என்னை நினைவுகூருவதற்காக இதைச் செய்யுங்கள்” என்றார். </span>
<span class='v C111_25' data-id='C111_25'><span class='v-num v-25'>25&nbsp;</span>அவர்கள் அதைச் சாப்பிட்டபின், இயேசு திராட்சை இரசக் கோப்பையை எடுத்து பகிர்ந்தளித்தார். “தேவனிடமிருந்து அவரது மக்களுக்கு அளிக்கப்பட்ட புது உடன்படிக்கையை இந்த இரசக் கோப்பை காட்டுகிறது! எனது இரத்தத்தில் இந்த உடன்படிக்கை ஆரம்பமாகிறது. நீங்கள் இதைப் பருகும்போது, என்னை நினைப்பதற்காக அவ்வாறு செய்யுங்கள்” என்றார். </span>
<span class='v C111_26' data-id='C111_26'><span class='v-num v-26'>26&nbsp;</span>ஒவ்வொரு முறையும் அப்பத்தைச் சாப்பிடும்போதும் இந்த பானத்தைப் பருகும்போதும், கர்த்தர் வரும்வரையில் கர்த்தருடைய மரணத்தைப் பிறருக்கு அறிவிக்கிறீர்கள். </span></div>
<div class='p'>
<span class='v C111_27' data-id='C111_27'><span class='v-num v-27'>27&nbsp;</span>எனவே தகுதியற்ற வகையில் இந்த அப்பத்தை உண்டாலோ, அல்லது கர்த்தரின் இந்தப் பாத்திரத்தில் பருகினாலோ, அப்போது அந்த மனிதன் கர்த்தரின் சரீரத்துக்கும், இரத்தத்துக்கும் எதிராகப் பாவம் செய்தவனாகிறான். </span>
<span class='v C111_28' data-id='C111_28'><span class='v-num v-28'>28&nbsp;</span>இந்த அப்பத்தை பகிர்ந்துகொள்வதற்கு முன்னரும், இந்த பாத்திரத்தில் இருந்து பருகும் முன்னரும் ஒவ்வொருவனும் தன் இதயத்தைப் பரீட்சித்துப் பார்த்துக்கொள்ள வேண்டும். </span>
<span class='v C111_29' data-id='C111_29'><span class='v-num v-29'>29&nbsp;</span>கர்த்தருடைய சரீரத்தின் பொருளை நிதானித்து அறியாமல் ஒருவன் இந்த அப்பத்தை உண்ணவோ இந்த பானத்தைப் பருகவோ செய்தால் அந்த மனிதன் உண்பதாலும் பருகுவதாலும் குற்றவாளியாக நியாயம் தீர்க்கப்படுவான். </span>
<span class='v C111_30' data-id='C111_30'><span class='v-num v-30'>30&nbsp;</span>எனவே தான், உங்களில் பலர் நோயுற்றவராகவும் பலவீனராகவும் காணப்படுகிறீர்கள். பலர் இறந்தும் போய்விட்டார்கள். </span>
<span class='v C111_31' data-id='C111_31'><span class='v-num v-31'>31&nbsp;</span>நாமே நம்மைச் சரியான வழியில் நியாயம் தீர்த்திருந்தோமானால் தேவன் நம்மை நியாயம் தீர்த்திருக்கமாட்டார். </span>
<span class='v C111_32' data-id='C111_32'><span class='v-num v-32'>32&nbsp;</span>ஆனால், தேவன் நம்மை நியாயம் தீர்க்கும்போது, நமக்குச் சரியான வழியைக் காட்டும்படி நமக்குத் தண்டனை அளிக்கிறார். நாம் இந்த உலகத்திலுள்ள பிற மனிதரோடு குற்றம் சாட்டப்படாதபடிக்கு தேவன் இதைச் செய்கிறார். </span></div>
<div class='p'>
<span class='v C111_33' data-id='C111_33'><span class='v-num v-33'>33&nbsp;</span>சகோதர சகோதரிகளே! எனவே, நீங்கள் ஒன்று சேர்ந்து உண்ணுவதற்கு வருகையில் பிறருக்காகக் காத்திருங்கள். </span>
<span class='v C111_34' data-id='C111_34'><span class='v-num v-34'>34&nbsp;</span>ஒருவன் மிகுந்த பசியால் வாடினால், அவன் வீட்டில் உண்ணட்டும். தேவனுடைய நியாயத்தீர்ப்பு உங்கள்மேல் வராதபடிக்கு நீங்கள் ஒன்று கூடுகையில் இதைச் செய்யுங்கள். நான் வரும்போது நீங்கள் செய்யவேண்டிய பிற காரியங்களைக் குறித்து உங்களுக்குக் கூறுவேன். </span></div></div>
<div class='footnotes'>

<span class='footnote' id='note-270'><span class='key'>* </span><a href='#footnote-270' class='backref'>11:20</a> <span class='text'> <span class="fk">கர்த்தரின் திருவிருந்து </span><span class="ft">இயேசு தன் நினைவாக உண்ண வேண்டும் என்று தன் சீடர்களிடம் சொன்னது. <span class='bibleref' data-id='LK22_14'>லூக்கா 22:14-20</span>.</span></span></span>
</div>
<div class='footer'><div class='nav'>
<a class='prev' href='C110.html'></a>
<a class='home' href='index.html'></a>
<a class='next' href='C112.html'></a>
</div></div>
</body></html>
