<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக கொலோசெயர் 3</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location uni_ila.sundaram-08' href='CL.html'> கொலோசெயர் 3 </a>
<a class='prev' href='CL2.html'>  </a>
<a class='next' href='CL4.html'>  </a>
</div></div>
<div class='chapter section CL3 tam2008 tam CL uni_ila.sundaram-08' dir='ltr' data-id='CL3' data-nextid='CL4' data-previd='CL2' lang='ta'> 

<div class='c'>3</div>
<div class='s'>கிறிஸ்துவில் புதிய வாழ்க்கை </div>
<div class='p'>
<span class='v CL3_1' data-id='CL3_1'><span class='verse1 v-num v-1'>1&nbsp;</span>கிறிஸ்துவோடு நீங்கள் மரணத்திலிருந்து உயிர்த்தெழுந்து விட்டீர்கள். எனவே, பரலோகத்தில் உள்ளவற்றைப் பெற முயற்சி செய்யுங்கள். அங்கே தேவனுடைய வலது பக்கத்தில் கிறிஸ்து வீற்றிருக்கிறார். </span>
<span class='v CL3_2' data-id='CL3_2'><span class='v-num v-2'>2&nbsp;</span>பூமியில் உள்ளவற்றைப் பற்றி, சிந்திக்காமல் பரலோகில் உள்ளவற்றைப் பற்றிச் சிந்தியுங்கள். </span>
<span class='v CL3_3' data-id='CL3_3'><span class='v-num v-3'>3&nbsp;</span>உங்கள் பழைய பாவ சுபாவமானது இறந்துபோயிற்று. தேவனுக்குள் கிறிஸ்துவோடு உங்கள் புதிய வாழ்க்கை மறைந்திருக்கிறது. </span>
<span class='v CL3_4' data-id='CL3_4'><span class='v-num v-4'>4&nbsp;</span>கிறிஸ்துவே உங்கள் வாழ்க்கை. அவர் மீண்டும் வரும்போது அவரது மகிமையில் பங்கு கொள்வீர்கள். </span></div>
<div class='p'>
<span class='v CL3_5' data-id='CL3_5'><span class='v-num v-5'>5&nbsp;</span>தீமை, பாலியல் குற்றம், பாவ காரியங்களின் ஆளுகைக்கு உள்ளாகுதல், மோகம், தீய ஆசைகள் போன்ற உங்கள் பாவங்களை வாழ்விலிருந்து விலக்குங்கள். போலியான கடவுளுக்குச் சேவை செய்வது என்பதே இவ்விருப்பங்களின் உண்மை அர்த்தம். </span>
<span class='v CL3_6' data-id='CL3_6'><span class='v-num v-6'>6&nbsp;</span>இவை தேவனைக் கோபப்படுத்தும். </span>
<span class='v CL3_7' data-id='CL3_7'><span class='v-num v-7'>7&nbsp;</span>இவற்றை நீங்களும் உங்கள் கடந்துபோன பாவ வாழ்க்கையில் செய்தீர்கள். </span></div>
<div class='p'>
<span class='v CL3_8' data-id='CL3_8'><span class='v-num v-8'>8&nbsp;</span>ஆனால் இப்பொழுது கோபம், மூர்க்கம், அடுத்தவர் மனம் புண்படும்படி பேசுதல், கெட்ட வார்த்தைகளை உபயோகித்தல் ஆகியவற்றை உங்கள் வாழ்வில் இருந்து விலக்கி வையுங்கள். </span>
<span class='v CL3_9' data-id='CL3_9'><span class='v-num v-9'>9&nbsp;</span>ஒருவருக்கொருவர் பொய் சொல்லாதீர்கள். ஏனென்றால் முன்பு நீங்கள் செய்து வந்த பாவச் செயல்களோடு உங்கள் கடந்தகால பாவ வாழ்க்கையை விட்டிருக்கிறீர்கள். </span>
<span class='v CL3_10' data-id='CL3_10'><span class='v-num v-10'>10&nbsp;</span>நீங்கள் புதிய வாழ்க்கையை வாழ இருக்கிறீர்கள். உங்கள் புதிய வாழ்க்கையில் நீங்களும் தொடர்ச்சியாக புதியவர் ஆகிறீர்கள். நீங்கள் உங்களைப் படைத்த தேவனைப் போல மாறி வருகிறீர்கள். இப்புதிய வாழ்க்கை உங்களுக்கு தேவனைப் பற்றிய உண்மை அறிவைக் கொடுக்கும். </span>
<span class='v CL3_11' data-id='CL3_11'><span class='v-num v-11'>11&nbsp;</span>இப்புதிய வாழ்வில் கிரேக்கர்களுக்கும், யூதர்களுக்கும் இடையே எந்த வேறுபாடும் இல்லை. விருத்தசேதனம் செய்தவர்களுக்கும், செய்யாதவர்களுக்கும் இடையே எந்த வேறுபாடும் இல்லை. நாகரீகமுள்ளவனென்றும் நாகரீகமில்லாதவனென்றும் வேறுபாடில்லை. அடிமைகளுக்கும் சுதந்திரமானவர்களுக்கும் இடையே வேறுபாடுகள் எதுவும் இல்லை. ஆனால் விசுவாசமுள்ள அனைவரிடமும் கிறிஸ்து இருக்கிறார். எல்லாவற்றையும்விட அவரே அவர்களுக்கு முக்கியமானவர். </span></div>
<div class='p'>
<span class='v CL3_12' data-id='CL3_12'><span class='v-num v-12'>12&nbsp;</span>தேவன் உங்களைத் தேர்ந்தெடுத்து, தன் பரிசுத்த மக்களாக்கினார். அவர் உங்களை நேசிக்கிறார். ஆகவே எப்பொழுதும் நல்லவற்றையே செய்யுங்கள். இரக்கத்தோடும் அருளுணர்வோடும் பிறரிடம் மனவுருக்கம், பணிவு, சாந்தம், பொறுமை ஆகியவற்றைக் கடைப்பிடியுங்கள். </span>
<span class='v CL3_13' data-id='CL3_13'><span class='v-num v-13'>13&nbsp;</span>ஒருவர்மேல் ஒருவர் கோபப்படாதீர்கள். மன்னித்துவிடுங்கள். மற்றொருவன் உங்களுக்கு எதிராகத் தவறு செய்தால் அதை மன்னியுங்கள். நீங்கள் மற்றவர்களை மன்னிக்கவேண்டும். ஏனென்றால் கர்த்தர் உங்களை மன்னித்தார். </span>
<span class='v CL3_14' data-id='CL3_14'><span class='v-num v-14'>14&nbsp;</span>இவை அனைத்தையும் செய்யுங்கள், ஆனால் ஒருவருக்கொருவர் அன்பு செலுத்துவதுதான் மிக முக்கியமானது. அன்பு ஒன்றுதான் உங்கள் அனைவரையும் முழு ஒருமையுடன் ஒற்றுமையாகச் சேர்க்க வல்லது. </span>
<span class='v CL3_15' data-id='CL3_15'><span class='v-num v-15'>15&nbsp;</span>கிறிஸ்துவின் சமாதானம் உங்கள் சிந்தனைகளை ஆள்வதாக. இதற்காக நீங்கள் ஒரே சரீரமாக அழைக்கப்பட்டீர்கள். எப்போதும் நன்றியுள்ளவர்களாய் இருங்கள். </span></div>
<div class='p'>
<span class='v CL3_16' data-id='CL3_16'><span class='v-num v-16'>16&nbsp;</span>கிறிஸ்துவின் போதனைகள் உங்களுக்குள் சிறந்த செல்வமாக இருக்கட்டும். ஒருவருக்கொருவர் போதிக்கவும், பலப்படுத்தவும் உங்கள் முழு ஞானத்தையும் பயன்படுத்துங்கள். உங்கள் இதயத்தில் தேவனுக்கு நன்றி செலுத்தும் வகையில் சங்கீதம், கீர்த்தனைகள், ஞானப்பாட்டு போன்றவற்றை தேவனைக் குறித்து உங்கள் இதயங்களில் சுரக்கும் நன்றியுணர்வோடு பாடுங்கள். </span>
<span class='v CL3_17' data-id='CL3_17'><span class='v-num v-17'>17&nbsp;</span>நீங்கள் சொல்கின்றவற்றையும் செய்கின்றவற்றையும் உங்கள் கர்த்தராகிய இயேசுவின் பெயரிலேயே செய்யுங்கள். பிதாவாகிய தேவனுக்கு இயேசுவின் மூலம் நன்றி செலுத்துங்கள். </span></div>
<div class='s'>மற்றவர்களோடு உங்கள் புதிய வாழ்க்கை </div>
<div class='p'>
<span class='v CL3_18' data-id='CL3_18'><span class='v-num v-18'>18&nbsp;</span>மனைவிமார்களே! உங்கள் கணவரின் அதிகாரத்துக்குக் கீழ்ப்படியுங்கள். கர்த்தருக்குள் நீங்கள் செய்யத்தக்க சரியான செயல் இதுவே. </span></div>
<div class='p'>
<span class='v CL3_19' data-id='CL3_19'><span class='v-num v-19'>19&nbsp;</span>கணவன்மார்களே! உங்கள் மனைவியரை நேசியுங்கள். அவர்களோடு சாந்தமாய் இருங்கள். </span></div>
<div class='p'>
<span class='v CL3_20' data-id='CL3_20'><span class='v-num v-20'>20&nbsp;</span>குழந்தைகளே! எல்லா வகையிலும் உங்கள் பெற்றோருக்குக் கீழ்ப்படியுங்கள். இதுவே கர்த்தரை மகிழ்ச்சிப்படுத்துகிறது. </span></div>
<div class='p'>
<span class='v CL3_21' data-id='CL3_21'><span class='v-num v-21'>21&nbsp;</span>பிதாக்களே! உங்கள் பிள்ளைகளை விரக்தியடையச் செய்யாதீர்கள். அவர்களோடு கடுமையாக இருந்தால் அவர்கள் முயற்சி செய்யும் தம் ஆவலை இழந்துவிடுவார்கள். </span></div>
<div class='p'>
<span class='v CL3_22' data-id='CL3_22'><span class='v-num v-22'>22&nbsp;</span>வேலைக்கரார்களே! எல்லா வகையிலும் உங்கள் மண்ணுலக எஜமானர்களுக்குக் கீழ்ப்படிந்திருங்கள். உங்கள் எஜமானர்கள் உங்களுக்கு அருகில் இல்லாதபோதும், எல்லாக் காலங்களிலும் கீழ்ப்படியுங்கள். மனிதர்களை நீங்கள் சந்தோஷப்படுத்தவில்லை என்பதை மனதில் வைத்துக்கொள்ளுங்கள். ஆனால் அதைச் செய்துகொண்டிருப்பது நீங்கள் தேவனை மதிக்கிறீர்கள் என்பதாகும். நீங்கள் கர்த்தரை மதிப்பவர்கள்,ஆதலால் கபடமில்லாமல் பணிசெய்யுங்கள். </span>
<span class='v CL3_23' data-id='CL3_23'><span class='v-num v-23'>23&nbsp;</span>நீங்கள் எந்த வேலை செய்தாலும் அதனை இதயப்பூர்வமாகச் செய்யுங்கள். மனிதருக்காக அல்ல, கர்த்தருக்காகச் செய்கிறோம் என்று எண்ணுங்கள். </span>
<span class='v CL3_24' data-id='CL3_24'><span class='v-num v-24'>24&nbsp;</span>நீங்கள் உங்களுக்குரிய விருதை கர்த்தரிடம் இருந்து பெறுவீர்கள் என்பதை ஞாபகத்தில் வைத்துக்கொள்ளுங்கள். வாக்களித்தபடி அவர் உங்களுக்குத் தருவார். நீங்கள் கர்த்தராகிய இயேசு கிறிஸ்துவுக்கு சேவை செய்கிறீர்கள். </span>
<span class='v CL3_25' data-id='CL3_25'><span class='v-num v-25'>25&nbsp;</span>எவனொருவன் தவறு செய்கிறானோ, அவன் அத்தவறுக்காகத் தண்டிக்கப்படுவான் என்பதை மறவாதீர்கள். கர்த்தர் அனைவரையும் சமமாகவே நடத்துகிறார். </span></div></div>
<div class='footnotes'>

</div>
<div class='footer'><div class='nav'>
<a class='prev' href='CL2.html'></a>
<a class='home' href='index.html'></a>
<a class='next' href='CL4.html'></a>
</div></div>
</body></html>
