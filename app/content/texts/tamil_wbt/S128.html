<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக 1 சாமுவேல் 28</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location uni_ila.sundaram-08' href='S1.html'> 1 சாமுவேல் ௨௮ </a>
<a class='prev' href='S127.html'> &#9664; </a>
<a class='next' href='S129.html'> &#9654; </a>
</div></div>
<div class='chapter section S128 tam2008 tam S1 uni_ila.sundaram-08' dir='ltr' data-id='S128' data-nextid='S129' data-previd='S127' lang='ta'> 

<div class='c'>௨௮</div>
<div class='s'>பெலிஸ்தர் போருக்குத் தயாராகுதல் </div>
<div class='p'>
<span class='v S128_1' data-id='S128_1'><span class='verse1 v-num v-1'>௧&nbsp;</span>பிறகு பெலிஸ்தர்கள் இஸ்ரவேலுக்கு எதிராகப் போரிட கூடினார்கள். ஆகீஸ் தாவீதிடம், “இப்போது நீயும் உனது ஆட்களும் என்னோடு இஸ்ரவேலுக்கு எதிராகச் சண்டையிட வரவேண்டும் என்று அறிவாயா?” என்று கேட்டான். </span></div>
<div class='p'>
<span class='v S128_2' data-id='S128_2'><span class='v-num v-2'>௨&nbsp;</span>தாவீது, “உறுதியாக! என்னால் என்ன செய்ய முடியும் என்பதை நீங்களே பார்ப்பீர்கள்!” என்றான். </span></div>
<div class='p'>
<span class='v S128_2' data-id='S128_2'>ஆகீஸும், “நல்லது நான் உன்னை எனது மெய்க்காப்பாளனாக நியமிக்கிறேன். என்றென்றும் என்னை நீ காப்பாற்றுவாய்” என்றான். </span></div>
<div class='s'>சவுலும் எந்தோரின் பெண்ணும் </div>
<div class='p'>
<span class='v S128_3' data-id='S128_3'><span class='v-num v-3'>௩&nbsp;</span>சாமுவேல் மரித்ததும், அனைத்து இஸ்ரவேலரும் தங்கள் துக்கத்தை வெளிப்படுத்தினார்கள். சாமுவேலை அவனது தாய், மண்ணான ராமாவில் அடக்கம் செய்திருந்தனர். </span></div>
<div class='p'>
<span class='v S128_3' data-id='S128_3'>சவுல் மரித்தவர்களின் ஆவிகளோடு பேசுகிறவர்களையும் ஆரூடம், குறி சொல்கிறவர்களையும் நகரத்தில் இராதபடித் துரத்தியிருந்தான். </span></div>
<div class='p'>
<span class='v S128_4' data-id='S128_4'><span class='v-num v-4'>௪&nbsp;</span>பெலிஸ்தர் போருக்குத் தயாரானார்கள். அவர்கள் சூநேமிலே கூடி முகாமிட்டு தங்கினார்கள். சவுல் இஸ்ரவேலரையெல்லாம் கூட்டி கில்போவாவில் முகாமிட்டான். </span>
<span class='v S128_5' data-id='S128_5'><span class='v-num v-5'>௫&nbsp;</span>சவுல் பெலிஸ்தியரின் படையைப் பார்த்து பயந்தான். அவன் மனதில் பயம் நிறைந்தது. </span>
<span class='v S128_6' data-id='S128_6'><span class='v-num v-6'>௬&nbsp;</span>சவுல் கர்த்தரிடம் ஜெபம் செய்தான். ஆனால் கர்த்தர் அவனுக்குப் பதில் சொல்லவில்லை. சவுலின் கனவிலும் தேவன் பேசவில்லை. ஊரிம் மூலமாகவோ, தீர்க்கதரிசிகள் மூலமாகவோ தேவன் பதில் சொல்லவில்லை </span>
<span class='v S128_7' data-id='S128_7'><span class='v-num v-7'>௭&nbsp;</span>கடைசியாக சவுல் தனது அதிகாரிகளிடம், “குறி பார்க்கிற ஒரு பெண்ணை அழைத்து வாருங்கள், போரின் முடிவை அவள் மூலம் அறிந்துகொள்வேன்” என்றான். </span></div>
<div class='p'>
<span class='v S128_7' data-id='S128_7'>அவனது அதிகாரிகளோ, “எந்தோரிலே குறிபார்பவள் ஒருவள் இருக்கிறாள்” என்றனர். </span></div>
<div class='p'>
<span class='v S128_8' data-id='S128_8'><span class='v-num v-8'>௮&nbsp;</span>சவுல் தன்னை மறைத்து மாறுவேடத்தில் போனான். அன்று இரவு சவுல் இரண்டு ஆட்களோடு அந்தப் பெண்ணை சந்தித்தான். அவன் அவளிடம், “நீ ஒரு ஆவியைக் கூப்பிடு. நான் விரும்பி பேர் சொல்லுகிறவனின் ஆவியை நீ அழைக்க வேண்டும்” என்றான். </span></div>
<div class='p'>
<span class='v S128_9' data-id='S128_9'><span class='v-num v-9'>௯&nbsp;</span>ஆனால் அந்தப் பெண்ணோ சவுலிடம், “சவுல் என்ன செய்தான் என்று உனக்குத் தெரியும்! அவன் குறி பார்ப்பவர்கள் எல்லாரையும் இஸ்ரவேல் நாட்டை விட்டுத் துரத்திவிட்டான். நீயும் என்னை சூழ்ச்சியின் மூலம் குற்றத்தில் அகப்படுத்தி என்னைக் கொல்லப் பார்க்கிறாய்” என்றாள். </span></div>
<div class='p'>
<span class='v S128_10' data-id='S128_10'><span class='v-num v-10'>௧௦&nbsp;</span>சவுல் கர்த்தருடைய நாமத்தில் ஆணையிட்டான். “இதற்காக நீ தண்டிக்கப்படமாட்டாய். இது கர்த்தருடைய ஜீவன் மீது ஆணை” என்றான். </span></div>
<div class='p'>
<span class='v S128_11' data-id='S128_11'><span class='v-num v-11'>௧௧&nbsp;</span>அப்பெண்ணோ சவுலிடம், “உனக்காக யாரை வரவழைக்க நீ விரும்புகிறாய்?” என்று கேட்டாள். </span></div>
<div class='p'>
<span class='v S128_11' data-id='S128_11'>அதற்கு அவன், “சாமுவேலின் ஆவியை” என்றான். </span></div>
<div class='p'>
<span class='v S128_12' data-id='S128_12'><span class='v-num v-12'>௧௨&nbsp;</span>அப்படியே ஆயிற்று! அப்பெண் சாமுவேலின் ஆவியைப் பார்த்து மகா சத்தமாய் கூப்பிட்டு, “நீ சூழ்ச்சி செய்துவிட்டாய்! நீ தானே சவுல்” என்று கேட்டாள். </span></div>
<div class='p'>
<span class='v S128_13' data-id='S128_13'><span class='v-num v-13'>௧௩&nbsp;</span>அரசன் அவளிடம், “பயப்படாதே! நீ என்ன பார்க்கிறாய்?” எனக் கேட்டான். </span></div>
<div class='p'>
<span class='v S128_13' data-id='S128_13'>“நான் ஆவியொன்று பூமிக்குள்ளிருந்து<span class='note' id='footnote-28'><a href='#note-28' class='key'>*</a></span> வெளியே வருவதைப் பார்க்கிறேன்” என்றாள். </span></div>
<div class='p'>
<span class='v S128_14' data-id='S128_14'><span class='v-num v-14'>௧௪&nbsp;</span>சவுல் அவளிடம், “அந்த ஆவி யாரைப் போல் இருக்கிறது?” என்று கேட்டான். </span></div>
<div class='p'>
<span class='v S128_14' data-id='S128_14'>அதற்கு அப்பெண், “அது சிறப்பான சால்வையைப் போர்த்திக் கொண்டு மிக வயதான தோற்றத்தில் தெரிகிறது” என்றாள். </span></div>
<div class='p'>
<span class='v S128_14' data-id='S128_14'>அப்போது சவுலுக்கு அது சாமுவேலின் ஆவி என்று புரிந்தது. சவுல் குனிந்து வணங்கினான். அவன் முகம் தரையைத் தொட்டது. </span>
<span class='v S128_15' data-id='S128_15'><span class='v-num v-15'>௧௫&nbsp;</span>சாமுவேலின் ஆவி சவுலிடம், “என்னை ஏன் தொந்தரவு செய்கிறாய்? எதற்காக எழுப்பினாய்!” என்று கேட்டது </span></div>
<div class='p'>
<span class='v S128_15' data-id='S128_15'>அதற்கு சவுல், “நான் ஆபத்தில் சிக்கி இருக்கிறேன். பெலிஸ்தியர் எனக்கு எதிராகச் சண்டையிட வந்திருக்கிறார்கள். தேவன் என்னை கைவிட்டு விலகிவிட்டார். தேவன் இனி எனக்கு பதில் சொல்வதில்லை. அவர் தீர்க்கதரிசியையோ, கனவையோ பயன்படுத்தி பதில் சொல்லுவதில்லை. அதனால் உங்களை அழைத்தேன், நான் செய்யவேண்டியது இன்னது என்று நீங்கள் சொல்ல விரும்புகிறேன்” என்றான். </span></div>
<div class='p'>
<span class='v S128_16' data-id='S128_16'><span class='v-num v-16'>௧௬&nbsp;</span>சாமுவேலின் ஆவி, “கர்த்தர் உன்னைவிட்டு விலகிவிட்டார். அவர் இப்போது உனக்கு அருகிலுள்ள தாவீதோடு இருக்கிறார். அதற்கு என்னை ஏன் தொந்தரவு செய்கிறாய்? </span>
<span class='v S128_17' data-id='S128_17'><span class='v-num v-17'>௧௭&nbsp;</span>கர்த்தர் என்ன செய்ய இருக்கிறாரோ அதையே என் மூலம் எற்கனவே கூறிவிட்டார்! கர்த்தர் சொன்னதை இப்போது நிறைவேற்றுகிறார். உனது கைகளிலிருந்து கர்த்தர் அரசைக் கிழித்தெடுத்து, உனக்கு அருகிலுள்ள தாவீதுக்குக் கொடுத்திருக்கிறார். </span>
<span class='v S128_18' data-id='S128_18'><span class='v-num v-18'>௧௮&nbsp;</span>நீ கர்த்தருக்குக் கீழ்ப்படியவில்லை. அமலேக்கியரை நீ முழுமையாக அழிக்கவில்லை. கர்த்தர் அவர்கள் மீது கோபமுடையவராக இருக்கிறார் என்பதைக் காட்டவில்லை. அதனால் இன்று கர்த்தர் உனக்கு இவ்வாறு செய்கிறார். </span>
<span class='v S128_19' data-id='S128_19'><span class='v-num v-19'>௧௯&nbsp;</span>கர்த்தர் உன்னையும் இஸ்ரவேல் படையையும் பெலிஸ்தர்கள் மூலமாகத் தோற்கடிப்பார். நாளை நீயும், உனது மகன்களும் இங்கே என்னோடு இருப்பீர்கள்!” என்றது. </span></div>
<div class='p'>
<span class='v S128_20' data-id='S128_20'><span class='v-num v-20'>௨௦&nbsp;</span>சவுல் உடனே தரையில் விழுந்து கிடந்தான். சாமுவேல் சொன்னதைக் கேட்டு மிகவும் பயந்தான். அன்று சவுல் இரவும் பகலும் உண்ணாமல் இருந்ததால் மிகவும் பலவீனமாக இருந்தான். </span></div>
<div class='p'>
<span class='v S128_21' data-id='S128_21'><span class='v-num v-21'>௨௧&nbsp;</span>அந்தப் பெண் சவுலிடம் வந்து, உண்மையில் அவன் பயப்படுவதைக் கவனித்தாள். அவள் “நான் உங்கள் வேலைக்காரி, நான் உங்களுக்கு கீழ்ப்படிந்து இருக்கிறேன். என் உயிரைப் பணயம் வைத்து நீங்கள் சொன்னப்படி செய்தேன். </span>
<span class='v S128_22' data-id='S128_22'><span class='v-num v-22'>௨௨&nbsp;</span>இப்போது தயவு செய்து எனக்குச் செவிகொடுங்கள், உங்களுக்குச் சிறிது உணவு கொடுக்க அனுமதியுங்கள், நீங்கள் அதனை உண்ணவேண்டும். பின் உங்கள் வழியில் செல்லப் போதுமான பலம் கிடைக்கும்” என்றாள். </span></div>
<div class='p'>
<span class='v S128_23' data-id='S128_23'><span class='v-num v-23'>௨௩&nbsp;</span>ஆனால் சவுல், “நான் உண்ணமாட்டேன்” என மறுத்துவிட்டான். </span></div>
<div class='p'>
<span class='v S128_23' data-id='S128_23'>சவுலின் அதிகாரிகளும் அந்தப் பெண்ணோடு சேர்ந்து கெஞ்சினார்கள். இறுதியில் அவள் சொன்னதைக் கேட்டான் தரையிலிருந்து எழுந்து படுக்கையில் உட்கார்ந்தான். </span>
<span class='v S128_24' data-id='S128_24'><span class='v-num v-24'>௨௪&nbsp;</span>அப்பெண்ணின் வீட்டில் கொழுத்த கன்றுகுட்டி இருந்தது. அவள் அதை வேகமாகக் கொன்று சமைத்தாள். மாவை பிசைந்து புளிப்பு இல்லாத அப்பம் சுட்டாள். </span>
<span class='v S128_25' data-id='S128_25'><span class='v-num v-25'>௨௫&nbsp;</span>சவுல் மற்றும் அவனது அதிகாரிகளின் முன்னர் அவள் அந்த உணவை வைத்தாள். அவர்கள் அதை புசித்தப்பின், அன்று இரவே புறப்பட்டுச் சென்றார்கள். </span></div></div>
<div class='footnotes'>

<span class='footnote' id='note-28'><span class='key'>* </span><a href='#footnote-28' class='backref'>௨௮:௧௩</a> <span class='text'> <span class="fk">பூமிக்குள்ளிருந்து </span><span class="ft">அல்லது, “சீயோல், மரணத்தின் இடம்.”</span></span></span>
</div>
<div class='footer'><div class='nav'>
<a class='prev' href='S127.html'>&#9664;</a>
<a class='home' href='index.html'>&#9776;</a>
<a class='next' href='S129.html'>&#9654;</a>
</div></div>
</body></html>
