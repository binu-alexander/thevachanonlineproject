<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக வெளி. 1</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location uni_ila.sundaram-08' href='RV.html'> வெளி. ௧ </a>
<a class='prev' href='JD1.html'> &#9664; </a>
<a class='next' href='RV2.html'> &#9654; </a>
</div></div>
<div class='chapter section RV1 tam2008 tam RV uni_ila.sundaram-08' dir='ltr' data-id='RV1' data-nextid='RV2' data-previd='JD1' lang='ta'><div class='mt'>யோவானுக்கு வெளிப்படுத்தின விசேஷம்  
</div>
<div class='c'>௧</div>
<div class='p'>
<span class='v RV1_1' data-id='RV1_1'><span class='verse1 v-num v-1'>௧&nbsp;</span>இது இயேசு கிறிஸ்து வெளிப்படுத்தின விசேஷம்.<span class='note' id='footnote-323'><a href='#note-323' class='key'>*</a></span> விரைவில் நடைபெறப் போகிறவை எவையென்று தன் ஊழியர்களுக்குத் தெரிவிக்கும்பொருட்டு இயேசுவுக்கு தேவன் இதை வழங்கினார். கிறிஸ்து தன் தேவதூதனை அனுப்பி தன் ஊழியனாகிய யோவான் இதனைத் தெரிந்துகொள்ளுமாறு செய்தார். </span>
<span class='v RV1_2' data-id='RV1_2'><span class='v-num v-2'>௨&nbsp;</span>தான் பார்த்த எல்லாவற்றையும் யோவான் சொல்லி இருக்கிறான். தேவனிடமிருந்து வருகிற செய்தியாகிய இவ்வுண்மையையே இயேசு அவனிடம் சொன்னார். </span>
<span class='v RV1_3' data-id='RV1_3'><span class='v-num v-3'>௩&nbsp;</span>தேவனிடமிருந்து வந்த இச்செய்திகளை வாசிக்கிற எவனும் ஆசீர்வதிக்கப்பட்டவன். இச்செய்தியைக் கேள்விப்படுகிறவர்களும் இதில் எழுதியுள்ளபடி நடக்கின்றவர்களும் ஆசீர்வதிக்கப்பட்டவர்கள். காலம் குறுகினதாயிருக்கிறது. </span></div>
<div class='s'>இயேசுவின் செய்திகளை சபைகளுக்கு யோவான் எழுதுகிறார் </div>
<div class='m'>
<span class='v RV1_4' data-id='RV1_4'><span class='v-num v-4'>௪&nbsp;</span>ஆசியாவில் உள்ள ஏழு சபைகளுக்கும் யோவான் எழுதுவது: </span></div>
<div class='b'> &nbsp; 
<span class='v RV1_4' data-id='RV1_4'></span></div>
<div class='p'>
<span class='v RV1_4' data-id='RV1_4'>எப்பொழுதும் இருக்கிறவரும் இருந்தவரும் இனிமேல் வரப்போகிறவருமான ஒருவராலும், அவரது சிம்மாசனத்துக்கு முன்பாக இருக்கிற ஏழு ஆவிகளாலும், இயேசு கிறிஸ்துவினாலும் உங்களுக்கு இரக்கமும் சமாதானமும் உண்டாவதாக. </span>
<span class='v RV1_5' data-id='RV1_5'><span class='v-num v-5'>௫&nbsp;</span>இயேசுவே உண்மையுள்ள சாட்சியாக இருக்கிறார். மரணத்தில் இருந்து உயிர்த்தெழுந்தவர்களுள் முதலானவர் அவரே ஆவார். </span></div>
<div class='p'>
<span class='v RV1_5' data-id='RV1_5'>பூமியில் உள்ள அரசர்களுக்கு எல்லாம் அதிபதி இயேசு. </span>
<span class='v RV1_6' data-id='RV1_6'><span class='v-num v-6'>௬&nbsp;</span>இயேசுவே நம்மை நேசிக்கிறவர். அவரே தமது இரத்தத்தால் நமது பாவங்களில் இருந்து நம்மை விடுதலை செய்தவர். தமது பிதாவாகிய தேவனின் முன்னிலையில் நம்மை ஆசாரியர்களாக்கி, அரசு ஒன்றை உருவாக்கியிருக்கிறார். அவருக்கு மகிமையும், வல்லமையும் எப்போதும் உண்டாவதாக! ஆமென். </span></div>
<div class='p'>
<span class='v RV1_7' data-id='RV1_7'><span class='v-num v-7'>௭&nbsp;</span>பாருங்கள், இயேசு மேகங்களுடனே வருகிறார். ஒவ்வொருவரும் அவரைக் காண்பார்கள். அவரைக் குத்தினவர்களும் அவரைக் காண்பார்கள். பூமியில் உள்ள அனைத்து மக்களும் அவரைப் பார்த்து, அவருக்காகப் புலம்புவார்கள். ஆமாம், அது அப்படியே நடக்கும். ஆமென். </span></div>
<div class='p'>
<span class='v RV1_8' data-id='RV1_8'><span class='v-num v-8'>௮&nbsp;</span>கர்த்தர் கூறுகிறார்: “நான் அல்பாவும் ஒமேகாவுமாய்<span class='note' id='footnote-324'><a href='#note-324' class='key'>†</a></span> இருக்கிறேன். நான் இருக்கிறவராகவும், இருந்தவராகவும், இனி வருகிறவருமாய் இருக்கிற சர்வவல்லமை உள்ளவராயிருக்கிறேன்.” </span></div>
<div class='p'>
<span class='v RV1_9' data-id='RV1_9'><span class='v-num v-9'>௯&nbsp;</span>நான் யோவான், கிறிஸ்துவில் நான் உங்கள் சகோதரன். இயேசுவின் நிமித்தம் வரும் துன்பங்களுக்கும், இராஜ்யத்துக்கும், பொறுமைக்கும் நாம் பங்காளிகள். தேவனின் செய்தியைப் போதித்துக்கொண்டிருந்ததற்காகவும், இயேசுவைப் பற்றிய சாட்சியின் நிமித்தமாகவும் பத்மு<span class='note' id='footnote-325'><a href='#note-325' class='key'>‡</a></span> என்னும் தீவிற்கு நான் நாடுகடத்தப்பட்டேன். </span>
<span class='v RV1_10' data-id='RV1_10'><span class='v-num v-10'>௧௦&nbsp;</span>கர்த்தருடைய நாளில் பரிசுத்த ஆவியானவர் என்னை ஆட்கொண்டார். அப்பொழுது ஒரு பெரிய சத்தத்தை எனக்குப் பின்பாகக் கேட்டேன். அது எக்காள சத்தம்போல் இருந்தது. </span>
<span class='v RV1_11' data-id='RV1_11'><span class='v-num v-11'>௧௧&nbsp;</span>அந்த சத்தம், “நீ பார்க்கின்ற எல்லாவற்றையும் ஒரு புத்தகத்தில் எழுது. அதனை ஏழு சபைகளுக்கும் அனுப்பு. அவை ஆசியாவில் உள்ள எபேசு, சிமிர்னா, பெர்கமு, தியத்தீரா, சர்தை, பிலதெல்பியா, லவோதிக்கேயா என்னும் நகரங்களில் உள்ளன” என்று கூறியது. </span></div>
<div class='p'>
<span class='v RV1_12' data-id='RV1_12'><span class='v-num v-12'>௧௨&nbsp;</span>என்னோடு பேசிக்கொண்டிருந்தவர் யார் என அறிய நான் திரும்பிப் பார்த்தேன். நான் ஏழு பொன்னாலான குத்துவிளக்குகளைப் பார்த்தேன். </span>
<span class='v RV1_13' data-id='RV1_13'><span class='v-num v-13'>௧௩&nbsp;</span>அவற்றுக்கு மத்தியில் “மனித குமாரனைப் போன்ற” ஒருவரைக் கண்டேன். அவர் நீண்ட மேல் அங்கியை அணிந்திருந்தார். அவர் மார்பில் பொன்னால் ஆன கச்சை கட்டப்பட்டிருந்தது. </span>
<span class='v RV1_14' data-id='RV1_14'><span class='v-num v-14'>௧௪&nbsp;</span>அவரது தலையும், முடியும் வெண்பஞ்சைப்போலவும், பனியைப்போலவும் வெளுப்பாய் இருந்தது. அவரது கண்கள் அக்கினி சுவாலையைப் போன்றிருந்தன. </span>
<span class='v RV1_15' data-id='RV1_15'><span class='v-num v-15'>௧௫&nbsp;</span>அவரது பாதங்கள் உலைக்களத்தில் காய்ந்துகொண்டிருக்கிற ஒளிமிக்க வெண்கலம்போல் இருந்தன. அவரது சத்தம் பெருவெள்ளத்தின் இரைச்சலைப்போல் இருந்தது. </span>
<span class='v RV1_16' data-id='RV1_16'><span class='v-num v-16'>௧௬&nbsp;</span>அவர் தனது வலதுகையில் ஏழு நட்சத்திரங்களைப் பிடித்துக்கொண்டிருந்தார். அவர் வாயில் இருந்து இருபக்கமும் கூர்மையுள்ள வாள் வெளிப்பட்டது. அவர் முகம் உச்சி நேரத்தில் ஒளிவீசும் சூரியனைப்போல ஒளி வீசியது. </span></div>
<div class='p'>
<span class='v RV1_17' data-id='RV1_17'><span class='v-num v-17'>௧௭&nbsp;</span>நான் அவரைக் கண்டதும் இறந்தவனைப்போல அவரது பாதங்களில் விழுந்தேன். அவர் தனது வலது கையை என்மீது வைத்து, பயப்படாதே, நானே முந்தினவரும், பிந்தினவரும் ஆக இருக்கிறேன். </span>
<span class='v RV1_18' data-id='RV1_18'><span class='v-num v-18'>௧௮&nbsp;</span>நான் வாழ்கிற ஒருவராக இருக்கிறேன். நான் இறந்தேன். ஆனால் இப்போது சதாகாலங்களிலும் உயிரோடு இருக்கிறேன். என்னிடம் மரணத்துக்கும், பாதாளத்துக்கும் உரிய திறவுகோல்கள் உள்ளன. </span>
<span class='v RV1_19' data-id='RV1_19'><span class='v-num v-19'>௧௯&nbsp;</span>எனவே, நீ பார்த்தவற்றையெல்லாம் எழுது. இப்பொழுது நடப்பதையும், இனிமேல் நடக்கப்போவதையும் எழுது. </span>
<span class='v RV1_20' data-id='RV1_20'><span class='v-num v-20'>௨௦&nbsp;</span>எனது வலது கையில் உள்ள ஏழு நட்சத்திரங்களின் இரகசியத்தையும் ஏழு பொன் குத்துவிளக்குகளின் இரகசியத்தையும் எழுது. நீ கண்ட ஏழு குத்து விளக்குகளும் ஏழு சபைகளாகும். ஏழு நட்சத்திரங்களும் அந்தச் சபைகளில் உள்ள தூதர்களாகும். </span></div></div>
<div class='footnotes'>

<span class='footnote' id='note-323'><span class='key'>* </span><a href='#footnote-323' class='backref'>௧:௧</a> <span class='text'> <span class="fk">வெளிப்படுத்தின விசேஷம் </span><span class="ft">மறைவாகப் பொதிந்துள்ள உண்மையை வெளிப்படுத்துவதும், புரிய வைப்பதுமான காரியம்.</span></span></span>
<span class='footnote' id='note-324'><span class='key'>† </span><a href='#footnote-324' class='backref'>௧:௮</a> <span class='text'> <span class="fk">அல்பா, ஒமேகா </span><span class="ft">இவை கிரேக்கத்தின் முதலும் முடிவுமான எழுத்துக்கள். இது ஆரம்பத்தையும் முடிவையும் காட்டும்.</span></span></span>
<span class='footnote' id='note-325'><span class='key'>‡ </span><a href='#footnote-325' class='backref'>௧:௯</a> <span class='text'> <span class="fk">பத்மூ </span><span class="ft">ஏஜீயன் கடலில் உள்ள சிறிய தீவு. ஆசியா மைனர் கடற்கரை அருகில் உள்ளது (தற்கால துருக்கி).</span></span></span>
</div>
<div class='footer'><div class='nav'>
<a class='prev' href='JD1.html'>&#9664;</a>
<a class='home' href='index.html'>&#9776;</a>
<a class='next' href='RV2.html'>&#9654;</a>
</div></div>
</body></html>
