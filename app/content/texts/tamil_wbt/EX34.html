<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக யாத்திராகமம் 34</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location uni_ila.sundaram-08' href='EX.html'> யாத்திராகமம் ௩௪ </a>
<a class='prev' href='EX33.html'> &#9664; </a>
<a class='next' href='EX35.html'> &#9654; </a>
</div></div>
<div class='chapter section EX34 tam2008 tam EX uni_ila.sundaram-08' dir='ltr' data-id='EX34' data-nextid='EX35' data-previd='EX33' lang='ta'> 

<div class='c'>௩௪</div>
<div class='s'>புதிய கற்பலகைகள் </div>
<div class='p'>
<span class='v EX34_1' data-id='EX34_1'><span class='verse1 v-num v-1'>௧&nbsp;</span>கர்த்தர் மோசேயை நோக்கி, “உடைந்து போன முதல் இரண்டு பலகைகளைப் போலவேவேறே இரண்டு கற்பலகைகளைச் செய். முதல் இரண்டு கற்களிலும் எழுதப்பட்ட அதே வார்த்தைகளை நான் இந்தக் கற்களிலும் எழுதுவேன். </span>
<span class='v EX34_2' data-id='EX34_2'><span class='v-num v-2'>௨&nbsp;</span>நாளை காலையில் தக்க ஆயத்தத்துடன் சீனாய் மலைக்கு வா. மலையின்மேல் என் முன்னே வந்து நில். </span>
<span class='v EX34_3' data-id='EX34_3'><span class='v-num v-3'>௩&nbsp;</span>உன்னோடு வேறு யாரும் வரக்கூடாது. யாரும் மலையில் காணப்படக் கூடாது. உங்கள் மிருகங்களோ, ஆட்டு மந்தைகளோ எதுவும் மலையடிவாரத்தில் புல்லை உண்பதற்குக்கூட அனுமதிக்கக் கூடாது” என்றார். </span></div>
<div class='p'>
<span class='v EX34_4' data-id='EX34_4'><span class='v-num v-4'>௪&nbsp;</span>எனவே, முதல் இரண்டு கற்பலகைகளைப் போலவே வேறே இரண்டு கற்பலகைகளை மோசே உருவாக்கினான். மறுநாள் அதிகாலையில் சீனாய் மலையின் மேல் ஏறிச் சென்றான். கர்த்தர் கட்டளையிட்டபடியே மோசே எல்லாவற்றையும் செய்தான். மோசே இரண்டு கற்பலகைகளையும் தன்னோடு எடுத்துச் சென்றான். </span>
<span class='v EX34_5' data-id='EX34_5'><span class='v-num v-5'>௫&nbsp;</span>மோசே மலையின்மீது ஏறியவுடன், கர்த்தர் மேகத்தில் அவனிடம் இறங்கி வந்து, தமது பெயரை மோசேயிடம் சொன்னார். </span></div>
<div class='p'>
<span class='v EX34_6' data-id='EX34_6'><span class='v-num v-6'>௬&nbsp;</span>கர்த்தர் மோசேக்கு முன்னர் கடந்து சென்று, “யேகோவா என்னும் கர்த்தர், இரக்கமும் தயவும் உள்ள தேவன். கர்த்தர் எளிதில் கோபம் கொள்ளமாட்டார். கர்த்தர் அன்பு மிகுந்தவர், கர்த்தர் நம்பிக் கைக்குரியவர். </span>
<span class='v EX34_7' data-id='EX34_7'><span class='v-num v-7'>௭&nbsp;</span>ஆயிரம் தலைமுறைவரைக்கும் கர்த்தர் தமது இரக்கத்தைக் காட்டுவார். ஜனங்கள் செய்கிற தவறுகளைக் கர்த்தர் மன்னிப்பார். ஆனால் குற்றவாளிகளைத் தண்டிக்க கர்த்தர் மறப்பதில்லை. கர்த்தர் குற்றவாளிகளை மட்டும் தண்டிக்காமல் அவர்களின் பிள்ளைகளையும், பேரக் குழந்தைகளையும், அவர்களின் பிள்ளைகளையும், அவர்கள் செய்த தீயகாரியங்களுக்காகத் தண்டிப்பார்” என்றார். </span></div>
<div class='p'>
<span class='v EX34_8' data-id='EX34_8'><span class='v-num v-8'>௮&nbsp;</span>உடனே மோசே கீழே தரையில் குனிந்து கர்த்தரைத் தொழுதுகொண்டான். மோசே, </span>
<span class='v EX34_9' data-id='EX34_9'><span class='v-num v-9'>௯&nbsp;</span>“கர்த்தாவே நீர் என்னோடு சந்தோஷமாக இருக்கிறீர் என்பது உண்மையானால் தயவு செய்து எங்களோடு வாரும். இவர்கள் பிடிவாதமான ஜனங்கள் என்பதை அறிவேன். ஆனால் நாங்கள் செய்த தீயசெயல்களுக்கு எங்களை மன்னித்தருளும்! உமது ஜனங்களாக எங்களை ஏற்றுக்கொள்ளும்” என்றான். </span></div>
<div class='p'>
<span class='v EX34_10' data-id='EX34_10'><span class='v-num v-10'>௧௦&nbsp;</span>அப்போது கர்த்தர், “உன் ஜனங்கள் எல்லாரோடும் இந்த உடன்படிக்கையைச் செய்கிறேன். பூமியிலுள்ள வேறேந்த ஜனத்துக்கும் செய்யாத வியக்கத்தக்க காரியங்களை நான் உங்களிடம் செய்வேன். உன்னோடு இருக்கிற ஜனங்கள் நான் மிக உன்னதமான கர்த்தர் என்பதைக் காண்பார்கள். நான் உனக்காகச் செய்யப்போகும் அற்புதங்களை ஜனங்கள் காண்பார்கள். </span>
<span class='v EX34_11' data-id='EX34_11'><span class='v-num v-11'>௧௧&nbsp;</span>நான் இன்றைக்கு உங்களுக்கு இடும் கட்டளைகளுக்குக் கீழ்ப்படியுங்கள். உங்கள் நாட்டிலிருந்து உங்கள் பகைவர்கள் போகும்படி செய்வேன். எமோரியரையும், கானானியரையும், ஏத்தியரையும், பெரிசியரையும், ஏவியரையும், எபூசியரையும் வெளியேற்றுவேன். </span>
<span class='v EX34_12' data-id='EX34_12'><span class='v-num v-12'>௧௨&nbsp;</span>எச்சரிக்கையாயிருங்கள், நீங்கள் நுழையும் இந்தத் தேசத்தின் ஜனங்களோடு எந்த ஒப்பந்தத்தையும் செய்யாதீர்கள்! அந்த ஜனங்களோடு ஒப்பந்தம் செய்தால் அது உங்களுக்குத் தொல்லையைத் தரும். </span>
<span class='v EX34_13' data-id='EX34_13'><span class='v-num v-13'>௧௩&nbsp;</span>ஆகையால் அவர்கள் பலிபீடங்களை அழித்துப்போடுங்கள். அவர்கள் தொழுதுகொள்ளும் கற்களை உடையுங்கள். அவர்கள் விக்கிரகங்களை நொறுக்குங்கள். </span>
<span class='v EX34_14' data-id='EX34_14'><span class='v-num v-14'>௧௪&nbsp;</span>வேறெந்த தேவனையும் தொழுதுகொள்ளாதீர்கள். நான் ‘யேகோவா’ என்னும் வைராக்கியமுள்ள கர்த்தர். இதுவே என் பெயர். நான் எல்கானா-வைராக்கியமுள்ள தேவன். </span></div>
<div class='p'>
<span class='v EX34_15' data-id='EX34_15'><span class='v-num v-15'>௧௫&nbsp;</span>“இத்தேசத்து ஜனங்களோடு எந்தவொரு ஒப்பந்தமும் செய்யாதீர்கள். அவ்வாறு செய்தால் அவர்கள் தங்கள் தெய்வங்களைத் தொழுதுகொள்ளும்போது நீங்களும் சேர்ந்துகொள்ள அவர்கள் உங்களை அழைப்பார்கள். பிறகு அவர்கள் செலுத்திய பலிகளை நீங்கள் உண்பீர்கள். </span>
<span class='v EX34_16' data-id='EX34_16'><span class='v-num v-16'>௧௬&nbsp;</span>அவர்களின் மகள்களை உங்கள் மகன்களுக்காக நிச்சயம் செய்யக்கூடும். அப்பெண்கள் பொய்த் தேவர்களை சேவிக்கிறார்கள். உங்கள் மகன்களையும் அவ்வாறே பொய்த் தேவர்களை தொழுதுகொள்ள வழிநடத்தக்கூடும். </span></div>
<div class='p'>
<span class='v EX34_17' data-id='EX34_17'><span class='v-num v-17'>௧௭&nbsp;</span>“விக்கிரகங்களைச் செய்யாதீர்கள். </span></div>
<div class='p'>
<span class='v EX34_18' data-id='EX34_18'><span class='v-num v-18'>௧௮&nbsp;</span>“புளிப்பில்லாத ரொட்டியின் பண்டிகையைக் கொண்டாடுங்கள். உங்களுக்கு நான் கட்டளையிட்டபடி ஏழு நாட்கள் புளிப்பில்லாமல் செய்த ரொட்டிகளை உண்ணுங்கள். நான் தெரிந்துகொண்டபடி ஆபிப் மாதத்திலேயே இதைச் செய்யுங்கள். ஏனெனில், அந்த மாதத்திலேயே நீங்கள் எகிப்தைவிட்டு வந்தீர்கள். </span></div>
<div class='p'>
<span class='v EX34_19' data-id='EX34_19'><span class='v-num v-19'>௧௯&nbsp;</span>“ஒரு பெண்ணிடம் பிறக்கும் முதல் குழந்தை எப்போதும் எனக்குரியது. உங்கள் மிருகங்களின் ஆடுகளின் முதற்பேறானவையும் எனக்குரியவை. </span>
<span class='v EX34_20' data-id='EX34_20'><span class='v-num v-20'>௨௦&nbsp;</span>கழுதையின் முதல் ஈற்றை நீங்கள் வைத்துக்கொள்ள விரும்பினால் அதை ஒரு ஆட்டுக்குட்டியைக் கொடுத்து திரும்பப் பெறவேண்டும். இவ்வாறு ஆட்டுக்குட்டியைக் கொடுத்து அக்கழுதையை மீட்காவிட்டால் அப்போது அந்தக் கழுதையின் கழுத்தை முறித்துப் போடவேண்டும். உங்கள் முதற்பேறான மகன்கள் அனைவரையும் நீங்கள் என்னிடமிருந்து மீண்டும் வாங்கவேண்டும். காணிக்கையின்றி யாரும் என் முன்னிலையில் வரக்கூடாது. </span></div>
<div class='p'>
<span class='v EX34_21' data-id='EX34_21'><span class='v-num v-21'>௨௧&nbsp;</span>“நீங்கள் ஆறு நாட்கள் உழையுங்கள். ஏழாம் நாள் நீங்கள் ஓய்வெடுக்க வேண்டும். விதைப்பு, அறுவடை காலங்களிலும் நீங்கள் ஓய்வு நாளில் ஓய்வெடுக்க வேண்டும். </span></div>
<div class='p'>
<span class='v EX34_22' data-id='EX34_22'><span class='v-num v-22'>௨௨&nbsp;</span>“வாரங்களின் பண்டிகையை (பெந்தெகோஸ்தே) கொண்டாடுங்கள். கோதுமை அறுவடையின் முதல் தானியத்தை அதற்குப் பயன்படுத்துங்கள். இலையுதிர் காலத்தின்போது அறுப்பின் பண்டிகையைக் கொண்டாடுங்கள். </span></div>
<div class='p'>
<span class='v EX34_23' data-id='EX34_23'><span class='v-num v-23'>௨௩&nbsp;</span>“ஆண்டில் மூன்று முறை உங்கள் ஜனங்கள் இஸ்ரவேலரின் தேவனாயிருக்கிற கர்த்தராகிய ஆண்டவரின் சந்நிதானத்திற்குச் செல்ல வேண்டும். </span></div>
<div class='p'>
<span class='v EX34_24' data-id='EX34_24'><span class='v-num v-24'>௨௪&nbsp;</span>“உங்கள் தேசத்திற்குள் நீங்கள் போகும்போது, அத்தேசத்திலிருந்து உங்கள் பகைவர்களை வெளியேற்றுவேன். உங்கள் எல்லைகளை விரிவுபடுத்தி உங்கள் தேசத்தின் அளவை அதிகரிக்கச் செய்வேன். உங்கள் தேவனாகிய கர்த்தருக்கு முன் ஓராண்டில் மூன்று முறை செல்லுங்கள் அப்போது, யாரும் உங்கள் நாட்டை எடுத்துக்கொள்ள முயலமாட்டார்கள். </span></div>
<div class='p'>
<span class='v EX34_25' data-id='EX34_25'><span class='v-num v-25'>௨௫&nbsp;</span>“பலியின் இரத்தத்தை எனக்குப் படைக்கும்போதெல்லாம் புளிப்பை அதனோடு படைக்காதீர்கள். </span></div>
<div class='p'>
<span class='v EX34_25' data-id='EX34_25'>“பஸ்கா உணவிலுள்ள இறைச்சியை மறுநாள் காலைவரைக்கும் வைக்காதீர்கள். </span></div>
<div class='p'>
<span class='v EX34_26' data-id='EX34_26'><span class='v-num v-26'>௨௬&nbsp;</span>“நீங்கள் அறுவடை செய்யும் முதல் தானியங்களைக் கர்த்தருக்குக் கொடுங்கள். உங்கள் தேவனாகிய கர்த்தருடைய வீட்டிற்கு அவற்றைக் கொண்டு வாருங்கள். </span></div>
<div class='p'>
<span class='v EX34_26' data-id='EX34_26'>“இளம் ஆட்டை அதன் தாய்ப்பாலில் ஒருபோதும் சமைக்காதீர்கள்” என்றார். </span></div>
<div class='p'>
<span class='v EX34_27' data-id='EX34_27'><span class='v-num v-27'>௨௭&nbsp;</span>மீண்டும் கர்த்தர் மோசேயிடம், “நான் உங்களுக்குக் கூறிய எல்லாக் காரியங்களையும் எழுதிக்கொள். உன்னோடும், இஸ்ரவேல் ஜனங்களோடும் நான் செய்த உடன்படிக்கை இதுவேயாகும்” என்றார். </span></div>
<div class='p'>
<span class='v EX34_28' data-id='EX34_28'><span class='v-num v-28'>௨௮&nbsp;</span>மோசே 40 பகலும் 40 இரவும் கர்த்தரோடு தங்கினான். மோசே எந்த உணவையும் உண்ணவோ, தண்ணீரைப் பருகவோ இல்லை. இரண்டு கற்பலகைகளில் உடன்படிக்கையை (பத்துக் கட்டளைகளை) மோசே எழுதினான். </span></div>
<div class='s'>மோசேயின் பிரகாசமான முகம் </div>
<div class='p'>
<span class='v EX34_29' data-id='EX34_29'><span class='v-num v-29'>௨௯&nbsp;</span>பின் மோசே சீனாய் மலையிலிருந்து உடன்படிக்கை எழுதப்பட்ட இரண்டு கற் பலகைகளையும் எடுத்துக்கொண்டு இறங்கி வந்தான். கர்த்தரோடு பேசியதால் அவன் முகம் பிரகாசித்தது. ஆனால் மோசே அதனை அறியவில்லை. </span>
<span class='v EX34_30' data-id='EX34_30'><span class='v-num v-30'>௩௦&nbsp;</span>ஆரோனும் இஸ்ரவேல் ஜனங்களும் மோசேயின் முகம் பிரகா சிப்பதைக் கண்டனர். எனவே அவனிடம் செல்ல பயந்தனர். </span>
<span class='v EX34_31' data-id='EX34_31'><span class='v-num v-31'>௩௧&nbsp;</span>ஆனால் மோசே அவர்களை அழைத்தான். எனவே, ஆரோனும், ஜனங்களின் தலைவர்களும் மோசேயிடம் சென்றனர். மோசே அவர்களோடு பேசினான். </span>
<span class='v EX34_32' data-id='EX34_32'><span class='v-num v-32'>௩௨&nbsp;</span>அதன் பிறகு இஸ்ரவேல் ஜனங்கள் எல்லோரும் மோசேயிடம் வந்தனர். சீனாய் மலையில் கர்த்தர் அவனிடம் கொடுத்த கட்டளைகளை மோசே அவர்களுக்குக் கொடுத்தான். </span></div>
<div class='p'>
<span class='v EX34_33' data-id='EX34_33'><span class='v-num v-33'>௩௩&nbsp;</span>ஜனங்களிடம் மோசே பேசி முடித்த பின்பு அவன் தன் முகத்தில் ஒரு முக்காடு போட்டுக்கொண்டான். </span>
<span class='v EX34_34' data-id='EX34_34'><span class='v-num v-34'>௩௪&nbsp;</span>மோசே கர்த்தருக்கு முன் பேசச் செல்லும்போது அதை அகற்றினான். அப்புறம் கர்த்தர் கூறிய கட்டளைகளை அவன் இஸ்ரவேல் ஜனங்களிடம் வந்து கூறினான். </span>
<span class='v EX34_35' data-id='EX34_35'><span class='v-num v-35'>௩௫&nbsp;</span>மோசேயின், முகம் பிரகாசிப்பதை ஜனங்கள் கண்டனர். மீண்டும் மோசே முகத்தை மூடிக்கொண்டான். மறுமுறை கர்த்தரை சந்தித்துப் பேசுவதற்குச் செல்லும்வரைக்கும் மோசே அவனது முகத்தை மூடி வைத்திருந்தான். </span></div></div>
<div class='footnotes'>

</div>
<div class='footer'><div class='nav'>
<a class='prev' href='EX33.html'>&#9664;</a>
<a class='home' href='index.html'>&#9776;</a>
<a class='next' href='EX35.html'>&#9654;</a>
</div></div>
</body></html>
