<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக அப்போஸ்தலர் 7</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location uni_ila.sundaram-08' href='AC.html'> அப்போஸ்தலர் ௭ </a>
<a class='prev' href='AC6.html'> &#9664; </a>
<a class='next' href='AC8.html'> &#9654; </a>
</div></div>
<div class='chapter section AC7 tam2008 tam AC uni_ila.sundaram-08' dir='ltr' data-id='AC7' data-nextid='AC8' data-previd='AC6' lang='ta'> 

<div class='c'>௭</div>
<div class='s'>ஸ்தேவானின் பேச்சு </div>
<div class='p'>
<span class='v AC7_1' data-id='AC7_1'><span class='verse1 v-num v-1'>௧&nbsp;</span>தலைமை ஆசாரியன் ஸ்தேவானை நோக்கி, “இந்தக் காரியங்கள் எல்லாம் உண்மைதானா?” என்று கேட்டான். </span>
<span class='v AC7_2' data-id='AC7_2'><span class='v-num v-2'>௨&nbsp;</span>ஸ்தேவான் பதிலாக, “எனது யூத தந்தையரே, சகோதரரே, நான் கூறுவதைக் கேளுங்கள். மகிமைபொருந்திய நமது தேவன் நமது தந்தையாகிய ஆபிரகாமுக்குக் காட்சி கொடுத்தார். ஆபிரகாம் மெசொபொதாமியாவில் இருந்தார். அவர் ஆரானில் வாழ்வதற்கு முன்பு நடந்த நிகழ்ச்சி இது. </span>
<span class='v AC7_3' data-id='AC7_3'><span class='v-num v-3'>௩&nbsp;</span>தேவன் ஆபிரகாமை நோக்கி, ‘உன் நாட்டையும் உன் உறவினர்களையும் விட்டுவிட்டு, நான் காண்பிக்கும் நாட்டிற்குப் போ’ <span class='note' id='footnote-208'><a href='#note-208' class='key'>✡</a></span> என்றார். </span></div>
<div class='p'>
<span class='v AC7_4' data-id='AC7_4'><span class='v-num v-4'>௪&nbsp;</span>“எனவே ஆபிரகாம் கல்தேயா நாட்டை விட்டுச் சென்றார். ஆரானில் வசிப்பதற்காகச் சென்றார். ஆபிரகாமின் தந்தை இறந்த பிறகு, நீங்கள் இப்போது வசிக்கிற இந்த இடத்திற்கு தேவன் அவரை அனுப்பினார். </span>
<span class='v AC7_5' data-id='AC7_5'><span class='v-num v-5'>௫&nbsp;</span>ஆனால் தேவன் ஆபிரகாமுக்கு இந்த நாட்டில் எதையும் கொடுக்கவில்லை. ஒரு அடி நிலம் கூடக் கொடுக்கவில்லை. ஆனால் ஆபிரகாமுக்கும் அவர் குழந்தைகளுக்கும் எதிர்காலத்தில் இந்நாட்டைக் கொடுப்பதாக தேவன் வாக்களித்தார். (ஆபிரகாமுக்குக் குழந்தை இல்லாதிருந்தபோது இது நடந்தது) </span></div>
<div class='p'>
<span class='v AC7_6' data-id='AC7_6'><span class='v-num v-6'>௬&nbsp;</span>“தேவன் அவருக்குக் கூறியது இதுவாகும். ‘உன் சந்ததியர் மற்றொரு நாட்டில் வாழ்வர். அவர்கள் அந்நியர்களாயிருப்பர். அந்நாட்டின் மக்கள் அவர்களை அடிமைப்படுத்துவர்.<span class='note' id='footnote-209'><a href='#note-209' class='key'>*</a></span> 400 வருடங்களுக்கு அவர்களை மோசமாக நடத்துவர். </span>
<span class='v AC7_7' data-id='AC7_7'><span class='v-num v-7'>௭&nbsp;</span>ஆனால் அவர்களை அடிமையாக்கிய நாட்டினரை நான் தண்டிப்பேன்.’ தேவன் மேலும், ‘இந்தக் காரியங்கள் நடந்தபின் உன் மக்கள் அந்நாட்டிலிருந்து வெளியேறுவர். பின் உன் மக்கள் இங்கு இந்த இடத்தில் என்னை வழிபடுவர்’<span class='note' id='footnote-210'><a href='#note-210' class='key'>✡</a></span> என்றார். </span></div>
<div class='p'>
<span class='v AC7_8' data-id='AC7_8'><span class='v-num v-8'>௮&nbsp;</span>“தேவன் ஆபிரகாமோடு ஓர் உடன்படிக்கை பண்ணினார். இந்த உடன்படிக்கையின் அடையாளமே விருத்த சேதனமாகும். எனவே ஆபிரகாமுக்கு ஒரு மகன் பிறந்ததும், அவன் பிறந்து எட்டு நாட்களான பின் ஆபிரகாம் தன் மகனுக்கு விருத்தசேதனம் செய்வித்தார். அவரது மகனின் பெயர் ஈசாக்கு. ஈசாக்கும் தனது மகன் யாக்கோபுக்கு விருத்தசேதனம் செய்வித்தார். யாக்கோபும் தனது மக்களுக்கு அதைச் செய்தார். அந்த மகன்களே பின்னர் பன்னிரண்டு தந்தையராக மாறினர். </span></div>
<div class='p'>
<span class='v AC7_9' data-id='AC7_9'><span class='v-num v-9'>௯&nbsp;</span>“இந்தத் தந்தையர் யோசேப்பைக் (அவர்களது இளைய சகோதரன்) கண்டு பொறாமை கொண்டனர். எகிப்தில் ஒரு அடிமையாக யோசேப்பை அவர்கள் விற்றனர். ஆனால் தேவன் யோசேப்போடு இருந்தார். </span>
<span class='v AC7_10' data-id='AC7_10'><span class='v-num v-10'>௧௦&nbsp;</span>யோசேப்புக்கு அங்கு பல தொல்லைகள் நேர்ந்தாலும், தேவன் அத்தொல்லைகள் எல்லாவற்றிலிருந்தும் அவரைக் காப்பாற்றினார். பார்வோன் எகிப்தின் அரசனாக இருந்தான். அவன் யோசேப்புக்கு தேவன் கொடுத்த ஞானத்தைக் கண்டு அவரை விரும்பவும் நேசிக்கவும் செய்தான். எகிப்தின் ஆளுநர் வேலையைப் பார்வோன் யோசேப்புக்குக் கொடுத்தான். பார்வோனின் வீட்டிலுள்ள எல்லா மக்களையும் ஆளுவதற்கும் யோசேப்பை பார்வோன் அனுமதித்தான். </span>
<span class='v AC7_11' data-id='AC7_11'><span class='v-num v-11'>௧௧&nbsp;</span>ஆனால் எகிப்திலும், கானானிலுமிருந்த எல்லா நிலங்களும் வறண்டு போயின. அங்கு உணவு தானியங்கள் வளர முடியாதபடிக்கு நாடு வறட்சியுற்றது. இது மக்களுக்குப் பெரும் துன்பத்தை விளைவித்தது. நமது தந்தையருக்கு உண்பதற்கு எதுவும் அகப்படவில்லை. </span></div>
<div class='p'>
<span class='v AC7_12' data-id='AC7_12'><span class='v-num v-12'>௧௨&nbsp;</span>“ஆனால் எகிப்தில் உணவு சேமித்து வைக்கப்பட்டிருப்பதை யாக்கோபு கேள்விப்பட்டார். எனவே அவர் நமது தந்தையரை அங்கு அனுப்பினார். (இது எகிப்துக்கு அவர்களின் முதற்பயணமாயிருந்தது.) </span>
<span class='v AC7_13' data-id='AC7_13'><span class='v-num v-13'>௧௩&nbsp;</span>பின்னர், அவர்கள் இரண்டாம் முறையாகவும் அங்கு சென்றார்கள். இந்தத் தடவை யோசேப்பு தன் சகோதரர்களிடம் தான் யாரென்பதைக் கூறினான். பார்வோனுக்கும் யோசேப்பின் குடும்பத்தைக் குறித்துத் தெரிய வந்தது. </span>
<span class='v AC7_14' data-id='AC7_14'><span class='v-num v-14'>௧௪&nbsp;</span>பின் யோசேப்பு தன் தந்தையாகிய யாக்கோபை எகிப்துக்கு அழைத்து வருவதற்கென்று சில மனிதர்களை அனுப்பினார். தன் எல்லா உறவினர்களையும் கூட (அங்கு மொத்தம் 75 பேர்) அழைத்தார். </span>
<span class='v AC7_15' data-id='AC7_15'><span class='v-num v-15'>௧௫&nbsp;</span>எனவே யாக்கோபு எகிப்திற்குப் போனார். யாக்கோபும் நமது தந்தையரும் அவர்களின் மரணம் மட்டும் அங்கு வாழ்ந்தனர். </span>
<span class='v AC7_16' data-id='AC7_16'><span class='v-num v-16'>௧௬&nbsp;</span>பின்னர் அவர்கள் சரீரங்கள் சீகேமுக்கு அனுப்பப்பட்டன. அவர்கள் அங்கு ஒரு கல்லறையில் வைக்கப்பட்டனர். (வெள்ளியைக் கொடுத்து ஏமோரின் மகன்களிடமிருந்து சீகேமில் ஆபிரகாம் வாங்கிய கல்லறை அது.) </span></div>
<div class='p'>
<span class='v AC7_17' data-id='AC7_17'><span class='v-num v-17'>௧௭&nbsp;</span>“எகிப்தில் யூத மக்களின் தொகை பெருகியது. நமது மக்கள் அங்கு மென்மேலும் பெருகினர். (தேவன் ஆபிரகாமுக்குக் கொடுத்த வாக்குறுதியைச் செயல்படுத்த வேண்டிய காலம் நெருங்கிக்கொண்டிருந்தது) </span>
<span class='v AC7_18' data-id='AC7_18'><span class='v-num v-18'>௧௮&nbsp;</span>பின் இன்னொரு மன்னன் எகிப்தை ஆளத் தொடங்கினான். அவனுக்கு யோசேப்பைப்பற்றி எதுவும் தெரியாது. </span>
<span class='v AC7_19' data-id='AC7_19'><span class='v-num v-19'>௧௯&nbsp;</span>இந்த மன்னன் நமது மக்களை ஏமாற்றினான். நம் முன்னோருக்கு அவன் தீமை செய்தான். அம்மன்னன் அவர்களது குழந்தைகளை இறக்கும்படியாக வெளியே போடும்படிச் செய்தான். </span></div>
<div class='p'>
<span class='v AC7_20' data-id='AC7_20'><span class='v-num v-20'>௨௦&nbsp;</span>“இக்காலத்தில் தான் மோசே பிறந்தார். அவர் அழகான குழந்தையாகவும் தேவனுக்கு இனிமையானவராகவும் இருந்தார். தன் தந்தையின் வீட்டில் மூன்று மாத காலத்துக்கு மோசேயை வைத்துப் பராமரித்தார்கள். </span>
<span class='v AC7_21' data-id='AC7_21'><span class='v-num v-21'>௨௧&nbsp;</span>மோசேயை வெளியில் விட்டபொழுது பார்வோனின் மகள் அவனை எடுத்துத் தன் சொந்தக் குழந்தையைப் போன்றே வளர்த்தாள். </span>
<span class='v AC7_22' data-id='AC7_22'><span class='v-num v-22'>௨௨&nbsp;</span>தங்களிடமிருந்த எல்லா ஞானத்தையும் எகிப்தியர்கள் மோசேக்குக் கற்பித்தனர். அவர் கூறியவற்றிலும் செய்தவற்றிலும் வல்லமைமிக்கவராக இருந்தார். </span></div>
<div class='p'>
<span class='v AC7_23' data-id='AC7_23'><span class='v-num v-23'>௨௩&nbsp;</span>“மோசே நாற்பது வயதாக இருந்தபோது தன் சகோதரர்களான யூத மக்களைச் சந்திப்பது நல்லது என்று நினைத்தார். </span>
<span class='v AC7_24' data-id='AC7_24'><span class='v-num v-24'>௨௪&nbsp;</span>எகிப்தியன் ஒருவன் யூதன் ஒருவனுக்கு எதிராகத் தவறு செய்வதை அவர் கண்டார். எனவே அவர் யூதனுக்கு சார்பாகச் சென்றார். யூதனைப் புண்படுத்தியதற்காக மோசே எகிப்தியனைத் தண்டித்தார். மோசே அவனைப் பலமாகத் தாக்கியதால் அவன் இறந்தான். </span>
<span class='v AC7_25' data-id='AC7_25'><span class='v-num v-25'>௨௫&nbsp;</span>தேவன் அவர்களை மீட்பதற்காக அவரைப் பயன்படுத்துவதை யூத சகோதர்கள் புரிந்துகொள்வார்கள் என்று மோசே எண்ணினார். ஆனால் அவர்கள் புரிந்துகொள்ளவில்லை. </span></div>
<div class='p'>
<span class='v AC7_26' data-id='AC7_26'><span class='v-num v-26'>௨௬&nbsp;</span>“மறுநாள் இரண்டு யூதர்கள் சண்டையிடுவதை மோசே பார்த்தார். அவர்களுக்குள் அமைதியை நிலை நாட்ட அவர் முயன்றார். அவர், ‘மனிதரே, நீங்கள் இருவரும் சகோதரர்கள். நீங்கள் ஏன் ஒருவரையொருவர் மோசமாக நடத்துகிறீர்கள்?’ என்றார். </span>
<span class='v AC7_27' data-id='AC7_27'><span class='v-num v-27'>௨௭&nbsp;</span>ஒருவனுக்கு எதிராகத் தவறிழைத்த மற்றொருவன் மோசேயைத் தள்ளிவிட்டான். அவன் மோசேயை நோக்கி, ‘நீ எங்கள் அதிகாரியாகவும் நீதிபதியாகவும் இருக்கும்படி யாராவது கூறினார்களா? இல்லை. </span>
<span class='v AC7_28' data-id='AC7_28'><span class='v-num v-28'>௨௮&nbsp;</span>நேற்று எகிப்தியனைக் கொன்றது போல் என்னைக் கொல்லுவாயோ?’<span class='note' id='footnote-211'><a href='#note-211' class='key'>✡</a></span> என்றான். </span>
<span class='v AC7_29' data-id='AC7_29'><span class='v-num v-29'>௨௯&nbsp;</span>அவன் இவ்வாறு கூறுவதைக் கேட்ட மோசே எகிப்தை விட்டுச் சென்றார். மீதியானில் வாழும்படியாகச் சென்றார். அவர் அங்கு அந்நியனாக இருந்தார். மீதியானில் இருந்தபோது, மோசேக்கு இரண்டு மகன்கள் பிறந்தனர். </span></div>
<div class='p'>
<span class='v AC7_30' data-id='AC7_30'><span class='v-num v-30'>௩௦&nbsp;</span>“மோசே நாற்பது ஆண்டுகளுக்குப் பிறகு சீனாய் மலையின் அருகேயுள்ள வனாந்தரத்தில் இருந்தார். எரிகின்ற புதரின் ஜூவாலையிலிருந்து ஒரு தேவதூதன் அவருக்குத் தோன்றினான். </span>
<span class='v AC7_31' data-id='AC7_31'><span class='v-num v-31'>௩௧&nbsp;</span>அதைக் கண்டு மோசே வியந்தார். நன்கு பார்க்கும்படியாக அவர் அருகே சென்றார். மோசே ஒரு சத்தத்தைக் கேட்டார். அது தேவனுடைய குரலாக இருந்தது. </span>
<span class='v AC7_32' data-id='AC7_32'><span class='v-num v-32'>௩௨&nbsp;</span>தேவன் கூறினார், ‘ஆபிரகாமின் தேவனும், ஈசாக்கின் தேவனும் யாக்கோபின் தேவனுமாகிய உங்கள் முன்னோரின் தேவன் நானே’<span class='note' id='footnote-212'><a href='#note-212' class='key'>✡</a></span> என்றார். மோசே பயத்தால் நடுங்க ஆரம்பித்தார். அவர் புதரைப் பார்க்கவும் அஞ்சினார். </span></div>
<div class='p'>
<span class='v AC7_33' data-id='AC7_33'><span class='v-num v-33'>௩௩&nbsp;</span>“கர்த்தர் அவரிடம், ‘உன் மிதியடிகளைக் கழற்று. நீ நின்றுகொண்டிருக்கும் இந்த இடம் பரிசுத்த பூமி. </span>
<span class='v AC7_34' data-id='AC7_34'><span class='v-num v-34'>௩௪&nbsp;</span>எகிப்தில் எனது மக்கள் மிகவும் துன்புறுவதைக் கண்டிருக்கிறேன். என் மக்கள் அழுவதைக் கேட்டிருக்கிறேன். அவர்களைக் காப்பாற்றுவதற்காக இறங்கி வந்துள்ளேன். மோசே! இப்பொழுது வா, நான் எகிப்திற்கு உன்னைத் திரும்பவும் அனுப்புகிறேன்’<span class='note' id='footnote-213'><a href='#note-213' class='key'>✡</a></span> என்றார். </span></div>
<div class='p'>
<span class='v AC7_35' data-id='AC7_35'><span class='v-num v-35'>௩௫&nbsp;</span>“யூதர்கள் அவர்களுக்கு வேண்டாமெனக் கூறிய அதே மோசே அவர்தான். அவர்கள் அவரிடம், ‘நீ எங்களுக்கு அதிபதியாகவும், நீதிபதியாகவும் இருக்கமுடியுமென்று யாராவது கூறினார்களா? இல்லை!’ என்றனர். தேவன் அதிபதியாகவும் மீட்பராகவும் மோசேயாகிய அதே மனிதனை அனுப்பினார். தேவன் ஒரு தேவதூதனின் உதவியோடு மோசேயை அனுப்பினார். எரியும் புதரில் மோசே கண்ட தேவ தூதன் இவனே. </span>
<span class='v AC7_36' data-id='AC7_36'><span class='v-num v-36'>௩௬&nbsp;</span>அதனால் மோசே மக்களை வெளியே நடத்திச் சென்றார். அவர் வல்லமை வாய்ந்த செயல்களையும் அற்புதங்களையும் செய்தார். எகிப்திலும், செங்கடலிலும், வானந்தரத்திலும் 40 ஆண்டுகள் இவற்றை மோசே செய்தார். </span></div>
<div class='p'>
<span class='v AC7_37' data-id='AC7_37'><span class='v-num v-37'>௩௭&nbsp;</span>“ ‘தேவன் உங்களுக்கு ஒரு தீர்க்கதரிசியைக் கொடுப்பார். உங்கள் மக்களிடமிருந்தே அந்தத் தீர்க்கதரிசி வருவார். அவர் என்னைப் போலவே இருப்பார்’<span class='note' id='footnote-214'><a href='#note-214' class='key'>✡</a></span> என்று கூறிய அதே மோசேதான் அவர். </span>
<span class='v AC7_38' data-id='AC7_38'><span class='v-num v-38'>௩௮&nbsp;</span>வனாந்தரத்தில் யூதர்களின் கூட்டத்தோடு இருந்தவர் இவரேதான். சீனாய் மலையில் தன்னோடு பேசிய தேவதூதனுடன் இருந்தார். நமது முன்னோரோடும் அவர் இருந்தார். மோசே தேவனிடமிருந்து ஜீவன் தரும் கட்டளைகளைப் பெற்றார். மோசே நமக்கு அந்தக் கட்டளைகளைக் கொடுத்தார். </span></div>
<div class='p'>
<span class='v AC7_39' data-id='AC7_39'><span class='v-num v-39'>௩௯&nbsp;</span>“ஆனால் நமது தந்தையர் மோசேக்குக் கீழ்ப்படிய மறுத்தனர். அவர்கள் அவரைத் தள்ளி ஒதுக்கினர். மீண்டும் எகிப்துக்குப் போகவேண்டுமென அவர்கள் விரும்பினர். </span>
<span class='v AC7_40' data-id='AC7_40'><span class='v-num v-40'>௪௦&nbsp;</span>நம் தந்தையர் ஆரோனை நோக்கி, ‘மோசே நம்மை எகிப்து நாட்டிற்கு வெளியே வழி நடத்தினார். ஆனால் அவருக்கு என்ன நேர்ந்தது என்பதை நாங்கள் அறியோம். எனவே எங்களுக்கு முன்னே போகவும் எங்களுக்கு வழிகாட்டவும் சில தெய்வங்களை உண்டாக்கும்’<span class='note' id='footnote-215'><a href='#note-215' class='key'>✡</a></span> என்றனர். </span>
<span class='v AC7_41' data-id='AC7_41'><span class='v-num v-41'>௪௧&nbsp;</span>எனவே மக்கள் கன்றுக் குட்டியைப் போன்ற ஒரு சிலை உண்டாக்கினர். பின் அவர்கள் அதற்குப் படைப்பதற்காகப் பொருட்களைக் கொண்டு வந்தனர். தங்கள் கைகளால் உண்டாக்கிய அதனைக் கண்டு மக்கள் மகிழ்ந்தனர்! </span>
<span class='v AC7_42' data-id='AC7_42'><span class='v-num v-42'>௪௨&nbsp;</span>ஆனால் தேவன் அவர்களுக்கு எதிராகத் திரும்பினார். வானத்திலுள்ள பொய்யான தெய்வங்களின் கூட்டத்தை வழிபடுவதிலிருந்து அவர்களைத் தடுப்பதை தேவன் நிறுத்திக்கொண்டார். தீர்க்கதரிசிகளின் நூலிலும் இவைதான் எழுதப்பட்டுள்ளன. தேவன் சொல்கிறார், </span></div>
<div class='b'> &nbsp; 
<span class='v AC7_42' data-id='AC7_42'></span></div>
<div class='q'>
<span class='v AC7_42' data-id='AC7_42'>“ ‘யூத மக்களாகிய நீங்கள் எனக்கு இரத்தபடைப்புக்களையோ பலிகளையோ 40 ஆண்டுகளாக வனாந்தரத்தில் கொண்டு வரவில்லை. </span></div>
<div class='q'>
<span class='v AC7_43' data-id='AC7_43'><span class='v-num v-43'>௪௩&nbsp;</span>உங்களோடு மோளேகிற்காக ஒரு கூடாரத்தையும் ரெம்பான் என்னும் நட்சத்திர உருவத்தையும் சுமந்து சென்றீர்கள். </span></div>
<div class='q2'>
<span class='v AC7_43' data-id='AC7_43'>இந்த விக்கிரகங்களை நீங்கள் வழிபடுவதற்காக உருவாக்கினீர்கள். </span></div>
<div class='q'>
<span class='v AC7_43' data-id='AC7_43'>எனவே நான் உங்களை பாபிலோனுக்கு அப்பால் அனுப்புவேன்.’ <span class='rq'>ஆமோஸ் 5:25-27</span> </span></div>
<div class='b'> &nbsp; </div>
<div class='p'>
<span class='v AC7_44' data-id='AC7_44'><span class='v-num v-44'>௪௪&nbsp;</span>“வனாந்தரத்தில் பரிசுத்தக் கூடாரம்<span class='note' id='footnote-216'><a href='#note-216' class='key'>†</a></span> நமது முன்னோரிடம் இருந்தது. இந்தக் கூடாரத்தை எப்படி உண்டாக்குவது என்று தேவன் மோசேயிடம் கூறினார். தேவன் காட்டிய திட்டத்தின்படியே மோசே அதை உண்டாக்கினார். </span>
<span class='v AC7_45' data-id='AC7_45'><span class='v-num v-45'>௪௫&nbsp;</span>பின்னால் பிற தேசங்களின் நிலங்களைக் கைப்பற்றும்படியாக யோசுவா நமது தந்தையரை வழி நடத்தினார். நமது மக்கள் அங்குச் சென்றபோது அங்கிருந்த மக்களை தேவன் வெளியேறும்படிச் செய்தார். நமது மக்கள் இப்புதிய நிலத்திற்குச் சென்றபொழுது, இதே கூடாரத்தைத் தம்முடன் எடுத்துச் சென்றனர். தாவீதின் காலம்வரைக்கும் நம் மக்கள் அதை வைத்திருந்தனர். </span>
<span class='v AC7_46' data-id='AC7_46'><span class='v-num v-46'>௪௬&nbsp;</span>தேவன் தாவீதைக் குறித்து மகிழ்ந்தார். தாவீது தேவனிடம் யாக்கோபின் தேவனாகிய அவருக்கு ஒரு வீட்டைக் கட்ட அனுமதி வேண்டினான். </span>
<span class='v AC7_47' data-id='AC7_47'><span class='v-num v-47'>௪௭&nbsp;</span>ஆனால் சாலமோன் தான் அந்த ஆலயத்தைக் கட்டினான். </span></div>
<div class='p'>
<span class='v AC7_48' data-id='AC7_48'><span class='v-num v-48'>௪௮&nbsp;</span>“ஆனால் உன்னதமானவர் மனிதர் தங்கள் கைகளால் கட்டும் வீடுகளில் வசிப்பதில்லை. தீர்க்கதரிசி இதனையே எழுதினார். </span></div>
<div class='b'> &nbsp; </div>
<div class='q'>
<span class='v AC7_49' data-id='AC7_49'><span class='v-num v-49'>௪௯&nbsp;</span>“கர்த்தர் கூறுகிறார், </span></div>
<div class='q'>
<span class='v AC7_49' data-id='AC7_49'>‘வானம் எனது சிம்மாசனம். </span></div>
<div class='q2'>
<span class='v AC7_49' data-id='AC7_49'>பூமி எனது பாதங்கள் வைக்கும் இடம். </span></div>
<div class='q'>
<span class='v AC7_49' data-id='AC7_49'>எனக்காக எவ்விதமான வீட்டைக் கட்டப்போகிறீர்கள்? </span></div>
<div class='q2'>
<span class='v AC7_49' data-id='AC7_49'>ஓய்வெடுக்க எனக்கு ஓர் இடம் தேவையில்லை. </span></div>
<div class='q'>
<span class='v AC7_50' data-id='AC7_50'><span class='v-num v-50'>௫௦&nbsp;</span>நான் இவை எல்லாவற்றையும் உண்டாக்கினேன் என்பதை நினைவுகூருங்கள்!’ ” <span class='rq'>ஏசாயா 66:1-2</span> </span></div>
<div class='m'>
<span class='v AC7_50' data-id='AC7_50'>என்றான். </span></div>
<div class='b'> &nbsp; </div>
<div class='p'>
<span class='v AC7_51' data-id='AC7_51'><span class='v-num v-51'>௫௧&nbsp;</span>பின் ஸ்தேவான், “பிடிவாதமான யூதத் தலைவர்களே! நீங்கள் உங்கள் இருதயங்களை தேவனுக்குக் கொடுக்கவில்லை! நீங்கள் அவர் வார்த்தைகளுக்குச் செவிசாய்க்கமாட்டீர்கள்! பரிசுத்த ஆவியானவர் உங்களிடம் கூற முயல்வதை எப்போதும் எதிர்த்துக்கொண்டிருக்கிறீர்கள். உங்கள் தந்தையர் இதைச் செய்தார்கள். நீங்களும் அவர்களைப் போலவே இருக்கிறீர்கள்! </span>
<span class='v AC7_52' data-id='AC7_52'><span class='v-num v-52'>௫௨&nbsp;</span>உங்கள் தந்தையர் தங்கள் காலத்தில் வாழ்ந்த ஒவ்வொரு தீர்க்கதரிசியையும் புண்படுத்தினார்கள். அந்தத் தீர்க்கதரிசிகள் வெகு காலத்திற்கு முன்பே நீதியுள்ள ஒருவர் வருவார் எனக் கூறினார்கள். ஆனால் உங்கள் தந்தையர் அத்தீர்க்கதரிசிகளைக் கொன்றார்கள். இப்பொழுது நீங்கள் நீதியுள்ள அவருக்கு எதிராகத் திரும்பியுள்ளீர்கள். </span>
<span class='v AC7_53' data-id='AC7_53'><span class='v-num v-53'>௫௩&nbsp;</span>மோசேயின் சட்டத்தைப் பெற்றவர்கள் நீங்கள். தமது தேவதூதர்களின் மூலமாகக் தேவன் இந்தச் சட்டத்தை உங்களுக்குக் கொடுத்தார். ஆனால் நீங்களோ இந்தச் சட்டத்திற்குக் கீழ்ப்படிவதில்லை” என்றான். </span></div>
<div class='s'>ஸ்தேவான் கொல்லப்படுதல் </div>
<div class='p'>
<span class='v AC7_54' data-id='AC7_54'><span class='v-num v-54'>௫௪&nbsp;</span>இவற்றை ஸ்தேவான் கூறுவதை யூதத் தலைவர்கள் கேட்டனர். அவர்கள் மிகுந்த சினம் அடைந்தனர். யூதத் தலைவர்கள் பித்துப் பிடித்தவர்களைப்போல், ஸ்தேவானை நோக்கிப் பற்களைக் கடித்தனர். </span>
<span class='v AC7_55' data-id='AC7_55'><span class='v-num v-55'>௫௫&nbsp;</span>ஆனால் ஸ்தேவானோ பரிசுத்த ஆவியால் நிரம்பியவனாக இருந்தான். ஸ்தேவான் வானத்தை அண்ணாந்து பார்த்தான். அவன் தேவனுடைய மகிமையைக் கண்டான். தேவனுடைய வலது பக்கத்தில் இயேசு நிற்பதைக் கண்டான். </span>
<span class='v AC7_56' data-id='AC7_56'><span class='v-num v-56'>௫௬&nbsp;</span>ஸ்தேவான், “பாருங்கள்! பரலோகம் திறந்திருப்பதை நான் பார்க்கிறேன். தேவனுடைய வலபக்கத்தில் மனித குமாரன் நிற்பதை நான் காண்கிறேன்!” என்றான். </span></div>
<div class='p'>
<span class='v AC7_57' data-id='AC7_57'><span class='v-num v-57'>௫௭&nbsp;</span>பின் யூத அதிகாரிகள் எல்லோரும் உரத்த குரலில் சத்தமிட்டார்கள். அவர்கள் கைகளால் தமது காதுகளைப் பொத்திக்கொண்டார்கள். அவர்கள் எல்லோரும் ஸ்தேவானை நோக்கி ஓடினர். </span>
<span class='v AC7_58' data-id='AC7_58'><span class='v-num v-58'>௫௮&nbsp;</span>அவர்கள் அவனை நகரத்திற்கு வெளியில் கொண்டு சென்று அவன் சாகும்வரை அவன் மீது கற்களை எறிந்தார்கள். ஸ்தேவானுக்கு எதிராகப் பொய் கூறியவர்கள் தங்களது மேலாடைகளை சவுல் என்னும் இளைஞனிடம் கொடுத்தார்கள். </span>
<span class='v AC7_59' data-id='AC7_59'><span class='v-num v-59'>௫௯&nbsp;</span>பின் அவர்கள் ஸ்தேவானின் மேல் கற்களை வீசினார்கள். ஆனால் ஸ்தேவான் பிரார்த்தனை செய்துகொண்டிருந்தான். அவன், “கர்த்தராகிய இயேசுவே, எனது ஆவியை ஏற்றுக்கொள்ளும்!” என்றான். </span>
<span class='v AC7_60' data-id='AC7_60'><span class='v-num v-60'>௬௦&nbsp;</span>அவன் முழங்காலில் நின்று, “கர்த்தரே! இந்தப் பாவத்திற்காக அவர்களைக் குற்றம் சாட்டாதிரும்!” என்று பிரார்த்தித்தான். இதைக் கூறிய பிறகு ஸ்தேவான் இறந்து போனான். </span></div></div>
<div class='footnotes'>

<span class='footnote' id='note-208'><span class='key'>✡ </span><a href='#footnote-208' class='backref'>௭:௩</a> <span class='text'> <span class="xt"><span class='bibleref' data-id='GN12_1'>ஆதி. 12:1-</span>ல் இருந்து எடுக்கப்பட்டுள்ளது.</span></span></span>
<span class='footnote' id='note-209'><span class='key'>* </span><a href='#footnote-209' class='backref'>௭:௬</a> <span class='text'> <span class="fk">உன்...அடிமைப்படுத்துவர் </span><span class="ft"><span class='bibleref' data-id='GN15_13'>ஆதி. 15:13-14</span>.</span></span></span>
<span class='footnote' id='note-210'><span class='key'>✡ </span><a href='#footnote-210' class='backref'>௭:௭</a> <span class='text'> <span class="xt"><span class='bibleref' data-id='GN15_14'>ஆதி. 15:14,</span> <span class='bibleref' data-id='EX3_12'>யாத். 3:12-</span>ல் இருந்து எடுக்கப்பட்டுள்ளது.</span></span></span>
<span class='footnote' id='note-211'><span class='key'>✡ </span><a href='#footnote-211' class='backref'>௭:௨௮</a> <span class='text'> <span class="xt"><span class='bibleref' data-id='EX2_14'>யாத். 2:14-</span>ல் இருந்து எடுக்கப்பட்டுள்ளது.</span></span></span>
<span class='footnote' id='note-212'><span class='key'>✡ </span><a href='#footnote-212' class='backref'>௭:௩௨</a> <span class='text'> <span class="xt"><span class='bibleref' data-id='EX3_6'>யாத். 3:6-</span>ல் இருந்து எடுக்கப்பட்டுள்ளது.</span></span></span>
<span class='footnote' id='note-213'><span class='key'>✡ </span><a href='#footnote-213' class='backref'>௭:௩௪</a> <span class='text'> <span class="xt"><span class='bibleref' data-id='EX3_5'>யாத். 3:5-10-</span>ல் இருந்து எடுக்கப்பட்டுள்ளது.</span></span></span>
<span class='footnote' id='note-214'><span class='key'>✡ </span><a href='#footnote-214' class='backref'>௭:௩௭</a> <span class='text'> <span class="xt"><span class='bibleref' data-id='DT18_15'>உபா. 18:15-</span>ல் இருந்து எடுக்கப்பட்டுள்ளது.</span></span></span>
<span class='footnote' id='note-215'><span class='key'>✡ </span><a href='#footnote-215' class='backref'>௭:௪௦</a> <span class='text'> <span class="xt"><span class='bibleref' data-id='EX32_1'>யாத். 32:1-</span>ல் இருந்து எடுக்கப்பட்டுள்ளது.</span></span></span>
<span class='footnote' id='note-216'><span class='key'>† </span><a href='#footnote-216' class='backref'>௭:௪௪</a> <span class='text'> <span class="fk">பரிசுத்தக் கூடாரம் </span><span class="ft">இது சாட்சிக்குரிய கூடாரம். நகரத்தக்கது. பத்து கட்டளைகளை இங்கு வைத்திருந்தனர். மோசே காலத்தில் தேவன் தம் மக்களைச் சந்திக்கும் இடம்.</span></span></span>
</div>
<div class='footer'><div class='nav'>
<a class='prev' href='AC6.html'>&#9664;</a>
<a class='home' href='index.html'>&#9776;</a>
<a class='next' href='AC8.html'>&#9654;</a>
</div></div>
</body></html>
