<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக 1 தீமோத்தேயு 5</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location uni_ila.sundaram-08' href='T1.html'> 1 தீமோத்தேயு ௫ </a>
<a class='prev' href='T14.html'>  </a>
<a class='next' href='T16.html'>  </a>
</div></div>
<div class='chapter section T15 tam2008 tam T1 uni_ila.sundaram-08' dir='ltr' data-id='T15' data-nextid='T16' data-previd='T14' lang='ta'> 

<div class='c'>௫</div>
<div class='s'>மற்றவர்களோடு வாழ்வதற்கான சில விதிமுறைகள் </div>
<div class='p'>
<span class='v T15_1' data-id='T15_1'><span class='verse1 v-num v-1'>௧&nbsp;</span>முதியோர்களிடம் கோபமாகப் பேசாதே. ஆனால் அவர்களைத் தந்தையாக மதித்து நடத்து. இளைஞர்களை சகோதரர்களாக மதித்து நடத்து. </span>
<span class='v T15_2' data-id='T15_2'><span class='v-num v-2'>௨&nbsp;</span>முதிய பெண்களைத் தாயாகக் கருது. வயது குறைந்த பெண்களை சகோதரிகளாக நினை. அவர்களை எப்பொழுதும் நல்ல முறையில் நடத்து. </span></div>
<div class='p'>
<span class='v T15_3' data-id='T15_3'><span class='v-num v-3'>௩&nbsp;</span>உண்மையிலேயே தனியாக உள்ள விதவைகளைப் பாதுகாத்து மதித்து நட. </span>
<span class='v T15_4' data-id='T15_4'><span class='v-num v-4'>௪&nbsp;</span>ஆனால் ஒரு விதவைக்குப் பிள்ளைகளோ, பேரப்பிள்ளைகளோ இருந்தால், இவர்கள் தம் பெற்றோர்களுக்கு உதவுவதன் மூலம் தன் குடும்பத்தை மதிக்க வேண்டும் என்பதை முதலில் கற்கவேண்டும். இவர்கள் இதைச் செய்தால் பெற்றோர்களுக்கும் மூதாதையர்களுக்கும் நன்றிக் கடன் செலுத்தியவர்களாவார்கள். இதையே தேவன் ஒப்புக்கொள்கிறார். </span>
<span class='v T15_5' data-id='T15_5'><span class='v-num v-5'>௫&nbsp;</span>விதவையாக இருக்கும் ஒருத்தி தேவனைத் தன் ஒரே விசுவாசமாகக்கொண்டிருப்பாள். இரவு பகல் என அவள் எப்பொழுதும் பிரார்த்தனை செய்வாள். தேவனிடம் உதவியை வேண்டுவாள். </span>
<span class='v T15_6' data-id='T15_6'><span class='v-num v-6'>௬&nbsp;</span>தனக்கு சந்தோஷம் தரும் செயல்களைச் செய்வதிலேயே ஒரு விதவை தன் வாழ்வை கழித்தாளெனில் உயிரோடு இருந்தாலும் இறந்தவளுக்குச் சமமாவாள். </span>
<span class='v T15_7' data-id='T15_7'><span class='v-num v-7'>௭&nbsp;</span>அங்குள்ள விசுவாசிகளிடம் தங்கள் குடும்பத்தைக் கவனித்துக்கொள்ளும்படி கூறு. அதனால் மற்றவர்கள் அவர்கள் தவறாக நடந்துகொள்கிறார்கள் என்று கூறமாட்டார்கள். </span>
<span class='v T15_8' data-id='T15_8'><span class='v-num v-8'>௮&nbsp;</span>ஒருவன் தன் சொந்த மக்களிடமும் அக்கறை காட்ட வேண்டும். அதைவிட முக்கியமாக அவன் தன் சொந்தக் குடும்பத்தில் அக்கறை காட்ட வேண்டும். ஒருவன் இதைச் செய்யாவிட்டால் பிறகு அவன் உண்மையான விசுவாசத்தைக் கைவிட்டவன் ஆகிறான். அவன் விசுவாசம் அற்றவனை விட மோசமானவனாகிறான். </span></div>
<div class='p'>
<span class='v T15_9' data-id='T15_9'><span class='v-num v-9'>௯&nbsp;</span>உன் விதவைகள் பட்டியலில் சேர்க்கப்பட, விதவையானவளுக்கு அறுபது வயதுக்கு மேலாகி இருக்கவேண்டும். அவள் தன் கணவனுக்கு உண்மையானவளாக இருந்திருக்க வேண்டும். </span>
<span class='v T15_10' data-id='T15_10'><span class='v-num v-10'>௧௦&nbsp;</span>நல்ல காரியங்களைச் செய்யும் ஒரு பெண் என அறியப்பட்டிருக்க வேண்டும். அதாவது பிள்ளைகளை வளர்த்தல், வீட்டில் அந்நியர்களை உபசரித்தல், தூயவர்களின் கால்களைக் கழுவுதல், துன்பப்படுகிறவர்களுக்குத் துணை புரிதல் போன்று தன் வாழ்க்கை முழுவதும் பலவித நன்மைகளைச் செய்தல் வேண்டும். </span></div>
<div class='p'>
<span class='v T15_11' data-id='T15_11'><span class='v-num v-11'>௧௧&nbsp;</span>அந்தப் பட்டியலில் இளம் விதவைகளைச் சேர்க்காதீர்கள். அவர்கள் கிறிஸ்துவுக்குத் தம்மை ஒப்படைத்தாலும், பலமான காம ஆசைகளால் அவரை விட்டு வெளியே இழுக்கப்படுவர். அவர்கள் மீண்டும் திருமணம் செய்துகொள்ள விரும்பலாம். </span>
<span class='v T15_12' data-id='T15_12'><span class='v-num v-12'>௧௨&nbsp;</span>இதற்காகவே அவர்கள் குற்றவாளியாவார்கள். தாங்கள் முதலில் வாக்குறுதி கொடுத்தபடி நடந்துகொள்ளாததால் குற்றவாளியாவார்கள். </span>
<span class='v T15_13' data-id='T15_13'><span class='v-num v-13'>௧௩&nbsp;</span>இவர்கள் வீடு வீடாகப் போய்த் தங்கள் நேரத்தை வீணாகப் போக்குவார்கள். அது மட்டும் அல்ல, வீண் பேச்சு பேசுவார்கள். மேலும் மற்ற மனிதர்களின் வாழ்க்கைகளைப் பற்றிய தகவல்களைத் தெரிந்துகொள்வதில் ஆர்வமாக இருப்பார்கள். அவர்கள் மற்றவர்களின் வாழ்க்கை பற்றிய வதந்திகளையும், எதைச் சொல்லக் கூடாதோ அவற்றையுமே சொல்வார்கள். </span>
<span class='v T15_14' data-id='T15_14'><span class='v-num v-14'>௧௪&nbsp;</span>ஆகையால் இளம் விதவைகள் மீண்டும் திருமணம் செய்து, பிள்ளைகளைப் பெற்று, வீட்டைக் கவனித்துக்கொள்வார்களாக. இதுவே அவர்கள் செய்ய வேண்டுமென நான் விரும்புகிறேன். இந்த வழியில் அவர்கள் எதிரிக்கு விமர்சிக்கும் வாய்ப்பை கொடுக்கமாட்டார்கள். </span>
<span class='v T15_15' data-id='T15_15'><span class='v-num v-15'>௧௫&nbsp;</span>ஆனால், ஏற்கெனவே சில இளம் விதவைகள் சாத்தானைப் பின்பற்றத் தொடங்கி விட்டார்கள். </span></div>
<div class='p'>
<span class='v T15_16' data-id='T15_16'><span class='v-num v-16'>௧௬&nbsp;</span>விசுவாசமுள்ள ஒரு பெண்ணின் குடும்பத்தில் எவரேனும் விதவைகள் இருந்தால் அவர்கள் இவர்களுக்கு உதவி செய்யவேண்டும். அவர்கள் கவனிக்கப்பட வேண்டும் என உதவிகளுக்காக சபையில் சென்று தொந்தரவு செய்யக் கூடாது. அப்பொழுது குடும்பமே அற்ற விதவைகளைக் கவனிக்கும் பொறுப்பை மட்டுமே சபை ஏற்றுக்கொள்ள இயலும். </span></div>
<div class='s'>மூப்பர்களைப்பற்றியும் பிற காரியங்களைப்பற்றியும் இன்னும் சில விஷயங்கள் </div>
<div class='p'>
<span class='v T15_17' data-id='T15_17'><span class='v-num v-17'>௧௭&nbsp;</span>சபைகளை நன்றாக நடத்திச்செல்லும் மூப்பர்கள் தக்க கௌரவம் பெற வேண்டும். பேசுவதன் மூலமும், போதிப்பதன்மூலம் உழைப்பவர்களாய் இருப்பவர்களே அத்தகு கௌரவத்தைப் பெறுவர். </span>
<span class='v T15_18' data-id='T15_18'><span class='v-num v-18'>௧௮&nbsp;</span>ஏனென்றால், “பிணையல் அடிக்கிற மாட்டின் வாயைக் கட்டாதே. அது உண்ணட்டும்”<span class='note' id='footnote-295'><a href='#note-295' class='key'>✡</a></span> என்று வேதவாக்கியம் கூறுகிறது. “உழைக்கிறவனுக்கு அதற்கேற்ற கூலி கொடுக்கப்படவேண்டும்”<span class='note' id='footnote-296'><a href='#note-296' class='key'>✡</a></span> என்றும் கூறுகிறது. </span></div>
<div class='p'>
<span class='v T15_19' data-id='T15_19'><span class='v-num v-19'>௧௯&nbsp;</span>மூப்பர்களுக்கு எதிரான குற்றச்சாட்டுகளைக் கவனிக்காதே, இரண்டு அல்லது மூன்று சாட்சிகள் இருந்தால் அதை ஏற்றுக்கொள். </span>
<span class='v T15_20' data-id='T15_20'><span class='v-num v-20'>௨௦&nbsp;</span>பாவம் செய்பவர்களைக் கண்டிக்க வேண்டும். அதுவும் சபைக்கு முன்னால் மற்றவர்களுக்கும் எச்சரிக்கையாக இருக்கும்படி கண்டிக்க வேண்டும். </span></div>
<div class='p'>
<span class='v T15_21' data-id='T15_21'><span class='v-num v-21'>௨௧&nbsp;</span>தேவனுக்கும், கர்த்தராகிய இயேசு கிறிஸ்துவுக்கும், தேர்ந்தெடுக்கப்பட்ட தேவ தூதர்களுக்கும் முன்பாக இவற்றை நீ செய்யவேண்டும் என்று ஆணையிட்டுக் கூறுகிறேன். பாரபட்சத்தோடு ஒன்றும் செய்யாதே. அதைப்பற்றி ஒவ்வொன்றையும் தெரிந்துகொள்ளும் முன்பு முடிவு செய்யாதே. </span></div>
<div class='p'>
<span class='v T15_22' data-id='T15_22'><span class='v-num v-22'>௨௨&nbsp;</span>எவர் மீதும் கைகள் வைக்கும் முன்பு எச்சரிக்கையோடு யோசி. மற்றவர்கள் செய்யும் பாவங்களில் பங்குகொள்ள வேண்டாம். உன்னைச் சுத்தம் உள்ளவனாகக் காத்துக்கொள். </span></div>
<div class='p'>
<span class='v T15_23' data-id='T15_23'><span class='v-num v-23'>௨௩&nbsp;</span>தீமோத்தேயுவே! நீ இதுவரை தண்ணீரையே குடித்து வந்தாய். அதை நிறுத்தி கொஞ்சம் திராட்சை இரசமும் குடி. அது உன் வயிற்றுக்கு நல்லது. உனக்கு அடிக்கடி வரும் வியாதியில் உனக்கு இது உதவக் கூடும். </span></div>
<div class='p'>
<span class='v T15_24' data-id='T15_24'><span class='v-num v-24'>௨௪&nbsp;</span>சிலரது பாவங்கள் வெளிப்படையாக எல்லாருக்கும் தெரியும்படியாக இருக்கும். அவர்கள் நியாயம்தீர்க்கப்படுவார்கள் என்பதை அவர்கள் பாவங்களே காட்டுகின்றன. ஆனால் சிலரது பாவங்களோ தாமதமாகவே வெளிப்படும். </span>
<span class='v T15_25' data-id='T15_25'><span class='v-num v-25'>௨௫&nbsp;</span>அவ்வாறே சிலரது நற்செயல்களும் வெளிப்படையாகவே இருக்கும். அப்படி இல்லாதவைகளும் மறைந்திருக்க முடியாது. </span></div></div>
<div class='footnotes'>

<span class='footnote' id='note-295'><span class='key'>✡ </span><a href='#footnote-295' class='backref'>௫:௧௮</a> <span class='text'> <span class="xt"><span class='bibleref' data-id='DT25_4'>உபா. 25:4-</span>ல் இருந்து எடுக்கப்பட்டுள்ளது.</span></span></span>
<span class='footnote' id='note-296'><span class='key'>✡ </span><a href='#footnote-296' class='backref'>௫:௧௮</a> <span class='text'> <span class="xt"><span class='bibleref' data-id='LK10_7'>லூக்கா 10:7-</span>ல் இருந்து எடுக்கப்பட்டுள்ளது.</span></span></span>
</div>
<div class='footer'><div class='nav'>
<a class='prev' href='T14.html'></a>
<a class='home' href='index.html'></a>
<a class='next' href='T16.html'></a>
</div></div>
</body></html>
