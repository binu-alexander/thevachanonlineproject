<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக மத்தேயு 28</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location uni_ila.sundaram-08' href='MT.html'> மத்தேயு ௨௮ </a>
<a class='prev' href='MT27.html'> &#9664; </a>
<a class='next' href='MK1.html'> &#9654; </a>
</div></div>
<div class='chapter section MT28 tam2008 tam MT uni_ila.sundaram-08' dir='ltr' data-id='MT28' data-nextid='MK1' data-previd='MT27' lang='ta'> 

<div class='c'>௨௮</div>
<div class='s'>இயேசுவின் உயிர்த்தெழுதல் </div>
<div class='r'>(மாற். 16:1-8; லூ. 24:1-12; யோவான் 20:1-10) </div>
<div class='p'>
<span class='v MT28_1' data-id='MT28_1'><span class='verse1 v-num v-1'>௧&nbsp;</span>ஓய்வு நாளுக்குப் பிறகு மறுநாள் வாரத்தின் முதல் நாள் அன்று அதிகாலை மகதலேனா மரியாளும், மரியாள் எனப் பெயர் கொண்ட மற்றப் பெண்ணும் இயேசுவின் கல்லறையைக் காணச் சென்றார்கள். </span></div>
<div class='p'>
<span class='v MT28_2' data-id='MT28_2'><span class='v-num v-2'>௨&nbsp;</span>அப்பொழுது மிகத் தீவிரமான பூமி அதிர்ச்சி உண்டானது. வானத்திலிருந்து இறங்கி வந்த ஒரு தூதன் கல்லறையை மூடியிருந்த பாறாங்கல்லை உருட்டிக் கீழே தள்ளினான். பின் அத்தூதன் அப்பாறாங்கல்லின் மீது அமர்ந்தான். </span>
<span class='v MT28_3' data-id='MT28_3'><span class='v-num v-3'>௩&nbsp;</span>மின்னலைப் போலப் பிரகாசித்த அந்தத் தூதனின் ஆடைகள் பனி போல வெண்மையாயிருந்தன. </span>
<span class='v MT28_4' data-id='MT28_4'><span class='v-num v-4'>௪&nbsp;</span>கல்லறைக்குக் காவலிருந்த போர்வீரர்கள் தூதனைக் கண்டு மிகவும் பயந்துபோனார்கள். பயத்தினால் நடுங்கிய போர்வீரர்கள் பிணத்தைப்போல பேச்சு மூச்சற்றவர்களானார்கள். </span></div>
<div class='p'>
<span class='v MT28_5' data-id='MT28_5'><span class='v-num v-5'>௫&nbsp;</span>தூதன் பெண்களைப் பார்த்து, “பயப்படாதீர்கள். சிலுவையில் அறைந்து கொல்லப்பட்ட இயேசுவை நீங்கள் தேடுகின்றீர்கள் என்பதை நானறிவேன். </span>
<span class='v MT28_6' data-id='MT28_6'><span class='v-num v-6'>௬&nbsp;</span>ஆனால் இயேசு இங்கே இல்லை. அவர் சொன்னது போலவே மரணத்திலிருந்து உயிர்த்தெழுந்துவிட்டார். அவரது சரீரம் வைக்கப்பட்டிருந்த இடத்தைப் பாருங்கள். </span>
<span class='v MT28_7' data-id='MT28_7'><span class='v-num v-7'>௭&nbsp;</span>உடனே அவரது சீஷர்களிடம் விரைந்து சென்று சொல்லுங்கள். ‘இயேசு மரணத்திலிருந்து உயிர்த்தெழுந்து விட்டார். அவர் கலிலேயாவிற்குச் சென்றுகொண்டிருக்கிறார். அவர் உங்களுக்கு முன்னரே அங்கிருப்பார்.’ அங்கே நீங்கள் இயேசுவைக் காணலாம். இதோ நான் உங்களுக்குச் சொல்லி விட்டேன்” என்று கூறினான். </span></div>
<div class='p'>
<span class='v MT28_8' data-id='MT28_8'><span class='v-num v-8'>௮&nbsp;</span>ஆகவே, அப்பெண்கள் விரைந்து கல்லறையை விட்டுப் புறப்பட்டார்கள். அவர்கள் பயந்துபோனார்கள். அதே சமயம் மகிழ்ச்சியடைந்தார்கள். நடந்ததை சீஷர்களிடம் சொல்ல அவர்கள் ஓடினார்கள். </span>
<span class='v MT28_9' data-id='MT28_9'><span class='v-num v-9'>௯&nbsp;</span>அப்பொழுது இயேசு அவர்களின் முன்பு வந்து நின்றார். இயேசு அவர்களைப் பார்த்து “வாழ்க” என்றார். இயேசுவின் அருகில் சென்ற பெண்கள் அவரது கால்களைத் தொட்டு வணங்கினார்கள். </span>
<span class='v MT28_10' data-id='MT28_10'><span class='v-num v-10'>௧௦&nbsp;</span>பின்னர் இயேசு அப்பெண்களிடம், “பயப்படாதீர்கள். என் சகோதரர்களிடம் (சீஷர்களிடம்) சென்று கலிலேயாவிற்கு வரச்சொல்லுங்கள். அவர்கள் என்னை அங்கே காண்பார்கள்” என்றார். </span></div>
<div class='s'>யூதத் தலைவர்களிடம் புகார் </div>
<div class='p'>
<span class='v MT28_11' data-id='MT28_11'><span class='v-num v-11'>௧௧&nbsp;</span>பெண்கள் சீஷர்களைத் தேடிப் போனார்கள். அதே சமயம், கல்லறைக்குக் காவலிருந்த போர் வீரர்களில் சிலர் நகருக்குள் சென்றார்கள். நடந்தவை அனைத்தையும் தலைமை ஆசாரியர்களிடம் சொல்வதற்காக அவர்கள் சென்றார்கள். </span>
<span class='v MT28_12' data-id='MT28_12'><span class='v-num v-12'>௧௨&nbsp;</span>தலைமை ஆசாரியர்கள் மூத்த யூதத் தலைவர்களுடன் சேர்ந்து திட்டமிட்டு, அதன்படி ஒரு பொய் கூறுவதற்காக போர்வீரர்களுக்குப் பெரும் பணம் தந்தார்கள். </span>
<span class='v MT28_13' data-id='MT28_13'><span class='v-num v-13'>௧௩&nbsp;</span>அவர்கள் போர்வீரர்களிடம், “நீங்கள் இரவு தூங்கிக்கொண்டிருந்தபொழுது இயேசுவின் சீஷர்கள் அவரது சரீரத்தைத் திருடிச் சென்றுவிட்டார்கள் என மக்களிடம் சொல்லுங்கள். </span>
<span class='v MT28_14' data-id='MT28_14'><span class='v-num v-14'>௧௪&nbsp;</span>ஆளுநர் இதை அறிந்தால் அவரைச் சமாளித்து உங்களுக்குத் தீங்கு வராதபடி நாங்கள் காப்பாற்றுகிறோம்” என்றார்கள். </span>
<span class='v MT28_15' data-id='MT28_15'><span class='v-num v-15'>௧௫&nbsp;</span>ஆகவே, போர் வீரர்களும் பணத்தைப் பெற்றுக்கொண்டு அவர்களுக்கு சொல்லியபடி செய்தார்கள். இன்றைக்கும் யூதர்களுக்கிடையில் இந்தப் பொய்யான கதை சொல்லப்பட்டு வருகிறது. </span></div>
<div class='s'>தமது சீஷர்களுடன் இயேசு பேசுதல் </div>
<div class='r'>(மாற். 16:14-18; லூ. 24:36-49; யோவான் 20:19-23; அப். 1:6-8) </div>
<div class='p'>
<span class='v MT28_16' data-id='MT28_16'><span class='v-num v-16'>௧௬&nbsp;</span>பதினொரு சீஷர்களும் கலிலேயாவில் இயேசு கூறிய மலைக்குச் சென்றார்கள். </span>
<span class='v MT28_17' data-id='MT28_17'><span class='v-num v-17'>௧௭&nbsp;</span>மலை மீது இயேசுவை சீஷர்கள் கண்டு, வணங்கினார்கள். ஆனால் சில சீஷர்கள் அவர் உண்மையாகவே இயேசு என்று நம்பவில்லை. </span>
<span class='v MT28_18' data-id='MT28_18'><span class='v-num v-18'>௧௮&nbsp;</span>ஆகவே இயேசு அவர்களிடம், “வானத்திலும் பூமியிலும் முழு அதிகாரமும் எனக்கு அளிக்கப்பட்டிருக்கிறது. </span>
<span class='v MT28_19' data-id='MT28_19'><span class='v-num v-19'>௧௯&nbsp;</span>ஆகவே உலகில் உள்ள மக்கள் அனைவரையும் சீஷர்களாக்குங்கள். பிதாவின் பெயராலும் குமாரனின் பெயராலும் பரிசுத்த ஆவியானவரின் பெயராலும் அவர்களுக்கு ஞானஸ்நானம் வழங்குங்கள். </span>
<span class='v MT28_20' data-id='MT28_20'><span class='v-num v-20'>௨௦&nbsp;</span>நான் உங்களுக்குக் கூறிய அனைத்தையும் அவர்களும் பின்பற்றும்படி போதனை செய்யுங்கள். நான் எப்பொழுதும் உங்களுடனேயே இருப்பேன் என்பதில் உறுதியாயிருங்கள். உலகின் முடிவுவரையிலும் நான் உங்களுடன் தொடர்ந்து இருப்பேன்” என்றார். </span></div></div>
<div class='footnotes'>

</div>
<div class='footer'><div class='nav'>
<a class='prev' href='MT27.html'>&#9664;</a>
<a class='home' href='index.html'>&#9776;</a>
<a class='next' href='MK1.html'>&#9654;</a>
</div></div>
</body></html>
