<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக 1 சாமுவேல் 8</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location uni_ila.sundaram-08' href='S1.html'> 1 சாமுவேல் ௮ </a>
<a class='prev' href='S17.html'>  </a>
<a class='next' href='S19.html'>  </a>
</div></div>
<div class='chapter section S18 tam2008 tam S1 uni_ila.sundaram-08' dir='ltr' data-id='S18' data-nextid='S19' data-previd='S17' lang='ta'> 

<div class='c'>௮</div>
<div class='s'>இஸ்ரவேலர் ஒரு அரசன் வேண்டும் என்று கேட்கிறார்கள் </div>
<div class='p'>
<span class='v S18_1' data-id='S18_1'><span class='verse1 v-num v-1'>௧&nbsp;</span>சாமுவேல் முதுமையடைந்ததும், அவன் தன் ஜனங்களை நியாயம் விசாரிக்க ஏற்பாடு செய்தான். </span>
<span class='v S18_2' data-id='S18_2'><span class='v-num v-2'>௨&nbsp;</span>அவனது மூத்த மகனின் பெயர் யோவேல், இளையவனுக்குப் பெயர் அபியா, அவர்கள் பெயெர் செபாவில் நீதிபதிகளாக இருந்தனர். </span>
<span class='v S18_3' data-id='S18_3'><span class='v-num v-3'>௩&nbsp;</span>ஆனால் சாமுவேல் வாழ்ந்த விதத்தில் அவனது மகன்கள் வாழவில்லை. அவர்கள் இரகசியமாகப் பணம் பெற்றுக்கொண்டு நீதிமன்றங்களில் தீர்ப்பை மாற்றினார்கள். அவர்கள் ஜனங்களை நீதிமன்றத்திலே ஏமாற்றினார்கள். </span>
<span class='v S18_4' data-id='S18_4'><span class='v-num v-4'>௪&nbsp;</span>எனவே இஸ்ரவேலின் மூப்பர்கள் கூடி, ராமாவிலே சாமுவேலை சந்திக்கும்படி சென்றனர். </span>
<span class='v S18_5' data-id='S18_5'><span class='v-num v-5'>௫&nbsp;</span>மூப்பர்கள் சாமுவேலிடம், “உங்களுக்கு வயதாகிவிட்டது. உங்கள் மகன்கள் சத்தியத்தின் வழியில் வாழவில்லை அவர்கள் உங்களைப் போல் இல்லை. இப்போது, மற்ற நாடுகளைப் போன்று எங்களை ஆள்வதற்கு ஒரு அரசனைத் தாருங்கள்” என்று கேட்டனர். </span></div>
<div class='p'>
<span class='v S18_6' data-id='S18_6'><span class='v-num v-6'>௬&nbsp;</span>எனவே மூப்பர்கள் தங்களை வழி நடத்த ஒரு அரசனை வேண்டினார்கள். சாமுவேல் இதனை ஒரு கெட்ட திட்டம் என எண்ணினான். எனவே சாமுவேல் கர்த்தரிடம் ஜெபித்தான். </span>
<span class='v S18_7' data-id='S18_7'><span class='v-num v-7'>௭&nbsp;</span>கர்த்தர் சாமுவேலிடம், “ஜனங்கள் சொன்னதைப்போல் செய்யவும், அவர்கள் உன்னைத் தள்ளவில்லை. என்னைத் தள்ளியுள்ளார்கள்! என்னை அவர்களுடைய அரசனாக ஏற்றுக்கொள்ள விருப்பமில்லை! </span>
<span class='v S18_8' data-id='S18_8'><span class='v-num v-8'>௮&nbsp;</span>அவர்கள் எப்போதும் செய்தது போலவே தொடர்ந்து செய்கிறார்கள். நான் எகிப்திலிருந்து அவர்களை வெளியே கொண்டுவந்தேன். ஆனால் என்னை விட்டுவிட்டு மற்ற தெய்வங்களுக்குச் சேவை செய்தனர். அவர்கள் அதையே உனக்கும் செய்வார் கள். </span>
<span class='v S18_9' data-id='S18_9'><span class='v-num v-9'>௯&nbsp;</span>எனவே அவர்கள் சொன்னதைக் கவனித்து அவர்கள் சொல்வதுபோல் செய்யவும். ஆனால் அவர்களை எச்சரிக்கவும். ஒரு அரசன் அவர்களுக்கு என்ன செய்வான் என்பதையும் கூறு! ஒரு அரசன் எவ்வாறு ஆள்வான் என்பதையும் கூறு” என்றார். </span></div>
<div class='p'>
<span class='v S18_10' data-id='S18_10'><span class='v-num v-10'>௧௦&nbsp;</span>அவர்கள் சாமுவேலிடம் ஒரு அரசன் வேண்டுமெனக் கேட்டிருந்தனர். எனவே சாமுவேல் கர்த்தர் சொன்னவற்றை அவர்களிடம் சொன்னான். </span>
<span class='v S18_11' data-id='S18_11'><span class='v-num v-11'>௧௧&nbsp;</span>அவன் சொன்னது. “உங்களை ஆள்வதற்கு ஒரு அரசன் வந்தால், அவன் செய்வது இதுதான்: அவன் உங்களின் மகன்களை எடுத்துக்கொள்வான். அவர்களைத் தனக்கு சேவை செய்யுமாறு பலவந்தப்படுத்துவான். அவர்களை வீரர்கள் ஆகுமாறு கட்டாயப்படுத்துவான். அவர்கள் அவனது தேரிலிருந்து சண்டையிட வேண்டும். அவனது படையில் குதிரை வீரர்களாக வேண்டும். அவர்கள் காவல்காரர்களாகி அரசனின் இரதத்துக்கு முன்னால் செல்லவேண்டும். </span></div>
<div class='p'>
<span class='v S18_12' data-id='S18_12'><span class='v-num v-12'>௧௨&nbsp;</span>“அரசன் உங்கள் பிள்ளைகளை வீரர்களாகுமாறு வற்புறுத்துவான். சிலர் 1,000 பேருக்கான அதிகாரிகளாகவும், இன்னும் சிலர் 50 பேருக்கான அதிகாரிகளாகவும் ஆவார்கள். </span></div>
<div class='p'>
<span class='v S18_12' data-id='S18_12'>“அரசன் உங்கள் பிள்ளைகளைக் கட்டாயப்படுத்தி தம் வயல்களை உழவும், அறுவடை செய்யவும் ஈடுபடுத்துவான். அவன் உங்கள் பிள்ளைகளைக் கட்டாயப்படுத்தி போருக்கான ஆயுதங்களைச் செய்யச் சொல்வான்! அவர்களது தேருக்கான பொருட்களைச் செய்யுமாறு பலவந்தப்படுத்துவான்! </span></div>
<div class='p'>
<span class='v S18_13' data-id='S18_13'><span class='v-num v-13'>௧௩&nbsp;</span>“அரசன் உங்கள் பெண் பிள்ளைகளை எடுத்துக்கொள்வான். தனக்கான வாசனைப் பொருட்களைச் செய்யச் சொல்வான். அவர்களில் சிலரை அவனுக்காக சமைக்கவும், பலகாரம் சுடவும் பலவந்தப்படுத்துவான். </span></div>
<div class='p'>
<span class='v S18_14' data-id='S18_14'><span class='v-num v-14'>௧௪&nbsp;</span>“அரசன் உங்கள் செழிப்பான வயல்களையும், திராட்சைத் தோட்டங்களையும், ஒலிவ மரங்களையும் எடுத்துக் கொள்வான். தன் அதிகாரிகளுக்கு அவற்றைக் கொடுப்பான். </span>
<span class='v S18_15' data-id='S18_15'><span class='v-num v-15'>௧௫&nbsp;</span>உங்கள் தானியங்களிலும் திராட்சையிலும் பத்தில் ஒரு பாகத்தை எடுத்துக் கொள்வான். அவற்றைத் தன் அதிகாரிகளுக்குக் கொடுப்பான். </span></div>
<div class='p'>
<span class='v S18_16' data-id='S18_16'><span class='v-num v-16'>௧௬&nbsp;</span>“அரசன் உங்களிலிருந்து வேலைக்காரரையும், வேலைக்காரிகளையும், தேர்ந்த வாலிபர்களையும் எடுத்துக் கொள்வான். அவன் உங்கள் கழுதைகளையும் எடுத்து தன் சொந்த உபயோகத்துக்கு வைத்துக்கொள்வான். </span>
<span class='v S18_17' data-id='S18_17'><span class='v-num v-17'>௧௭&nbsp;</span>உங்கள் மந்தையில் பத்தில் ஒரு பாகத்தையும் எடுத்துக்கொள்வான். </span></div>
<div class='p'>
<span class='v S18_17' data-id='S18_17'>“நீங்களோ அரசர்களுக்கு அடிமையாவீர்கள், </span>
<span class='v S18_18' data-id='S18_18'><span class='v-num v-18'>௧௮&nbsp;</span>காலம் வரும்போது நீங்கள் தேர்ந்தெடுத்த அரசனால் கதறி அழுவீர்கள். அப்போது கர்த்தர் உங்களுக்குப் பதில் சொல்லமாட்டார்” என்றான். </span></div>
<div class='p'>
<span class='v S18_19' data-id='S18_19'><span class='v-num v-19'>௧௯&nbsp;</span>ஆனால் ஜனங்கள் சாமுவேலுக்கு செவி கொடுக்கவில்லை. அவர்கள், “இல்லை! எங்களை ஆள ஒரு அரசன் வேண்டுமென விரும்புகிறோம். </span>
<span class='v S18_20' data-id='S18_20'><span class='v-num v-20'>௨௦&nbsp;</span>அப்போது நாங்கள் மற்ற நாடுகளைப் போன்று இருப்போம், அரசன் எங்களை வழிநடத்துவான். எங்களோடு வந்து எங்களுக்காகப் போர் செய்வான்” என்றனர். </span></div>
<div class='p'>
<span class='v S18_21' data-id='S18_21'><span class='v-num v-21'>௨௧&nbsp;</span>சாமுவேல் ஜனங்கள் சொன்னதைக் கேட்டு கர்த்தரிடம் அவர்கள் வார்த்தைகளைத் திருப்பிச் சொன்னான். </span>
<span class='v S18_22' data-id='S18_22'><span class='v-num v-22'>௨௨&nbsp;</span>கர்த்தரோ, “அவர்கள் சொல்வதைக் கேள்! ஒரு அரசனை ஏற்படுத்து” என்றார். </span></div>
<div class='p'>
<span class='v S18_22' data-id='S18_22'>பிறகு சாமுவேல் இஸ்ரவேல் ஜனங்களிடம், “நல்லது! நீங்கள் புதிய அரசனை அடைவீர்கள். இப்போது, நீங்கள் அனைவரும் வீட்டுக்குத் திரும்பிச் செல்லுங்கள்” என்றான். </span></div></div>
<div class='footnotes'>

</div>
<div class='footer'><div class='nav'>
<a class='prev' href='S17.html'></a>
<a class='home' href='index.html'></a>
<a class='next' href='S19.html'></a>
</div></div>
</body></html>
