<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக வெளி. 22</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location uni_ila.sundaram-08' href='RV.html'> வெளி. ௨௨ </a>
<a class='prev' href='RV21.html'>  </a>
</div></div>
<div class='chapter section RV22 tam2008 tam RV uni_ila.sundaram-08' dir='ltr' data-id='RV22' data-nextid='' data-previd='RV21' lang='ta'> 

<div class='c'>௨௨</div>
<div class='p'>
<span class='v RV22_1' data-id='RV22_1'><span class='verse1 v-num v-1'>௧&nbsp;</span>பின்னர் அந்தத் தூதன் ஜீவதண்ணீர் ஓடுகின்ற ஆற்றினை எனக்குக் காட்டினான். அது பளிங்குபோன்று பிரகாசமாக இருந்தது. அது தேவனும் ஆட்டுக்குட்டியானவரும் இருந்த சிம்மாசனத்தில் இருந்து பாய்ந்தது. </span>
<span class='v RV22_2' data-id='RV22_2'><span class='v-num v-2'>௨&nbsp;</span>அது நகரத் தெருவின் நடுவில் பாய்ந்தது. அந்த ஆற்றின் ஒவ்வொரு கரையிலும் வாழ்வின் மரம் இருந்தது. அது ஆண்டுக்குப் பன்னிரண்டு முறை கனிகளைத் தருகிறது. ஒவ்வொரு மாதமும் அது கனிதருகிறது. அம்மரத்தின் இலைகள் மக்களின் நோயைக் குணமாக்கும் தன்மையுடையவை. </span></div>
<div class='p'>
<span class='v RV22_3' data-id='RV22_3'><span class='v-num v-3'>௩&nbsp;</span>தேவனால் குற்றம் என நியாயந்தீர்க்கப்படுகிற எதுவும் அந்நகருக்குள் இருக்காது. தேவனுடைய சிம்மாசனமும் ஆட்டுக்குட்டியானவரும் அங்கே இருப்பார்கள். </span>
<span class='v RV22_4' data-id='RV22_4'><span class='v-num v-4'>௪&nbsp;</span>தேவனுடைய ஊழியக்காரர்கள் அவரை வழிபடுவர். அவர்கள் அவரது முகத்தைப் பார்ப்பார்கள். அவர்களின் நெற்றியில் தேவனுடைய பெயர் எழுதப்பட்டிருக்கும். </span>
<span class='v RV22_5' data-id='RV22_5'><span class='v-num v-5'>௫&nbsp;</span>அங்கு மீண்டும் இரவு வராது. அங்குள்ள மக்களுக்கு விளக்கின் ஒளியோ சூரியனின் ஒளியோ தேவைப்படாது. தேவனாகிய கர்த்தரே அவர்களுக்கு வெளிச்சம் தருவார். அவர்கள் அரசர்களைப் போன்று எல்லாக் காலங்களிலும் அரசாளுவர். </span></div>
<div class='p'>
<span class='v RV22_6' data-id='RV22_6'><span class='v-num v-6'>௬&nbsp;</span>அந்தத் தூதன் என்னிடம், “இந்த வார்த்தைகள் உண்மையானவை, நம்பத் தகுந்தவை. பரிசுத்த தீர்க்கதரிசிகளின் ஆவிகளின் தேவனாக இருக்கிற கர்த்தர் உடனடியாக என்ன நடக்க வேண்டுமென தம் ஊழியர்களுக்குக் காட்டத் தன் தூதனை அனுப்பினார். </span>
<span class='v RV22_7' data-id='RV22_7'><span class='v-num v-7'>௭&nbsp;</span>இதோ, சீக்கிரமாய் வருகிறேன். இந்த நூலில் உள்ள தீர்க்கதரிசன வசனங்களைக் கடைப்பிடிக்கிறவன் ஆசீர்வதிக்கப்படுவான்” என்றான். </span></div>
<div class='p'>
<span class='v RV22_8' data-id='RV22_8'><span class='v-num v-8'>௮&nbsp;</span>நான் யோவான், நானே இவற்றைக் காணவும் கேட்கவும் செய்தேன். இவற்றை நான் பார்த்தும் கேட்டும் முடிந்த பின்னால், இவற்றை எனக்குக் காட்டிய அத்தூதனின் கால்களில் விழுந்து வணங்கக் குனிந்தேன். </span>
<span class='v RV22_9' data-id='RV22_9'><span class='v-num v-9'>௯&nbsp;</span>ஆனால் அத்தூதன் என்னிடம், “என்னை வணங்க வேண்டாம். நானும் உன்னைப் போல ஒரு ஊழியன் மட்டுமே. தீர்க்கதரிசிகளாகிய உன் சகோதரர்களைப் போன்றவன் நான். இந்நூலிலுள்ள வசனங்களுக்குக் கீழ்ப்படிகிற மற்றவர்களைப்போல நானும் ஒருவனே. நீ தேவனை வணங்கு” என்றான். </span></div>
<div class='p'>
<span class='v RV22_10' data-id='RV22_10'><span class='v-num v-10'>௧௦&nbsp;</span>மேலும் அத்தூதன் என்னிடம், “இந்நூலில் உள்ள தீர்க்கதரிசனமான வசனங்களை இரகசியம் போல் மூடிவைக்க வேண்டாம். இவை நிகழ்வதற்குரிய காலம் நெருங்கிக் கொண்டிருக்கிறது. </span>
<span class='v RV22_11' data-id='RV22_11'><span class='v-num v-11'>௧௧&nbsp;</span>அநியாயம் செய்கிறவன் தொடர்ந்து அநியாயம் செய்யட்டும். அசுத்தமாய் இருக்கிறவன் மேலும் அசுத்தமாய் இருக்கட்டும். பரிசுத்தவான் மேலும் பரிசுத்தவானாய் இருக்கட்டும். </span></div>
<div class='p'>
<span class='v RV22_12' data-id='RV22_12'><span class='v-num v-12'>௧௨&nbsp;</span>“கவனி! நான் விரைவில் வருவேன். என்னோடு பலன்களைக் கொண்டு வருவேன். ஒவ்வொருவனுக்கும் அவனவனுடைய செயல்களுக்கு பலன் அளிப்பேன். </span>
<span class='v RV22_13' data-id='RV22_13'><span class='v-num v-13'>௧௩&nbsp;</span>நானே அல்பாவும் ஒமேகாவுமாக இருக்கிறேன்; நானே முந்தினவரும், பிந்தினவருமாய் இருக்கிறேன். நானே துவக்கமும் முடிவுமாய் இருக்கிறேன். </span></div>
<div class='p'>
<span class='v RV22_14' data-id='RV22_14'><span class='v-num v-14'>௧௪&nbsp;</span>“தேவனுடைய கட்டளைகளின்படி செய்கிறவர்கள் பாக்கியவான்கள். அவர்களுக்கு வாழ்வின் மரத்தில் உள்ள கனிகளைப் புசிப்பதற்கு உரிமை இருக்கும். அவர்கள் வாசல் வழியாக நகரத்துக்குள் நுழைய முடியும். </span>
<span class='v RV22_15' data-id='RV22_15'><span class='v-num v-15'>௧௫&nbsp;</span>நகரத்துக்கு வெளியே, நாய் போன்றவர்களும், சூனியக்காரர்களும், விபசாரகர்களும், கொலைகாரர்களும், உருவ வழிபாடு செய்கிறவர்களும் பொய்யை விரும்பி, அதின்படி செய்பவர்களும் இருப்பார்கள். </span></div>
<div class='p'>
<span class='v RV22_16' data-id='RV22_16'><span class='v-num v-16'>௧௬&nbsp;</span>“இயேசுவாகிய நான் சபைகளில் இவற்றை உங்களுக்குச் சொல்லும் பொருட்டு என் தூதனை அனுப்பினேன். நான் தாவீதின் குடும்ப வாரிசு. நான் பிரகாசமான விடிவெள்ளியாக இருக்கிறேன்” என்றார். </span></div>
<div class='p'>
<span class='v RV22_17' data-id='RV22_17'><span class='v-num v-17'>௧௭&nbsp;</span>ஆவியானவரும் மணமகளும் “வாருங்கள்” என்கிறார்கள். இதைக் கேட்பவர்களும் “வாருங்கள்” என்று சொல்லவேண்டும். தாகமாய் இருக்கிறவன் வருவானாக. விருப்பம் உள்ளவன் ஜீவத் தண்ணீரைப் பெறுவானாக. </span></div>
<div class='p'>
<span class='v RV22_18' data-id='RV22_18'><span class='v-num v-18'>௧௮&nbsp;</span>இந்நூலில் உள்ள தீர்க்கதரிசன வசனங்களைக் கேட்கிற யாவருக்கும் நான் சாட்சியாக எச்சரிக்கிறேன். “எவனாவது ஒருவன் இவைகளோடு எதையாவது கூட்டினால் இந்நூலில் எழுதப்பட்டிருக்கிற துன்பங்களை தேவன் அவன் மேல் கூட்டுவார்.” </span>
<span class='v RV22_19' data-id='RV22_19'><span class='v-num v-19'>௧௯&nbsp;</span>எவனாவது ஒருவன் தீர்க்கதரிசனப் புத்தக வசனங்களிலிருந்து எதையேனும் நீக்கினால் இந்நூலில் எழுதப்பட்டிருக்கிற வாழ்வின் மரத்திலிருந்தும் பரிசுத்த நகரிலிருந்தும் அவனுடைய பங்கை தேவன் நீக்கிவிடுவார். </span></div>
<div class='p'>
<span class='v RV22_20' data-id='RV22_20'><span class='v-num v-20'>௨௦&nbsp;</span>இவ்வார்த்தைகள் உண்மையென சாட்சியாய் அறிவிக்கிறவர் இயேசுவே. இப்போது அவர், “ஆம், நான் விரைவில் வருகிறேன்” என்று சொல்கிறார். </span></div>
<div class='p'>
<span class='v RV22_20' data-id='RV22_20'>ஆமென். கர்த்தராகிய இயேசுவே, வாரும்! </span></div>
<div class='p'>
<span class='v RV22_21' data-id='RV22_21'><span class='v-num v-21'>௨௧&nbsp;</span>கர்த்தராகிய இயேசுவின் கிருபை உங்கள் அனைவரோடும் இருப்பதாக! </span></div></div>
<div class='footnotes'>

</div>
<div class='footer'><div class='nav'>
<a class='prev' href='RV21.html'></a>
<a class='home' href='index.html'></a>
</div></div>
</body></html>
