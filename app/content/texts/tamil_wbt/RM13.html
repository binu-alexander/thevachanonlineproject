<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக ரோமர் 13</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location uni_ila.sundaram-08' href='RM.html'> ரோமர் ௧௩ </a>
<a class='prev' href='RM12.html'>  </a>
<a class='next' href='RM14.html'>  </a>
</div></div>
<div class='chapter section RM13 tam2008 tam RM uni_ila.sundaram-08' dir='ltr' data-id='RM13' data-nextid='RM14' data-previd='RM12' lang='ta'> 

<div class='c'>௧௩</div>
<div class='s'>அரசு அதிகாரத்திற்கு அடிபணியவும் </div>
<div class='p'>
<span class='v RM13_1' data-id='RM13_1'><span class='verse1 v-num v-1'>௧&nbsp;</span>நீங்கள் அனைவரும் ஆட்சியாளர்களுக்கு அடிபணிய வேண்டும். ஆட்சி செய்யும் ஒவ்வொருவருக்கும் ஆட்சி புரியும் அதிகாரத்தை தேவன் கொடுத்திருக்கிறார். இப்பொழுது அதிகாரம் செய்கின்றவர்களுக்கு தேவனாலேயே அதிகாரம் கொடுக்கப்பட்டிருக்கிறது. </span>
<span class='v RM13_2' data-id='RM13_2'><span class='v-num v-2'>௨&nbsp;</span>எனவே அரசு அதிகாரத்திற்கு எதிராக இருப்பவன் உண்மையில் தேவனுடைய கட்டளைக்கு எதிராக இருக்கிறான் என்றே பொருளாகும். அரசுக்கு எதிராகச் செயல்படுபவன் உண்மையில் தண்டிக்கப்படத்தக்கவன். </span>
<span class='v RM13_3' data-id='RM13_3'><span class='v-num v-3'>௩&nbsp;</span>நன்மை செய்கிறவர்கள் ஆள்வோர்களிடம் அச்சப்படவேண்டிய தேவையில்லை. ஆனால் தீமை செய்கிறவர்கள் ஆள்வோர்களிடம் அச்சப்படவேண்டும். நீங்கள் ஆள்வோர்களைக் கண்டு அச்சம்கொள்வதில் இருந்து விடுதலை பெறவேண்டுமா? அப்படியானால் நன்மையை மட்டும் செய்யுங்கள். நீங்கள் நன்மையைச் செய்தால் அவர்கள் உங்களைப் பாராட்டுவார்கள். </span></div>
<div class='p'>
<span class='v RM13_4' data-id='RM13_4'><span class='v-num v-4'>௪&nbsp;</span>ஒரு ஆள்வோன் என்பவன் உங்களுக்கு உதவி செய்வதற்காக தேவனால் நியமிக்கப்பட்டவன். ஆனால் நீங்கள் தப்பு செய்தால் அஞ்சவேண்டும். உங்களைத் தண்டிக்கிற அதிகாரம் அவர்களுக்குண்டு. அதை அவர்கள் பயன்படுத்துவார்கள். தேவனுடைய பணியாளாகவே அவர்கள் தண்டனை வழங்குவார்கள். </span>
<span class='v RM13_5' data-id='RM13_5'><span class='v-num v-5'>௫&nbsp;</span>எனவே நீங்கள் அரசாங்கத்திற்கு அடிபணியுங்கள். நீங்கள் பணியாவிட்டால் தண்டிக்கப்படுவீர்கள். நீங்கள் செய்யத்தக்க நல்ல காரியமே அரசுக்குப் பணிவதுதான். </span></div>
<div class='p'>
<span class='v RM13_6' data-id='RM13_6'><span class='v-num v-6'>௬&nbsp;</span>இதற்காகத்தான் நீங்கள் வரிகளைச் செலுத்துகிறீர்கள். அவர்கள் தேவனுக்காகவும் உங்களுக்காகவும் உழைத்து வருகிறார்கள். தம் நேரமனைத்தையும் ஆட்சி செலுத்துவதிலேயே செலவழிக்கிறார்கள். </span>
<span class='v RM13_7' data-id='RM13_7'><span class='v-num v-7'>௭&nbsp;</span>அனைவருக்கும் செய்யவேண்டிய கடமைகளைச் செய்யுங்கள். கொடுக்க வேண்டிய வரிகளையும் கொடுத்துவிடுங்கள். மரியாதை செலுத்த வேண்டியவர்களுக்கு மரியாதை செலுத்துங்கள். எவருக்கு பயப்பட வேண்டுமோ அவர்களுக்கு பயப்படுங்கள். </span></div>
<div class='s'>பிறரை நேசிப்பதே பிரமாணம் </div>
<div class='p'>
<span class='v RM13_8' data-id='RM13_8'><span class='v-num v-8'>௮&nbsp;</span>எதற்காகவும் மற்றவர்களிடம் கடன் படாதிருங்கள். அன்புக்கு மட்டும் கடன்படுங்கள். மற்றவர்களிடம் அன்பு செலுத்துகிற ஒருவன் உண்மையில் சட்டமுழுவதிற்கும் அடிபணிந்தவனாய் இருப்பான். </span>
<span class='v RM13_9' data-id='RM13_9'><span class='v-num v-9'>௯&nbsp;</span>இவற்றையெல்லாம் நான் எதற்காகக் கூறுகிறேன் என்றால் “விபசாரம் செய்யாதிருங்கள். கொலை செய்யாதிருங்கள். களவு செய்யாதிருங்கள். அடுத்தவர்க்கு உரிய பொருட்களை விரும்ப வேண்டாம்.”<span class='note' id='footnote-258'><a href='#note-258' class='key'>✡</a></span> சட்டவிதி இவற்றைச் சொல்கிறது. இவை எல்லா கட்டளைகளும், “தன்னை தானே நேசித்துக்கொள்வது போலவே ஒருவன் அடுத்தவனையும் நேசிக்க வேண்டும்”<span class='note' id='footnote-259'><a href='#note-259' class='key'>✡</a></span> என்று ஒரு விதியையே சொல்கின்றன. </span>
<span class='v RM13_10' data-id='RM13_10'><span class='v-num v-10'>௧௦&nbsp;</span>அன்பானது மற்றவர்களுக்குத் தவறு செய்யாதது. எனவே, அன்பு சட்டவிதியின் நிறைவேறுதலாய் இருக்கிறது. </span></div>
<div class='p'>
<span class='v RM13_11' data-id='RM13_11'><span class='v-num v-11'>௧௧&nbsp;</span>நாம் மிக முக்கியமான காலத்தில் வாழ்ந்துகொண்டிருப்பதால் இவற்றைக் கூறுகிறேன். நீங்கள் தூக்கத்திலிருந்து எழ வேண்டிய நேரம் இதுதான். நாம் முதலில் நம்பியதைக் காட்டிலும் இரட்சிப்பின் காலம் நெருங்கிவிட்டது. </span>
<span class='v RM13_12' data-id='RM13_12'><span class='v-num v-12'>௧௨&nbsp;</span>“இரவு” ஏறக்குறைய முடிந்து போனது. “பகல்” அநேகமாக முளைக்கத் தொடங்கி விட்டது. எனவே இருட்டுக்குச் சொந்தமான செயல்களை விட்டுவிடுவோம். வெளிச்சத்தின் ஆயுதங்களை அணிந்துகொள்வோம். </span>
<span class='v RM13_13' data-id='RM13_13'><span class='v-num v-13'>௧௩&nbsp;</span>பகலுக்குரியவர்கள் செய்யத்தக்க செயல்களைச் சீராய் நாம் செய்வோம். களியாட்டமும், குடிவெறியும், வேசித்தனமும், காமவிகாரமும், வாக்குவாதமும், பொறாமையும் உள்ளவர்களாக நாம் இருக்கக் கூடாது. </span>
<span class='v RM13_14' data-id='RM13_14'><span class='v-num v-14'>௧௪&nbsp;</span>கர்த்தராகிய இயேசு கிறிஸ்துவையே ஆடையாக அணிந்துகொள்ளுங்கள். உங்கள் பாவ ஆசைகளைப் பூர்த்தி செய்துகொள்வது பற்றியும் தீய காரியங்களை செய்வது பற்றியும் யோசிக்காதீர்கள். </span></div></div>
<div class='footnotes'>

<span class='footnote' id='note-258'><span class='key'>✡ </span><a href='#footnote-258' class='backref'>௧௩:௯</a> <span class='text'> <span class="xt"><span class='bibleref' data-id='EX20_13'>யாத். 20:13-15-17-</span>ல் இருந்து எடுக்கப்பட்டுள்ளது.</span></span></span>
<span class='footnote' id='note-259'><span class='key'>✡ </span><a href='#footnote-259' class='backref'>௧௩:௯</a> <span class='text'> <span class="xt"><span class='bibleref' data-id='LV19_18'>லேவி. 19:18-</span>ல் இருந்து எடுக்கப்பட்டுள்ளது.</span></span></span>
</div>
<div class='footer'><div class='nav'>
<a class='prev' href='RM12.html'></a>
<a class='home' href='index.html'></a>
<a class='next' href='RM14.html'></a>
</div></div>
</body></html>
