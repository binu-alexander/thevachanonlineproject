<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக 2 கொரி. 8</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location uni_ila.sundaram-08' href='C2.html'> 2 கொரி. ௮ </a>
<a class='prev' href='C27.html'> &#9664; </a>
<a class='next' href='C29.html'> &#9654; </a>
</div></div>
<div class='chapter section C28 tam2008 tam C2 uni_ila.sundaram-08' dir='ltr' data-id='C28' data-nextid='C29' data-previd='C27' lang='ta'> 

<div class='c'>௮</div>
<div class='s'>கிறிஸ்தவர்களின் கொடுக்கும் தன்மை </div>
<div class='p'>
<span class='v C28_1' data-id='C28_1'><span class='verse1 v-num v-1'>௧&nbsp;</span>சகோதர சகோதரிகளே இப்போது மக்கதோனியா சபைகளுக்கு தேவன் காட்டிய கிருபையைப் பற்றி நீங்கள் அறிந்துகொள்ள வேண்டும் என நாங்கள் விரும்புகிறோம். </span>
<span class='v C28_2' data-id='C28_2'><span class='v-num v-2'>௨&nbsp;</span>அந்த விசுவாசிகள் பெருந்தொல்லைகளால் சோதிக்கப்பட்டனர். அவர்கள் மிகவும் ஏழை மக்கள். ஆனால் தமக்குண்டான மிகுந்த மகிழ்ச்சியால் அவர்கள் அதிகமாகக் கொடுத்தார்கள். </span>
<span class='v C28_3' data-id='C28_3'><span class='v-num v-3'>௩&nbsp;</span>தம்மால் முடிந்த அளவு அவர்கள் கொடுத்தார்கள் என்று என்னால் சொல்ல முடியும். அந்த விசுவாசிகள் தங்களால் முடிந்த அளவுக்கும் மீறி கொடுத்தார்கள். இதனை அவர்கள் சுதந்தரமாகச் செய்தனர். எவரும் அவர்களை அவ்வாறு செய்யுமாறு வற்புறுத்தவில்லை. </span>
<span class='v C28_4' data-id='C28_4'><span class='v-num v-4'>௪&nbsp;</span>ஆனால் அவர்கள் மீண்டும் மீண்டும் எங்களைக் கேட்டார்கள். தேவனுடைய மக்களுக்கான சேவையில் பங்குகொள்ள அனுமதிக்க வேண்டுமென்று திரும்பத் திரும்ப வேண்டினர். </span>
<span class='v C28_5' data-id='C28_5'><span class='v-num v-5'>௫&nbsp;</span>நாம் எதிர்பார்த்திராத வகையில் அவர்கள் கொடுத்தார்கள். அவர்கள் தம் பணத்தைக் கொடுப்பதற்கு முன்னால் கர்த்தருக்கும் எங்களுக்கும் தம்மையே கொடுத்தார்கள். இதைத்தான் தேவனும் விரும்புகிறார். </span></div>
<div class='p'>
<span class='v C28_6' data-id='C28_6'><span class='v-num v-6'>௬&nbsp;</span>எனவே தீத்து இந்த நல்ல காரியத்தைத் தொடங்கினபடியே முடிக்கவும் வேண்டுமென்று கேட்டுக்கொண்டோம். </span>
<span class='v C28_7' data-id='C28_7'><span class='v-num v-7'>௭&nbsp;</span>நம்பிக்கையிலும், பேச்சிலும், அறிவிலும், உண்மை விருப்பத்தோடு உதவுவதிலும், எங்கள் மேலுள்ள அன்பிலும் நீங்கள் செல்வந்தராய் இருக்கிறீர்கள். இந்த கொடுக்கும் நற்காரியத்திலும் நீங்கள் செல்வந்தராய் இருக்க வேண்டும். </span></div>
<div class='p'>
<span class='v C28_8' data-id='C28_8'><span class='v-num v-8'>௮&nbsp;</span>கொடுக்க வேண்டுமென்று உங்களுக்குக் கட்டளையிடவில்லை, ஆனால் உங்கள் அன்பு உண்மையான அன்பென்று நாங்கள் பார்க்க விரும்புகிறோம். மற்றவர்களும் உண்மையில் உதவ விரும்புவதை உங்களுக்குக் காட்டவே இதைச் செய்கிறோம். </span>
<span class='v C28_9' data-id='C28_9'><span class='v-num v-9'>௯&nbsp;</span>கர்த்தராகிய இயேசு கிறிஸ்துவின் கருணையை நீங்கள் அறிவீர்கள். கிறிஸ்து தேவனோடு செல்வந்தராயிருந்தார். ஆனால் உங்களுக்காக அவர் ஏழையானார். அதன் மூலம் அவர் உங்களைச் செல்வந்தர்களாக்க விரும்பினார். </span></div>
<div class='p'>
<span class='v C28_10' data-id='C28_10'><span class='v-num v-10'>௧௦&nbsp;</span>உங்கள் நன்மைக்காகவே நீங்கள் இதைச் செய்ய வேண்டுமென நான் சொல்ல விரும்புகிறேன். சென்ற ஆண்டில் கொடுக்க விரும்பியதில் நீங்களே முதலாவதாக இருந்தீர்கள். அது போல் கொடுப்பதிலும் முதலாவதாக இருந்தீர்கள். </span>
<span class='v C28_11' data-id='C28_11'><span class='v-num v-11'>௧௧&nbsp;</span>எனவே, இப்பொழுது தொடங்கிய செயலை முடித்துவிடுங்கள். பிறகு உங்கள் செயலானது உங்களுடைய விருப்பத்துக்கு ஏற்றதாக அமையும். உங்களிடம் இருப்பதைக் கொடுங்கள். </span>
<span class='v C28_12' data-id='C28_12'><span class='v-num v-12'>௧௨&nbsp;</span>நீங்கள் விரும்பிக் கொடுத்தால் அது ஏற்றுக்கொள்ளப்படும். உங்களது கொடுத்தலானது உங்களிடம் இல்லாததை வைத்து தீர்மானிக்கப்படாது; இருப்பதைக்கொண்டே தீர்மானிக்கப்படும். </span>
<span class='v C28_13' data-id='C28_13'><span class='v-num v-13'>௧௩&nbsp;</span>மற்றவர்கள் சௌகரியமாக இருக்கையில் நீங்கள் மட்டும் தொல்லைப்படுவதை நாங்கள் விரும்பவில்லை. எல்லாம் சமமாக இருக்க வேண்டும் என்று விரும்புகிறோம். </span>
<span class='v C28_14' data-id='C28_14'><span class='v-num v-14'>௧௪&nbsp;</span>இப்பொழுது உங்களிடம் நிறைய உள்ளது. அவற்றைத் தேவையானவர்களுக்குக் கொடுங்கள். அவர்களிடம் மிகுதியாக இருக்கும்போது அவர்கள் உங்களுக்குத் தேவையானதைக் கொடுத்து உதவுவார்கள். இப்படியே எல்லாம் சமமாகும். </span></div>
<div class='b'> &nbsp; </div>
<div class='q'>
<span class='v C28_15' data-id='C28_15'><span class='v-num v-15'>௧௫&nbsp;</span>“அதிகமாகச் சேர்த்தவன் எவனும் அதிகமாக வைத்திருப்பதில்லை. </span></div>
<div class='q'>
<span class='v C28_15' data-id='C28_15'>குறைவாக சேர்த்தவன் எவனும் குறைவுடன் இருப்பதில்லை” என்று எழுதப்பட்டுள்ளது. <span class='rq'><span class='bibleref' data-id='EX16_18'>யாத். 16:18</span></span> </span></div>
<div class='s'>தீத்துவும் அவனது குழுவும் </div>
<div class='p'>
<span class='v C28_16' data-id='C28_16'><span class='v-num v-16'>௧௬&nbsp;</span>உங்கள் மீது எனக்கிருக்கும் அன்பைப் போலவே தீத்துவின் இதயத்திலும் அன்பைத் தந்ததற்காக தேவனுக்கு நன்றி செலுத்துகிறேன். அவன் என்னைப் போலவே உங்களிடம் அன்பாய் இருக்கிறான். </span>
<span class='v C28_17' data-id='C28_17'><span class='v-num v-17'>௧௭&nbsp;</span>நாங்கள் செய்யச் சொன்னதையெல்லாம் தீத்து ஏற்றுக்கொண்டான். அவன் உங்களிடம் வர பெரிதும் விரும்பினான். இது அவனது சொந்த முயற்சியே ஆகும். </span>
<span class='v C28_18' data-id='C28_18'><span class='v-num v-18'>௧௮&nbsp;</span>நாங்கள் தீத்துவோடு ஒரு சகோதரனையும் அனுப்பி வைத்தோம். அச்சகோதரன் அனைத்து சபைகளாலும் அவனது சிறப்பான ஊழியத்துக்காகப் பாராட்டப்படுகிறவன். </span>
<span class='v C28_19' data-id='C28_19'><span class='v-num v-19'>௧௯&nbsp;</span>அதோடு, இக்காணிக்கைப் பணத்தை சுமந்துச் செல்லும்போது எங்களுக்குத் துணையாக இருக்க சபைகளால் நியமிக்கப்பட்டவனே இச்சகோதரன் ஆவான். தேவனுக்கு மகிமை உண்டாகவே நாங்கள் இச்சேவையைச் செய்ண்டிருக்கிறோம். சேவை செய்யும் எங்கள் விருப்பத்தைப் புலப்படுத்தவும் இதைச் செய்கிறோம். </span></div>
<div class='p'>
<span class='v C28_20' data-id='C28_20'><span class='v-num v-20'>௨௦&nbsp;</span>இப்பெரிய தொகையை கையாள்வது குறித்து நாங்கள் கொள்ளும் அக்கறைகளைப் பற்றி யாரும் விமர்சனம் செய்துவிடக் கூடாது எனக் கூடுமான வரையில் எச்சரிக்கையாய் உள்ளோம். </span>
<span class='v C28_21' data-id='C28_21'><span class='v-num v-21'>௨௧&nbsp;</span>சரியானவற்றைச் செய்யவே நாங்கள் முயல்கிறோம். தேவனுக்கு முன்பாக மட்டுமல்ல. மக்களுக்கு முன்பாகவும் நேர்மையாகப்படுவதை மட்டுமே செய்ய விரும்புகிறோம். </span></div>
<div class='p'>
<span class='v C28_22' data-id='C28_22'><span class='v-num v-22'>௨௨&nbsp;</span>இவர்களோடு எங்கள் சகோதரனையும் அனுப்புகிறோம். அவன் எப்பொழுதும் உதவத் தயாராய் இருப்பான். பல வழிகளில் அவன் இதை நிரூபித்திருக்கிறான். உங்கள் மீது அதிக அளவு நம்பிக்கை கொண்டிருப்பதால் அதிக அளவில் உதவ அவன் விரும்புகிறான். </span></div>
<div class='p'>
<span class='v C28_23' data-id='C28_23'><span class='v-num v-23'>௨௩&nbsp;</span>தீத்துவைப் பற்றிக் கூறுவதானால், அவன் எனது கூட்டாளி. உங்களுக்கு உதவுவதற்காக என்னோடு பணிபுரிபவன். மற்ற சகோதரர்களைப் பற்றி கூறுவதானால் அவர்கள் சபைகளால் அனுப்பப்பட்டவர்கள். அவர்கள் கிறிஸ்துவுக்குப் புகழ் சேர்த்தவர்கள். </span>
<span class='v C28_24' data-id='C28_24'><span class='v-num v-24'>௨௪&nbsp;</span>எனவே, உங்களது உண்மையான அன்பை அவர்களுக்குக் காட்டுங்கள். ஏன் உங்களை நினைத்துப் பெருமைப் பாராட்டுகிறோம் என்பதையும் அவர்களுக்குக் காட்டுங்கள். பிறகு எல்லா சபைகளும் இதைப் பார்க்க முடியும். </span></div></div>
<div class='footnotes'>

</div>
<div class='footer'><div class='nav'>
<a class='prev' href='C27.html'>&#9664;</a>
<a class='home' href='index.html'>&#9776;</a>
<a class='next' href='C29.html'>&#9654;</a>
</div></div>
</body></html>
