<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக 2 கொரி. 3</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location uni_ila.sundaram-08' href='C2.html'> 2 கொரி. ௩ </a>
<a class='prev' href='C22.html'>  </a>
<a class='next' href='C24.html'>  </a>
</div></div>
<div class='chapter section C23 tam2008 tam C2 uni_ila.sundaram-08' dir='ltr' data-id='C23' data-nextid='C24' data-previd='C22' lang='ta'> 

<div class='c'>௩</div>
<div class='s'>புதிய உடன்படிக்கை </div>
<div class='p'>
<span class='v C23_1' data-id='C23_1'><span class='verse1 v-num v-1'>௧&nbsp;</span>நாங்கள் மீண்டும் எங்களைப்பற்றியே பெருமையாகப் பேசிக்கொள்ள ஆரம்பித்து விட்டோமா? மற்றவர்களைப் போன்று எனக்கோ அல்லது என்னிடமிருந்தோ அறிமுக நிருபங்கள் தேவையா? </span>
<span class='v C23_2' data-id='C23_2'><span class='v-num v-2'>௨&nbsp;</span>எங்கள் நிருபம் நீங்கள் தான். எங்கள் இதயங்களில் நீங்கள் எழுதப்பட்டிருக்கிறீர்கள். அனைவராலும் அறியப்படுகிறவர்களாகவும், வாசிக்கப்படுகிறவர்களாகவும் இருக்கிறீர்கள். </span>
<span class='v C23_3' data-id='C23_3'><span class='v-num v-3'>௩&nbsp;</span>கிறிஸ்துவிடமிருந்து எங்கள் மூலம் அனுப்பிய நிருபம் நீங்கள் தான் என்று காட்டிவிட்டீர்கள். இந்நிருபம் மையால் எழுதப்படவில்லை. ஜீவனுள்ள தேவனுடைய ஆவியால் எழுதப்பட்டுள்ளது. இது கற்பலகையின்<span class='note' id='footnote-275'><a href='#note-275' class='key'>*</a></span> மீது எழுதப்படவில்லை. மனித இதயங்களின் மீது எழுதப்பட்டுள்ளது. </span></div>
<div class='p'>
<span class='v C23_4' data-id='C23_4'><span class='v-num v-4'>௪&nbsp;</span>கிறிஸ்துவின் மூலம் தேவனுக்கு முன்னால் உறுதியாக நம்புவதால் எங்களால் இவற்றைச் சொல்ல முடிகிறது. </span>
<span class='v C23_5' data-id='C23_5'><span class='v-num v-5'>௫&nbsp;</span>எங்களால் நல்லதாக எதனையும் செய்ய முடியும் என்று நாங்கள் கருதுவதாக அர்த்தம் இல்லை. செய்யவேண்டிய எல்லாக் காரியங்களுக்குமான வல்லமையை எங்களுக்குத் தருபவர் தேவனே ஆவார். </span>
<span class='v C23_6' data-id='C23_6'><span class='v-num v-6'>௬&nbsp;</span>புது உடன்படிக்கை ஊழியராக இருக்கும்படி அவரே எங்களைத் தகுதியுள்ளவர் ஆக்கினார். இந்தப் புதிய ஒப்பந்தம் வெறும் எழுத்துப் பூர்வமான ஒப்பந்தமாய் இராமல் ஆவிக்குரியதாக இருக்கிறது. எழுத்துப் பூர்வமான சட்டம் மரணத்தைக் கொண்டு வருகிறது. ஆவியோ வாழ்வைத் தருகிறது. </span></div>
<div class='s'>புதிய உடன்படிக்கையும் மகிமையும் </div>
<div class='p'>
<span class='v C23_7' data-id='C23_7'><span class='v-num v-7'>௭&nbsp;</span>மரணத்துக்கு வழி வகுக்கும் சேவைக்குரிய பிரமாணங்கள் கற்களில் எழுதப்பட்டன. அது தேவனுடைய மகிமையோடு வந்தது. அதனால் மோசேயின் முகம் ஒளி பெற்றது. அந்த ஒளி இஸ்ரவேல் மக்களைப் பார்க்க இயலாதபடி செய்தது. அந்த மகிமை பிறகு மறைந்துபோனது. </span>
<span class='v C23_8' data-id='C23_8'><span class='v-num v-8'>௮&nbsp;</span>எனவே ஆவிக்குரிய சேவை நிச்சயமாக மிகுந்த மகிமையுடையதாக இருக்கும். </span>
<span class='v C23_9' data-id='C23_9'><span class='v-num v-9'>௯&nbsp;</span>மக்களை நியாயம் தீர்க்கிற சேவைகள் மகிமையுடையதாக இருக்கும்போது தேவனுக்கும் மனிதனுக்குமிடையே சீரான உறவுக்கு உதவும் சேவைகளும் மிகுந்த மகிமை உடையதாக இருக்கும். </span>
<span class='v C23_10' data-id='C23_10'><span class='v-num v-10'>௧௦&nbsp;</span>பழைய சேவைகளும் மகிமைக்குரியதே. எனினும் புதிய சேவைகளால் வரும் மகிமையோடு ஒப்பிடும்போது அதன் பெருமை அழிந்துபோகிறது. </span>
<span class='v C23_11' data-id='C23_11'><span class='v-num v-11'>௧௧&nbsp;</span>மறைந்து போகிறவை மகிமையுடையதாகக் கருதப்படுமானால் என்றென்றும் நிலைத்து இருப்பவை மிகுந்த மகிமையுடையதே. </span></div>
<div class='p'>
<span class='v C23_12' data-id='C23_12'><span class='v-num v-12'>௧௨&nbsp;</span>எங்களுக்கு இந்த நம்பிக்கை இருப்பதால் நாங்கள் தைரியமாக இருக்கிறோம். </span>
<span class='v C23_13' data-id='C23_13'><span class='v-num v-13'>௧௩&nbsp;</span>நாங்கள் மோசேயைப் போன்றில்லை. அவர் தன் முகத்தை முக்காடிட்டு மூடி மறைத்துக்கொண்டார். அவரது முகத்தை இஸ்ரவேல் மக்களால் பார்க்க முடியவில்லை. அந்த வெளிச்சமும் மறைந்து போயிற்று. அவர்கள் அதன் மறைவைப் பார்ப்பதை மோசே விரும்பவில்லை. </span>
<span class='v C23_14' data-id='C23_14'><span class='v-num v-14'>௧௪&nbsp;</span>ஆனால் அவர்கள் மனமும் அடைத்திருந்தது. அவர்களால் புரிந்துகொள்ள முடியவில்லை. இப்பொழுதும் கூட அந்த முக்காடு அவர்கள் பழைய ஏற்பாட்டைப் புரிந்துகொள்ள முடியாதபடி செய்கின்றது. அந்த முக்காடு கிறிஸ்துவால்தான் விலக்கப்படுகிறது. </span>
<span class='v C23_15' data-id='C23_15'><span class='v-num v-15'>௧௫&nbsp;</span>ஆனாலும் கூட இன்று, மக்கள் மோசேயின் சட்டத்தை வாசிக்கும்போது அவர்களின் மனம் மூடிக்கொண்டிருக்கிறது. </span>
<span class='v C23_16' data-id='C23_16'><span class='v-num v-16'>௧௬&nbsp;</span>ஆனால் எவனொருவன் மாற்றம் பெற்று, கர்த்தரைப் பின்பற்றுகிறானோ அவனுக்கு அந்த முக்காடு விலக்கப்படுகிறது. </span>
<span class='v C23_17' data-id='C23_17'><span class='v-num v-17'>௧௭&nbsp;</span>கர்த்தரே ஆவியாய் இருக்கிறார். எங்கெல்லாம் அந்த ஆவியானவர் உள்ளாரோ அங்கெல்லாம் விடுதலை உண்டு. </span>
<span class='v C23_18' data-id='C23_18'><span class='v-num v-18'>௧௮&nbsp;</span>நமது முகங்கள் மூடப்பட்டில்லை. நாமெல்லாரும் தேவனுடைய மகிமையைக் காட்டுகிறோம். நாம் அவரைப்போன்று மாற்றப்பட்டுக்கொண்டிருக்கிறோம். நம்முள் எழும் இம்மாற்றம் மேலும் மேலும் மகிமையைத் தருகிறது. இம்மகிமை ஆவியாக இருக்கிற கர்த்தரிடமிருந்து வருகிறது. </span></div></div>
<div class='footnotes'>

<span class='footnote' id='note-275'><span class='key'>* </span><a href='#footnote-275' class='backref'>௩:௩</a> <span class='text'> <span class="fk">கற்பலகை </span><span class="ft">தேவன் மோசேக்கு கொடுத்தச் சட்டம். அது கற்பலகையில் எழுதப்பட்டிருந்தது. யாத்தி 24:12; 25:16.</span></span></span>
</div>
<div class='footer'><div class='nav'>
<a class='prev' href='C22.html'></a>
<a class='home' href='index.html'></a>
<a class='next' href='C24.html'></a>
</div></div>
</body></html>
