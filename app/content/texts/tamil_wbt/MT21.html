<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக மத்தேயு 21</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location uni_ila.sundaram-08' href='MT.html'> மத்தேயு ௨௧ </a>
<a class='prev' href='MT20.html'>  </a>
<a class='next' href='MT22.html'>  </a>
</div></div>
<div class='chapter section MT21 tam2008 tam MT uni_ila.sundaram-08' dir='ltr' data-id='MT21' data-nextid='MT22' data-previd='MT20' lang='ta'> 

<div class='c'>௨௧</div>
<div class='s'>அரசனைப் போல எருசலேமுக்குள் நுழைதல் </div>
<div class='r'>(மாற். 11:1-11; லூ. 19:28-38; யோவான் 12:12-19) </div>
<div class='p'>
<span class='v MT21_1' data-id='MT21_1'><span class='verse1 v-num v-1'>௧&nbsp;</span>இயேசுவும் அவரது சீஷர்களும் எருசலேமை நெருங்கி வந்து கொண்டிருந்தார்கள். ஒலிவ மலைக்கு அருகில் பெத்பகேயுவில் அவர்கள் முதலில் தங்கினார்கள். அங்கு இயேசு தமது சீஷர்களில் இருவரை அழைத்து நகருக்குள் செல்லப் பணித்தார். </span>
<span class='v MT21_2' data-id='MT21_2'><span class='v-num v-2'>௨&nbsp;</span>அவர்களிடம் இயேசு, “அங்கே தெரியும் நகருக்குள் செல்லுங்கள். நீங்கள் நகருக்குள் நுழையும்பொழுது கழுதை ஒன்றை கட்டிப் போடப்பட்டிருப்பதைக் காண்பீர்கள். அதனுடன் அதன் குட்டியையும் காண்பீர்கள். அவை இரண்டையும் அவிழ்த்து என்னிடம் கொண்டு வாருங்கள். </span>
<span class='v MT21_3' data-id='MT21_3'><span class='v-num v-3'>௩&nbsp;</span>யாரேனும் உங்களை ஏன் கழுதைகளை கொண்டு செல்கிறீர்கள் என்று கேட்டால், அவர்களிடம், ‘இக்கழுதைகள் ஆண்டவருக்குத் தேவையாயிருக்கின்றன. விரைவில் இவைகளைத் திருப்பி அனுப்புவார்’ எனச் சொல்லுங்கள்” என்றார். </span></div>
<div class='p'>
<span class='v MT21_4' data-id='MT21_4'><span class='v-num v-4'>௪&nbsp;</span>தீர்க்கதரிசி கீழ்க்கண்டவாறு சொன்னதின் முழுப்பொருளும் விளங்கும்படி இது நடந்தேறியது. </span></div>
<div class='b'> &nbsp; </div>
<div class='q'>
<span class='v MT21_5' data-id='MT21_5'><span class='v-num v-5'>௫&nbsp;</span>“சொல்லுங்கள், சீயோன் நகர மக்களிடம், </span></div>
<div class='q2'>
<span class='v MT21_5' data-id='MT21_5'>‘இப்பொழுது உங்கள் மன்னவன் உங்களிடம் வருகிறார். </span></div>
<div class='q'>
<span class='v MT21_5' data-id='MT21_5'>பணிவானவர் அவர் கழுதையின் மேல் வருகிறார். </span></div>
<div class='q2'>
<span class='v MT21_5' data-id='MT21_5'>ஆம் அவர் கழுதைக் குட்டியின் மேல் வருகிறார்’ ” <span class='rq'>சகரியா 9:9</span> </span></div>
<div class='b'> &nbsp; </div>
<div class='p'>
<span class='v MT21_6' data-id='MT21_6'><span class='v-num v-6'>௬&nbsp;</span>இயேசு சொன்னபடியே அவரது சீஷர்கள் செய்தார்கள். </span>
<span class='v MT21_7' data-id='MT21_7'><span class='v-num v-7'>௭&nbsp;</span>அவர்கள் கழுதையையும் அதன் குட்டியையும் இயேசுவிடம் கொண்டு வந்து, அவற்றின் மேல் தங்கள் மேலாடைகளைப் போட்டார்கள். </span>
<span class='v MT21_8' data-id='MT21_8'><span class='v-num v-8'>௮&nbsp;</span>இயேசு அவற்றின் மேல் அமர்ந்து எருசலேம் நகர் செல்லும் பாதையில் பயணமானார். ஏராளமான மக்கள் வழியெங்கும் தங்கள் மேலாடைகளை வழியில் பரப்பினார்கள். மற்றவர்கள் மரக்கிளைகளை வெட்டி வழியில் பரப்பினார்கள். </span>
<span class='v MT21_9' data-id='MT21_9'><span class='v-num v-9'>௯&nbsp;</span>சிலர் இயேசுவுக்கு முன்னால் நடந்தார்கள். மற்றவர்கள் அவருக்குப் பின்னே நடந்தார்கள். அவர்கள், </span></div>
<div class='b'> &nbsp; 
<span class='v MT21_9' data-id='MT21_9'></span></div>
<div class='q'>
<span class='v MT21_9' data-id='MT21_9'>“தாவீதின் குமாரனே வாழ்க!<span class='note' id='footnote-134'><a href='#note-134' class='key'>*</a></span> </span></div>
<div class='q2'>
<span class='v MT21_9' data-id='MT21_9'>‘கர்த்தரின் பெயரினால் வருகிறவரே வாழ்க! கர்த்தரால் ஆசீர்வதிக்கபட்டவரே, வாழ்க!’ <span class='rq'>சங்கீதம் 118:25-26</span> </span></div>
<div class='b'> &nbsp; 
<span class='v MT21_9' data-id='MT21_9'></span></div>
<div class='q'>
<span class='v MT21_9' data-id='MT21_9'>“பரலோகத்திலுள்ள தேவனே வாழ்க!” </span></div>
<div class='m'>
<span class='v MT21_9' data-id='MT21_9'>என்றனர். </span></div>
<div class='b'> &nbsp; </div>
<div class='p'>
<span class='v MT21_10' data-id='MT21_10'><span class='v-num v-10'>௧௦&nbsp;</span>பின்னர், இயேசு எருசலேம் நகருக்குள் சென்றார். நகரிலிருந்த அனைவரும் குழப்பமடைந்து, “யார் இந்த மனிதன்?” என்று வினவினார்கள். </span></div>
<div class='p'>
<span class='v MT21_11' data-id='MT21_11'><span class='v-num v-11'>௧௧&nbsp;</span>இயேசுவைத் தொடர்ந்து வந்த ஏராளமான மக்கள், “இவர்தான் இயேசு, கலிலேயாவிலுள்ள நாசரேத்திலிருந்து வந்துள்ள தீர்க்கதரிசி” எனப் பதிலளித்தனர். </span></div>
<div class='s'>இயேசு ஆலயத்திற்குள் செல்லுதல் </div>
<div class='r'>(மாற். 11:15-19; லூ. 19:45-48; யோவான் 2:13-22) </div>
<div class='p'>
<span class='v MT21_12' data-id='MT21_12'><span class='v-num v-12'>௧௨&nbsp;</span>இயேசு ஆலயத்திற்குள் நுழைந்தார். அங்கு பொருட்களை விற்றுக்கொண்டும் வாங்கிக்கொண்டுமிருந்த அனைவரையும் வெளியேற்றினார். பலவகையான நாணயங்களை மாற்றிக் கொண்டிருந்தவர்களின் மேஜைகளைக் கவிழ்த்தார். புறாக்களை வியாபாரம் செய்துகொண்டிருந்தவர்களின் மேஜைகளையும் கவிழ்த்தார். </span>
<span class='v MT21_13' data-id='MT21_13'><span class='v-num v-13'>௧௩&nbsp;</span>அங்கிருந்த மக்கள் அனைவரிடமும் இயேசு, “ஏற்கெனவே வேத வாக்கியங்களில் ‘பிரார்த்தனை செய்வதற்கான இடம் என்னுடைய வீடு!’<span class='note' id='footnote-135'><a href='#note-135' class='key'>✡</a></span> என்று எழுதப்பட்டுள்ளது. ஆனால் நீங்களோ தேவனுடைய வீட்டைக் கொள்ளைக்காரர்கள் பதுங்கும் இடமாக மாற்றிக்கொண்டிருக்கிறீர்கள்”<span class='note' id='footnote-136'><a href='#note-136' class='key'>✡</a></span> என்று கூறினார். </span></div>
<div class='p'>
<span class='v MT21_14' data-id='MT21_14'><span class='v-num v-14'>௧௪&nbsp;</span>சில குருடர்களும் முடவர்களும் தேவாலயத்திலிருந்த இயேசுவிடம் வந்தார்கள். அவர்கள் அனைவரையும் இயேசு குணப்படுத்தினார். </span>
<span class='v MT21_15' data-id='MT21_15'><span class='v-num v-15'>௧௫&nbsp;</span>தலைமை ஆசாரியர்களும் வேதபாரகர்களும் இயேசுவின் செயலைக் கண்டார்கள். இயேசு பெரும் செயல்களைச் செய்வதையும் பிள்ளைகள் அவரைப் புகழ்வதையும் கண்டார்கள். சிறுபிள்ளைகள் எல்லாரும் “தாவீதின் குமாரனுக்கு ஓசன்னா” என்று சொல்லிக் கொண்டிருந்தார்கள். இவை அனைத்தும் ஆசாரியர்களையும் வேதபாரகர்களையும் கோபம்கொள்ளச் செய்தன. </span></div>
<div class='p'>
<span class='v MT21_16' data-id='MT21_16'><span class='v-num v-16'>௧௬&nbsp;</span>தலைமை ஆசாரியர்களும் வேதபாரகர்களும் இயேசுவிடம், “இப்பிள்ளைகள் சொல்வதைக் கேட்டீரா?” என்று வினவினார்கள். </span></div>
<div class='p'>
<span class='v MT21_16' data-id='MT21_16'>இயேசு அவர்களிடம், “ஆம், வேதவாக்கியம் கூறுகிறது, ‘நீரே(தேவன்) குழந்தைகளுக்கும், சிறு குழந்தைகளுக்கும் புகழ்பாடக் கற்பித்தீர்.’ நீங்கள் அந்த வேதவாக்கியங்களைப் படிக்கவில்லையா?” என்று பதிலுரைத்தார். </span></div>
<div class='p'>
<span class='v MT21_17' data-id='MT21_17'><span class='v-num v-17'>௧௭&nbsp;</span>பின்னர் இயேசு அவ்விடத்தை விட்டு விலகி பெத்தானியா நகருக்குச் சென்றார். அன்றைய இரவு இயேசு அங்கேயே தங்கினார். </span></div>
<div class='s'>விசுவாசத்தின் வல்லமை </div>
<div class='r'>(மாற். 11:12-14, 20-24) </div>
<div class='p'>
<span class='v MT21_18' data-id='MT21_18'><span class='v-num v-18'>௧௮&nbsp;</span>மறுநாள் அதிகாலை இயேசு மீண்டும் நகருக்குத் திரும்பிச்சென்று கொண்டிருந்தார். இயேசு மிகவும் பசியுடனிருந்தார். </span>
<span class='v MT21_19' data-id='MT21_19'><span class='v-num v-19'>௧௯&nbsp;</span>இயேசு சாலையோரம் அத்திமரம் ஒன்றைக் கண்டார். அத்திப்பழங்களை உண்பதற்காக அம்மரத்தின் அருகில் சென்றார். ஆனால், மரத்தில் பழம் எதுவும் இல்லை. வெறும் இலைகள் மட்டுமே இருந்தன. எனவே இயேசு மரத்தை நோக்கி, “இனி ஒருபொழுதும் உன்னிடம் பழம் உண்டாகாது” என்று கூறினார். உடனே அம்மரம் உலர்ந்து பட்டுப்போனது. </span></div>
<div class='p'>
<span class='v MT21_20' data-id='MT21_20'><span class='v-num v-20'>௨௦&nbsp;</span>இதைக் கண்ட சீஷர்கள் மிகவும் வியப்புற்றனர். அவர்கள் இயேசுவிடம், “எப்படி அத்திமரம் இவ்வளவு விரைவில் உலர்ந்து பட்டுப்போனது?” என்று கேட்டார்கள். </span></div>
<div class='p'>
<span class='v MT21_21' data-id='MT21_21'><span class='v-num v-21'>௨௧&nbsp;</span>இயேசு அவர்களிடம், “நான் உங்களுக்கு உண்மையைக் கூறுகிறேன், நீங்களும் விசுவாசத்துட னும் சந்தேகிக்காமலும் இருந்தால், நான் இம்மரத்திற்குச் செய்ததைப் போலவே உங்களாலும் செய்ய இயலும். மேலும் உங்களால் இன்னும் அதிகமாகச் சாதிக்க இயலும். இம்மலையைப் பார்த்து ‘மலையே போய் கடலில் விழு’ என்று நீங்கள் விசுவாசத்துடன் சொன்னால் அது நடக்கும். </span>
<span class='v MT21_22' data-id='MT21_22'><span class='v-num v-22'>௨௨&nbsp;</span>நீங்கள் நம்பிக்கையோடு பிரார்த்தனையில் வேண்டுகிற எதுவும் கிடைக்கும்” என்று பதிலுரைத்தார். </span></div>
<div class='s'>இயேசுவின் அதிகாரத்தை யூதத்தலைவர்கள் சந்தேகித்தல் </div>
<div class='r'>(மாற். 11:27-33; லூ. 20:1-8) </div>
<div class='p'>
<span class='v MT21_23' data-id='MT21_23'><span class='v-num v-23'>௨௩&nbsp;</span>இயேசு தேவாலயத்திற்குச் சென்றார். அவர் அங்கே போதனை செய்துகொண்டிருந்தபொழுது, தலைமை ஆசாரியர்களும், மூத்த தலைவர்களும் அவரிடம் வந்தனர். அவர்கள் இயேசுவிடம், “எங்களுக்குச் சொல், இவைகளைச் செய்ய உனக்கு என்ன அதிகாரம் உள்ளது? உனக்கு யார் இந்த அதிகாரத்தைக் கொடுத்தது?” என்று வினவினார்கள். </span></div>
<div class='p'>
<span class='v MT21_24' data-id='MT21_24'><span class='v-num v-24'>௨௪&nbsp;</span>இயேசு அவர்களுக்கு, “நானும் உங்களை ஒரு கேள்வி கேட்கிறேன். நீங்கள் எனக்குப் பதில் சொன்னால், நானும் இவைகளைச் செய்ய என்ன அதிகாரம் பெற்றிருக்கிறேன் என்பதைக் கூறுகிறேன். </span>
<span class='v MT21_25' data-id='MT21_25'><span class='v-num v-25'>௨௫&nbsp;</span>யோவான் மக்களுக்கு கொடுத்த ஞானஸ்நானம் தேவனால் வந்ததா, அல்லது மனிதரால் வந்ததா? சொல்லுங்கள்” என்று மறு மொழி உரைத்தார். </span></div>
<div class='p'>
<span class='v MT21_25' data-id='MT21_25'>தலைமை ஆசாரியர்களும் தலைவர்களும் இயேசுவின் கேள்வியைக் குறித்து விவாதித்தனர். அவர்கள் தங்களுக்குள், “ ‘யோவானின் ஞானஸ்நானம் தேவனால் ஆனது’ என்று நாம் கூறுவோமானால், இயேசு நம்மைப் பார்த்து, ‘பின் ஏன் நீங்கள் யோவானை நம்பவில்லை?’ என்று கேட்பார். </span>
<span class='v MT21_26' data-id='MT21_26'><span class='v-num v-26'>௨௬&nbsp;</span>மாறாக ‘அது மனிதனால் ஆனது’ என்றால் மக்கள் நம்மீது கோபம் கொள்வார்கள். ஏனென்றால் மக்கள் அனைவரும் யோவானை ஒரு தீர்க்கதரிசி என்று நம்புகிறார்கள்” என்று கூறிக் கொண்டார்கள். </span></div>
<div class='p'>
<span class='v MT21_27' data-id='MT21_27'><span class='v-num v-27'>௨௭&nbsp;</span>எனவே அவர்கள் இயேசுவிடம், “யோவானின் அதிகாரம் எங்கிருந்து வந்தது என்பது எங்களுக்குத் தெரியாது” என்று கூறினார்கள். </span></div>
<div class='p'>
<span class='v MT21_27' data-id='MT21_27'>பின்பு இயேசு, “அப்படியெனில் இவைகளைச் செய்வதற்கு எனக்கு என்ன அதிகாரம் இருக்கிறது என்பதையும் உங்களுக்குச் சொல்லமாட்டேன்” என்று கூறினார். </span></div>
<div class='s'>இரண்டு மகன்கள் பற்றிய உவமை </div>
<div class='p'>
<span class='v MT21_28' data-id='MT21_28'><span class='v-num v-28'>௨௮&nbsp;</span>“ஒரு மனிதனுக்கு இரண்டு மகன்கள் இருந்தார்கள். அவன் தனது முதல் மகனிடம் சென்று, ‘மகனே இன்று என் திராட்சைத் தோட்டத்திற்குச் சென்று வேலை செய்’ என்றான். </span></div>
<div class='p'>
<span class='v MT21_29' data-id='MT21_29'><span class='v-num v-29'>௨௯&nbsp;</span>“அதற்கு அவன், ‘போக முடியாது’ என்று பதிலளித்தான். ஆனால் பின்னர், அவனே தான் போய் வேலை செய்ய வேண்டும் என நினைத்தான். அவ்வாறே செய்தான். </span></div>
<div class='p'>
<span class='v MT21_30' data-id='MT21_30'><span class='v-num v-30'>௩௦&nbsp;</span>“பின்னர், அத்தந்தை தனது மற்றொரு மகனிடம் சென்றான். அவனிடம், ‘மகனே, இன்றைக்கு எனது திராட்சைத் தோட்டத்திற்குச் சென்று வேலை செய்’ என்றான். அதற்கு அவனது மகன், ‘சரி தந்தையே, நான் போய் வேலை செய்கிறேன்’ என்றான். ஆனால், அவன் வேலைக்குச் செல்லவில்லை. </span></div>
<div class='p'>
<span class='v MT21_31' data-id='MT21_31'><span class='v-num v-31'>௩௧&nbsp;</span>“இரண்டு மகன்களில் யார் தனது தந்தைக்குக் கீழ்ப்படிந்து நடந்தான்?” என்று இயேசு கேட்டார். யூதத் தலைவர்கள், “மூத்த மகன்” என்று பதில் சொன்னார்கள். </span></div>
<div class='p'>
<span class='v MT21_31' data-id='MT21_31'>அப்போது இயேசு, “நான் உங்களுக்கு உண்மையைச் சொல்லுகிறேன், வரி வசூலிப்பவர்களும், வேசிகளும், தீயவர்கள் என்று நீங்கள் எண்ணுகிறீர்கள். ஆனால் அவர்கள் உங்களுக்கு முன்னரே பரலோக இராஜ்யத்திற்குள் நுழைவார்கள். </span>
<span class='v MT21_32' data-id='MT21_32'><span class='v-num v-32'>௩௨&nbsp;</span>வாழ்க்கையின் சரியான பாதையை உங்களுக்குக் காட்டுவதற்காக யோவான் வந்தான். ஆனால், நீங்கள் யோவானை நம்பவில்லை. வரி வசூலிப்பவர்களும் வேசிகளும் யோவானை நம்பினார்கள். அவர்கள் யோவான் மீது நம்பிக்கை வைத்ததை நீங்கள் கண்டீர்கள். ஆனாலும் நீங்கள் மனந்திருந்தி யோவானை நம்பவில்லை” என்றார். </span></div>
<div class='s'>திராட்சைத் தோட்ட உவமை </div>
<div class='r'>(மாற். 12:1–12; லூ. 20:9–19) </div>
<div class='p'>
<span class='v MT21_33' data-id='MT21_33'><span class='v-num v-33'>௩௩&nbsp;</span>“இந்த உவமையைக் கேளுங்கள். ஒரு மனிதனுக்கு ஒரு தோட்டமிருந்தது. அவன் அதில் திராட்சை பயிரிட்டான். தன் தோட்டத்தைச் சுற்றிலும் மதில் சுவரெழுப்பி திராட்சை இரசம் சேகரிக்கும் குழியையும் வெட்டினான். பின் ஒரு கோபுரத்தையும் கட்டினான். பிறகு தோட்டத்தை சில விவசாயிகளுக்குக் குத்தகைக்குக் கொடுத்துவிட்டு ஒரு பயணம் மேற்கொண்டான். </span>
<span class='v MT21_34' data-id='MT21_34'><span class='v-num v-34'>௩௪&nbsp;</span>பின்னர், திராட்சைப் பழங்களைப் பறிக்கவேண்டிய காலம் வந்தபொழுது, தனது வேலைக்காரர்களை குத்தகைக்காரர்களிடம் விளைச்சலில் தனது பங்கை வாங்கி வர அனுப்பினான். </span></div>
<div class='p'>
<span class='v MT21_35' data-id='MT21_35'><span class='v-num v-35'>௩௫&nbsp;</span>“ஆனால் அவ்விவசாயிகளோ வேலைக்காரர்களைப் பிடித்து அவர்களில் ஒருவனை அடித்துவிட்டார்கள். மற்றொரு வேலைக்காரனைக் கொன்றார்கள். மற்றொரு வேலைக்காரனைக் கல்லால் அடித்துக் கொன்றார்கள். </span>
<span class='v MT21_36' data-id='MT21_36'><span class='v-num v-36'>௩௬&nbsp;</span>எனவே தோட்டத்துச் சொந்தக்காரன் மேலும் சில வேலைக்காரர்களை அனுப்பினான். முதலில் அனுப்பிய ஆட்களைவிட அதிக எண்ணிக்கையில் இப்பொழுது ஆட்களை அனுப்பினான். ஆனால் குத்தகை எடுத்த விவசாயிகள் முதலில் செய்தது போலவே இம்முறையும் செய்தார்கள். </span>
<span class='v MT21_37' data-id='MT21_37'><span class='v-num v-37'>௩௭&nbsp;</span>ஆகவே, தோட்டக்காரன் தன் மகனை அனுப்ப முடிவு செய்தான்! ‘விவசாயிகள் என் மகனுக்கு மதிப்பு கொடுப்பார்கள்’ என்று அவன் நினைத்தான். </span></div>
<div class='p'>
<span class='v MT21_38' data-id='MT21_38'><span class='v-num v-38'>௩௮&nbsp;</span>“ஆனால் மகனைக் கண்ட விவசாயிகள் தங்களுக்குள், ‘இவன் நிலச் சொந்தக்காரனின் மகன். நிலம் இவனுக்கே சொந்தமாகும். நாம் இவனைக் கொன்றால் நிலம் நமக்குச் சொந்தமாகிவிடும்’ என்று பேசிக்கொண்டனர். </span>
<span class='v MT21_39' data-id='MT21_39'><span class='v-num v-39'>௩௯&nbsp;</span>எனவே, அந்த விவசாயிகள் திராட்சைத் தோட்டத்துச் சொந்தக்காரனின் மகனைத் தோட்டத்திற்கு வெளியில் எறிந்து கொன்றார்கள். </span></div>
<div class='p'>
<span class='v MT21_40' data-id='MT21_40'><span class='v-num v-40'>௪௦&nbsp;</span>“திராட்சைத் தோட்டத்துச் சொந்தக்காரனே வரும்பொழுது அவன் அந்த விவசாயிகளை என்ன செய்வான்?” என்று இயேசு கேட்டார். </span></div>
<div class='p'>
<span class='v MT21_41' data-id='MT21_41'><span class='v-num v-41'>௪௧&nbsp;</span>அதற்கு யூத ஆசாரியர்களும் தலைவர்களும் “அவன் நிச்சயம் அந்தத் தீயவர்களைக் கொல்வான். பின் தனது நிலத்தை மற்றவர்களுக்குக் குத்தகைக்கு விடுவான். அதாவது அறுவடை காலத்தில் தனக்கு சேரவேண்டிய பங்கைச் தனக்கு அளிக்கும் விவசாயிகளுக்கு குத்தகைக்கு விடுவான்” என்றனர். </span></div>
<div class='p'>
<span class='v MT21_42' data-id='MT21_42'><span class='v-num v-42'>௪௨&nbsp;</span>இயேசு அவர்களுக்குக் கூறினார், “நீங்கள் வேதவாக்கியங்களில் கட்டாயம் படித்திருப்பீர்கள்: </span></div>
<div class='b'> &nbsp; 
<span class='v MT21_42' data-id='MT21_42'></span></div>
<div class='q'>
<span class='v MT21_42' data-id='MT21_42'>“ ‘கட்டிடம் கட்டியவர்கள் விரும்பாத கல்லே மூலைக் கல்லாயிற்று. </span></div>
<div class='q'>
<span class='v MT21_42' data-id='MT21_42'>இது கர்த்தரின் செயல், நமக்கு வியப்பானது.’ <span class='rq'>சங்கீதம் 118:22-23</span> </span></div>
<div class='b'> &nbsp; </div>
<div class='p'>
<span class='v MT21_43' data-id='MT21_43'><span class='v-num v-43'>௪௩&nbsp;</span>“எனவே தேவனுடைய இராஜ்யம் உங்களிடமிருந்து பறிக்கப்படும் என்பதை நான் உங்களுக்குக் கூறுகிறேன். தம் இராஜ்யத்தில் தேவன் விரும்பும் செயல்களைச் செய்பவர்களுக்கே தேவனுடைய இராஜ்யம் கிட்டும். </span>
<span class='v MT21_44' data-id='MT21_44'><span class='v-num v-44'>௪௪&nbsp;</span>இக்கல்லின் மீது விழுகிறவன் துண்டுகளாக நொறுங்கிவிடுவான். மேலும் இக்கல் ஒருவன் மீது வீழ்ந்தால் அவன் நசுங்கிப் போவான்” என்று கூறினார். </span></div>
<div class='p'>
<span class='v MT21_45' data-id='MT21_45'><span class='v-num v-45'>௪௫&nbsp;</span>இயேசு கூறிய இந்த உவமைகளைத் தலைமை ஆசாரியர்களும் பரிசேயரும் கேட்டனர். தம்மைப்பற்றியே இயேசு பேசினார் என்பதை அவர்கள் அறிந்தார்கள். </span>
<span class='v MT21_46' data-id='MT21_46'><span class='v-num v-46'>௪௬&nbsp;</span>எனவே இயேசுவைக் கைது செய்ய ஒரு வழி தேடினார்கள். ஆனால், அவர்கள் மக்களைக் குறித்து பயந்தார்கள். ஏனெனில் மக்கள் இயேசுவைத் தீர்க்கதரிசி என நம்பினர். </span></div></div>
<div class='footnotes'>

<span class='footnote' id='note-134'><span class='key'>* </span><a href='#footnote-134' class='backref'>௨௧:௯</a> <span class='text'> <span class="fk">வாழ்க </span><span class="ft">இலக்கிய வழக்குபடி “ஓசன்னா” இது ஒரு எபிரேயச் சொல். தேவனுடைய உதவியை வேண்டிப் பிரார்த்திக்கும்போது இது பயன்படும். இந்நேரத்தில், மகிழ்ச்சியின் சப்தமாக வெளிப்படும். இது தேவனை அல்லது அவரது மேசியாவைப் பாராட்டும்.</span></span></span>
<span class='footnote' id='note-135'><span class='key'>✡ </span><a href='#footnote-135' class='backref'>௨௧:௧௩</a> <span class='text'> <span class="xt">ஏசாயா 56:7-ல் இருந்து எடுக்கப்பட்டுள்ளது.</span></span></span>
<span class='footnote' id='note-136'><span class='key'>✡ </span><a href='#footnote-136' class='backref'>௨௧:௧௩</a> <span class='text'> <span class="xt"><span class='bibleref' data-id='JR7_11'>எரே. 7:11-</span>ல் இருந்து எடுக்கப்பட்டுள்ளது.</span></span></span>
</div>
<div class='footer'><div class='nav'>
<a class='prev' href='MT20.html'></a>
<a class='home' href='index.html'></a>
<a class='next' href='MT22.html'></a>
</div></div>
</body></html>
