<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக அப்போஸ்தலர் 11</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location uni_ila.sundaram-08' href='AC.html'> அப்போஸ்தலர் 11 </a>
<a class='prev' href='AC10.html'>  </a>
<a class='next' href='AC12.html'>  </a>
</div></div>
<div class='chapter section AC11 tam2008 tam AC uni_ila.sundaram-08' dir='ltr' data-id='AC11' data-nextid='AC12' data-previd='AC10' lang='ta'> 

<div class='c'>11</div>
<div class='s'>எருசலேமில் பேதுரு </div>
<div class='p'>
<span class='v AC11_1' data-id='AC11_1'><span class='verse1 v-num v-1'>1&nbsp;</span>யூதரல்லாத மக்களும் தேவனுடைய போதனையை ஏற்றுக்கொண்டார்கள் என்பதை அப்போஸ்தலர்களும் யூதேயாவிலுள்ள சகோதரரும் கேள்விப்பட்டனர். </span>
<span class='v AC11_2' data-id='AC11_2'><span class='v-num v-2'>2&nbsp;</span>எனவே எருசலேமுக்குப் பேதுரு வந்தபோது சில யூத விசுவாசிகள் அவனோடு வாதிட்டனர். </span>
<span class='v AC11_3' data-id='AC11_3'><span class='v-num v-3'>3&nbsp;</span>அவர்கள், “யூதரல்லாதவர்களும் விருத்தசேதனமில்லாதவர்களும் ஆகிய மக்களின் வீடுகளுக்கு நீங்கள் சென்றீர்கள்! அவர்களோடு சாப்பிடவும் செய்தீர்கள்!” என்று கூறினார்கள். </span></div>
<div class='p'>
<span class='v AC11_4' data-id='AC11_4'><span class='v-num v-4'>4&nbsp;</span>எனவே பேதுரு நடந்தது முழுவதையும் அவர்களுக்கு விளக்கினான். </span>
<span class='v AC11_5' data-id='AC11_5'><span class='v-num v-5'>5&nbsp;</span>பேதுரு, “நான் யோப்பா நகரில் இருந்தேன். நான் பிரார்த்தனை செய்துகொண்டிருந்தபோது, எனக்கு ஒரு தரிசனம் கிடைத்தது. அக்காட்சியில் நான் ஏதோ ஒன்று வானிலிருந்து கீழே வரக் கண்டேன். அது ஒரு பெரிய விரிப்பைப் போன்று தோற்றமளித்தது. அதன் நான்கு மூலைகளாலும் பிடித்து பூமிக்கு அது இறக்கப்பட்டது. அது கீழே இறங்கி எனக்கு வெகு அருகாமையில் நின்றது. </span>
<span class='v AC11_6' data-id='AC11_6'><span class='v-num v-6'>6&nbsp;</span>நான் அதனுள்ளே கவனமாகப் பார்த்தேன். ஊரும் பிராணிகளையும், வானில் பறக்கும் பறவைகளையும் கண்டேன். வீட்டு விலங்குகளையும், வன விலங்குகளையும் நான் பார்த்தேன். </span>
<span class='v AC11_7' data-id='AC11_7'><span class='v-num v-7'>7&nbsp;</span>ஒரு குரல் என்னை நோக்கி, ‘பேதுரு எழுந்திரு. இந்தப் பிராணிகளில் எதையேனும் நீ புசிக்கலாம்’ என்று கூறிற்று. </span></div>
<div class='p'>
<span class='v AC11_8' data-id='AC11_8'><span class='v-num v-8'>8&nbsp;</span>“ஆனால் நான், ‘கர்த்தாவே நான் ஒருபோதும் அதைச் செய்யமாட்டேன். தூய்மையற்றதும் அசுத்தமான பொருளையும் நான் ஒருபோதும் தின்றதில்லை’ என்றேன். </span></div>
<div class='p'>
<span class='v AC11_9' data-id='AC11_9'><span class='v-num v-9'>9&nbsp;</span>“ஆனால் வானத்திலிருந்து மீண்டும் அந்தக் குரல் பதில் கூறிற்று. ‘தேவன் இவை சுத்தமானவை என அறிவித்துள்ளார். தூய்மையற்றவை என அவற்றை அழைக்காதே!’ </span></div>
<div class='p'>
<span class='v AC11_10' data-id='AC11_10'><span class='v-num v-10'>10&nbsp;</span>“இது மூன்று தடவை நடந்தது. பின்னர் அவை முழுவதும் வானத்திற்குத் திரும்ப எடுத்துக்கொள்ளப்பட்டன. </span>
<span class='v AC11_11' data-id='AC11_11'><span class='v-num v-11'>11&nbsp;</span>பின் நான் வசித்துக்கொண்டிருந்த வீட்டிற்கு மூன்று மனிதர்கள் வந்தார்கள். செசரியா நகரத்திலிருந்து அவர்கள் என்னிடம் அனுப்பப்பட்டவர்கள். </span>
<span class='v AC11_12' data-id='AC11_12'><span class='v-num v-12'>12&nbsp;</span>சந்தேகப்படாது அவர்களோடு போகும்படி ஆவியானவர் கூறினார். இந்த ஆறு சகோதரர்களும் கூட என்னோடு வந்தார்கள். கொர்நேலியுவின் வீட்டிற்கு நாங்கள் சென்றோம். </span>
<span class='v AC11_13' data-id='AC11_13'><span class='v-num v-13'>13&nbsp;</span>கொர்நேலியு தனது வீட்டில் அவன் கண்ட தேவதூதனைக் குறித்து எங்களுக்குக் கூறினான். தேவதூதன் கொர்நேலியுவை நோக்கி, ‘சில மனிதரை யோப்பாவுக்கு அனுப்பு. சீமோன் பேதுருவை இங்கு வரும்படி அழைப்பாய். </span>
<span class='v AC11_14' data-id='AC11_14'><span class='v-num v-14'>14&nbsp;</span>அவன் உங்களிடம் பேசுவான். உங்களையும் உங்கள் குடும்பத்தினர் அனைவரையும் அவன் கூறும் செய்திகள் இரட்சிக்கும்’ என்றான். </span></div>
<div class='p'>
<span class='v AC11_15' data-id='AC11_15'><span class='v-num v-15'>15&nbsp;</span>“நான் பேச ஆரம்பித்த பிறகு, துவக்கத்தில்<span class='note' id='footnote-220'><a href='#note-220' class='key'>*</a></span> பரிசுத்த ஆவியானவர் நம்மீது வந்ததைப் போலவே, அவர்கள் மீதும் பரிசுத்த ஆவியானவர் வந்தார். </span>
<span class='v AC11_16' data-id='AC11_16'><span class='v-num v-16'>16&nbsp;</span>அப்போது கர்த்தராகிய இயேசுவின் வார்த்தைகளை நான் நினைவு கூர்ந்தேன். கர்த்தர், ‘யோவான் மக்களுக்குத் தண்ணீரால் ஞானஸ்நானம் வழங்கினான். ஆனால் நீங்களோ பரிசுத்த ஆவியானவரால் ஞானஸ்நானம் பெறுவீர்கள்’ என்றார். </span>
<span class='v AC11_17' data-id='AC11_17'><span class='v-num v-17'>17&nbsp;</span>கர்த்தராகிய இயேசு கிறிஸ்துவில் நாம் நம்பிக்கை வைத்ததால் நமக்குக் கொடுக்கப்பட்ட அதே வரத்தை இந்த மக்களுக்கும் தேவன் கொடுத்தார். ஆகையால் நான் தேவனுடைய செயலைத் தடுக்கமுடிந்ததா? முடியவில்லை!” என்றான். </span></div>
<div class='p'>
<span class='v AC11_18' data-id='AC11_18'><span class='v-num v-18'>18&nbsp;</span>யூத விசுவாசிகள் இதனைக் கேட்டதும் அவர்கள் வாதிடுவதை நிறுத்தினர். அவர்கள் தேவனை வாழ்த்திக் கூறினார்கள், “ஆகையால் தேவன் யூதரல்லாத மக்கள் தங்கள் இருதயங்களை மாற்றி நம்மைப் போன்ற வாழ்க்கை உடையவர்களாக வாழ அனுமதிக்கிறார்” என்று ஒப்புக்கொண்டனர். </span></div>
<div class='s'>அந்தியோகியாவிற்கு நற்செய்தி </div>
<div class='p'>
<span class='v AC11_19' data-id='AC11_19'><span class='v-num v-19'>19&nbsp;</span>ஸ்தேவான் கொல்லப்பட்ட பிறகு விளைந்த துன்பங்களினால் விசுவாசிகள் சிதறுண்டனர். தூரத்து இடங்களாகிய பெனிக்கே, சீப்புரு, அந்தியோகியா போன்ற இடங்களுக்குச் சில விசுவாசிகள் சென்றனர். விசுவாசிகள் நற்செய்தியை இந்த இடங்களிலெல்லாம் கூறினர். ஆனால் யூதர்களுக்கு மட்டுமே அவ்வாறு செய்தார்கள். </span>
<span class='v AC11_20' data-id='AC11_20'><span class='v-num v-20'>20&nbsp;</span>இந்த விசுவாசிகளில் சிலர் சீப்புரு, சிரேனே ஆகிய நாடுகளிலிருந்து வந்த மனிதர்கள். இந்த மனிதர்கள் அந்தியோகியாவுக்கு வந்தபோது அவர்களும் கிரேக்கரிடம் பேசினர். அந்த கிரேக்க மக்களுக்குக் கர்த்தர் இயேசுவைப் பற்றிய நற்செய்தியை அவர்கள் கூறினர். </span>
<span class='v AC11_21' data-id='AC11_21'><span class='v-num v-21'>21&nbsp;</span>கர்த்தர் விசுவாசிகளுக்கு உதவிக்கொண்டிருந்தார். பெரும் எண்ணிக்கையிலான மக்கள் விசுவாசம் வைத்து கர்த்தரைப் பின்பற்றினர். </span></div>
<div class='p'>
<span class='v AC11_22' data-id='AC11_22'><span class='v-num v-22'>22&nbsp;</span>எருசலேமின் சபை அந்தியோகியாவிலிருந்த இப்புதிய விசுவாசிகளைப்பற்றி அறிந்தது. எனவே பர்னபாவை அந்தியோகியாவுக்கு அனுப்பினர். </span>
<span class='v AC11_23 AC11_24' data-id='AC11_23'><span class='v-num v-23-24'>23-24&nbsp;</span>பர்னபா நல்ல மனிதன். அவன் பரிசுத்த ஆவியாலும் மிகுந்த விசுவாசத்திலும் நிரம்பியிருந்தான். அந்தியோகியா மக்கள் பெரிதும் தேவ ஆசீர்வாதம் பெற்றதைக் கண்டான், அது பர்னபாவுக்கு மிகுந்த மகிழ்ச்சியைத் தந்தது. அவன் அந்தியோகியாவின் எல்லா விசுவாசிகளுக்கும் உற்சாகமூட்டினான். அவன் அவர்களை நோக்கி, “ஒருபொழுதும் விசுவாசம் இழக்காதீர்கள். எப்பொழுதும் உங்கள் முழு இருதயத்தோடு கர்த்தருக்குக் கீழ்ப்படியுங்கள்” என்றான். பற்பல மக்கள் கர்த்தரின் சீஷராயினர். </span></div>
<div class='p'>
<span class='v AC11_25' data-id='AC11_25'><span class='v-num v-25'>25&nbsp;</span>பின்பு பர்னபா தர்சு நகரத்திற்குச் சென்றான். அவன் சவுலைத் தேடினான். </span>
<span class='v AC11_26' data-id='AC11_26'><span class='v-num v-26'>26&nbsp;</span>அவன் சவுலைப் பார்த்தபோது பர்னபா அவனை அந்தியோகியாவுக்கு அழைத்து வந்தான். ஓர் ஆண்டு முழுவதும் சவுலும் பர்னபாவும் அங்கே தங்கி இருந்தனர். விசுவாசிகளின் கூட்டம் ஒருங்கே கூடியபோதெல்லாம் சவுலும் பர்னபாவும் அவர்களைச் சந்தித்து மக்கள் பலருக்குப் போதித்தனர். அந்தியோகியாவில் இயேசுவின் சீஷர்கள் முதன்முதலாக “கிறிஸ்தவர்கள்” என்று அழைக்கப்பட்டனர். </span></div>
<div class='p'>
<span class='v AC11_27' data-id='AC11_27'><span class='v-num v-27'>27&nbsp;</span>அதே கால கட்டத்தில் சில தீர்க்கதரிசிகள் எருசலேமிலிருந்து அந்தியோகியாவிற்குச் சென்றனர். </span>
<span class='v AC11_28' data-id='AC11_28'><span class='v-num v-28'>28&nbsp;</span>அந்தத் தீர்க்கதரிசிகளில் ஒருவன் அகபு. அந்தியோகியாவில் அகபு எழுந்து நின்று பேசினான். “உலகம் முழுவதற்கும் மிகப் பெரிய பஞ்சம் வருகிறது. மக்கள் உண்ண உணவிராது” என்று பரிசுத்த ஆவியானவரின் துணையால் அறிவித்தான். (கிலவுதியு என்னும் சக்கரவர்த்தியின் காலத்தில் உண்மையாகவே இப்பஞ்சம் ஏற்பட்டது) </span>
<span class='v AC11_29' data-id='AC11_29'><span class='v-num v-29'>29&nbsp;</span>யூதேயாவில் வாழ்ந்த சகோதர சகோதரிகளுக்கு உதவவேண்டுமென விசுவாசிகள் முடிவெடுத்தனர். தங்களால் முடிந்த வரைக்கும் அவர்களுக்கு அனுப்புவதாக ஒவ்வொரு விசுவாசியும் திட்டமிட்டனர். </span>
<span class='v AC11_30' data-id='AC11_30'><span class='v-num v-30'>30&nbsp;</span>அவர்கள் அப்படியே பணத்தைச் சேர்த்து பர்னபாவிடமும் சவுலிடமும் கொடுத்தனர். பின் பர்னபாவும் சவுலும் அதனை யூதேயாவிலிருந்த பெரியோரிடம் கொண்டு வந்தனர். </span></div></div>
<div class='footnotes'>

<span class='footnote' id='note-220'><span class='key'>* </span><a href='#footnote-220' class='backref'>11:15</a> <span class='text'> <span class="fk">துவக்கத்தில் </span><span class="ft">பெந்தெகோஸ்தே நாளில் திருச்சபை ஆரம்பித்த அன்று. வாசிக்க: அப். 2வது அதிகாரம்.</span></span></span>
</div>
<div class='footer'><div class='nav'>
<a class='prev' href='AC10.html'></a>
<a class='home' href='index.html'></a>
<a class='next' href='AC12.html'></a>
</div></div>
</body></html>
