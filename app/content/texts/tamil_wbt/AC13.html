<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக அப்போஸ்தலர் 13</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location uni_ila.sundaram-08' href='AC.html'> அப்போஸ்தலர் ௧௩ </a>
<a class='prev' href='AC12.html'> &#9664; </a>
<a class='next' href='AC14.html'> &#9654; </a>
</div></div>
<div class='chapter section AC13 tam2008 tam AC uni_ila.sundaram-08' dir='ltr' data-id='AC13' data-nextid='AC14' data-previd='AC12' lang='ta'> 

<div class='c'>௧௩</div>
<div class='s'>விசேஷ அழைப்பு </div>
<div class='p'>
<span class='v AC13_1' data-id='AC13_1'><span class='verse1 v-num v-1'>௧&nbsp;</span>அந்தியோகியா சபையில் சில தீர்க்கதரிசிகளும் போதகர்களும் இருந்தனர். அவர்கள் பர்னபாஸ், சிமியோன் (நீகர் எனவும் அழைக்கப்பட்டான்), லூகி (சிரேனே பட்டணத்தைச் சேர்ந்தவன்), மானாயீன் (ஆட்சியாளனான ஏரோதுவோடு வளர்ந்தவன்), சவுல் ஆகியோர். </span>
<span class='v AC13_2' data-id='AC13_2'><span class='v-num v-2'>௨&nbsp;</span>இம்மனிதர்கள் எல்லோரும் கர்த்தருக்கு சேவை செய்யவும் உபவாசமிருக்கவும் செய்தனர். பரிசுத்த ஆவியானவர் அவர்களை நோக்கி, “பர்னபாவையும் சவுலையும் எனக்காக ஒரு சிறப்பான வேலைக்காகத் தனித்து விடுங்கள். இந்த வேலையைச் செய்ய நான் அவர்களைத் தேர்ந்துள்ளேன்” என்றார். </span></div>
<div class='p'>
<span class='v AC13_3' data-id='AC13_3'><span class='v-num v-3'>௩&nbsp;</span>எனவே சபை உபவாசமிருந்து பிரார்த்தனை செய்தது. பர்னபாவின் மீதும் சவுலின் மீதும் தங்கள் கரங்களை வைத்து வெளியே அனுப்பினர். </span></div>
<div class='s'>சீப்புருவில் பர்னபாவும் சவுலும் </div>
<div class='p'>
<span class='v AC13_4' data-id='AC13_4'><span class='v-num v-4'>௪&nbsp;</span>பரிசுத்த ஆவியானவரால் பர்னபாவும் சவுலும் அனுப்பப்பட்டனர். செலூக்கியா நகரத்திற்கு அவர்கள் சென்றனர். பின் செலூக்கியாவிலிருந்து சீப்புரு தீவிற்குக் கடல் வழியாகச் சென்றனர். </span>
<span class='v AC13_5' data-id='AC13_5'><span class='v-num v-5'>௫&nbsp;</span>சாலமி என்னும் நகரத்திற்கு பர்னபாவும் சவுலும் வந்தபோது தேவனுடைய செய்தியை அவர்கள் யூத ஜெப ஆலயங்களில் போதித்தனர். (யோவான் மாற்கும் ஓர் உதவியாளனாக அவர்களோடிருந்தான்). </span></div>
<div class='p'>
<span class='v AC13_6' data-id='AC13_6'><span class='v-num v-6'>௬&nbsp;</span>அவர்கள் தீவைக் கடந்து பாப்போ நகர்வரைக்கும் சென்றனர். பாப்போவில் மந்திர தந்திரங்கள் செய்த ஒரு யூத மனிதனை அவர்கள் சந்தித்தனர். அவன் பெயர் பர்யேசு, அவன் ஒரு போலித் தீர்க்கதரிசி. </span>
<span class='v AC13_7' data-id='AC13_7'><span class='v-num v-7'>௭&nbsp;</span>ஆளுநர் செர்கியு பவுல் என்பவரோடு பர்யேசு எப்போதும் இருந்தான். செர்கியு பவுல் ஒரு ஞானவான். அவன் பர்னபாவையும் சவுலையும் சந்திக்க விரும்பினான். </span>
<span class='v AC13_8' data-id='AC13_8'><span class='v-num v-8'>௮&nbsp;</span>ஆனால் எலிமாஸ் என்னும் மந்திரவாதி பர்னபாவுக்கும் சவுலுக்கும் எதிரியாக இருந்தான். (பர்யேசு என்பதின் கிரேக்க மொழியாக்கம் எலிமாஸ்) செர்கியுபவுல் இயேசுவை நம்பாதபடி தடுக்க பர்யேசு முயன்றான். </span>
<span class='v AC13_9' data-id='AC13_9'><span class='v-num v-9'>௯&nbsp;</span>பவுல் பரிசுத்த ஆவியானவரால் நிரப்பப்பட்டான். (சவுலின் மற்றொரு பெயர் பவுல்) பவுல் எலிமாஸைப் பார்த்து, </span>
<span class='v AC13_10' data-id='AC13_10'><span class='v-num v-10'>௧௦&nbsp;</span>“பிசாசின் மகனே! நீதிக்கெல்லாம் நீ எதிரி. நீ தீய தந்திரங்களாலும் பொய்களாலும் நிரப்பப்பட்டிருக்கிறாய். கர்த்தரின் உண்மைகளைப் பொய்களாக திரித்துக் கூற எப்போதும் முயல்கிறாய்! </span>
<span class='v AC13_11' data-id='AC13_11'><span class='v-num v-11'>௧௧&nbsp;</span>இப்போது கர்த்தர் உன்னைத் தொடுவார். நீ குருடனாவாய். சில காலம் வரைக்கும் உன்னால் எதையும் பார்க்க முடியாது. சூரியனிலிருந்து வரும் ஒளியைக் கூடப் பார்க்க முடியாது” என்றான். </span></div>
<div class='p'>
<span class='v AC13_11' data-id='AC13_11'>அப்போது எலிமாஸுக்கு எல்லாம் இருண்டு போயின. பார்க்க முடியாதபடி அங்குமிங்கும் தடுமாறினான். கையால் பிடித்து அவனை வழி நடத்துகிற ஒருவனைக் கண்டு பிடிக்க முயற்சிசெய்துகொண்டிருந்தான். </span>
<span class='v AC13_12' data-id='AC13_12'><span class='v-num v-12'>௧௨&nbsp;</span>ஆளுநர் இதைப் பார்த்தபோது நம்பிக்கை வைத்தான். கர்த்தரைக் குறித்துப் போதிக்கப்படுபவற்றைக் கேட்டு அவன் வியப்புற்றான். </span></div>
<div class='s'>தொடர் ஊழியம் </div>
<div class='p'>
<span class='v AC13_13' data-id='AC13_13'><span class='v-num v-13'>௧௩&nbsp;</span>பாப்போவிலிருந்து பவுலும் அவனோடிருந்த மனிதர்களும் கடற் பயணமாயினர். பம்பிலியாவிலுள்ள பெர்கே என்னும் நகரத்திற்கு அவர்கள் வந்தனர். ஆனால் யோவான் மாற்கு அவர்களை விட்டுப் பிரிந்தான். அவன் எருசலேமுக்குத் திரும்பினான். </span>
<span class='v AC13_14' data-id='AC13_14'><span class='v-num v-14'>௧௪&nbsp;</span>அவர்கள் பயணத்தைத் தொடர்ந்து பெர்கேவிலிருந்து பிசிதியாவுக்கு அருகேயுள்ள நகராகிய அந்தியோகியாவுக்குப் போனார்கள். அந்தியோகியாவில் ஓய்வுநாளில் யூத ஜெப ஆலயத்திற்குள் போய் அமர்ந்தார்கள். </span>
<span class='v AC13_15' data-id='AC13_15'><span class='v-num v-15'>௧௫&nbsp;</span>மோசேயின் நியாயப் பிரமாணமும், தீர்க்கதரிசிகளின் எழுத்துக்களும் வாசிக்கப்பட்டன. பின் ஜெப ஆலயத் தலைவர்கள் பவுலுக்கும் பர்னபாவுக்கும் ஒரு செய்தி அனுப்பினர். “சகோதரரே, நீங்கள் இங்குள்ள மக்களுக்கு உதவுமாறு ஏதேனும் கூறவேண்டியிருந்தால் தயவு செய்து பேசுங்கள்” என்றனர். </span></div>
<div class='p'>
<span class='v AC13_16' data-id='AC13_16'><span class='v-num v-16'>௧௬&nbsp;</span>பவுல் எழுந்து நின்றான். அவன் அமைதிக்காகத் தன் கைகளை உயர்த்தி, “எனது யூத சகோதரர்களே, உண்மையான தேவனை வழிபடும் மக்களே, தயவுசெய்து நான் சொல்வதைக் கேளுங்கள். </span>
<span class='v AC13_17' data-id='AC13_17'><span class='v-num v-17'>௧௭&nbsp;</span>இஸ்ரவேலின் தேவன் நமது முன்னோரைத் தெரிந்துகொண்டார். அவர்கள் அந்நியராக எகிப்தில் வாழ்ந்த காலத்தில் தேவன் அவரது மக்களுக்கு உதவினார். மிகுந்த வல்லமையால் அந்நாட்டிலிருந்து அவர்களை அழைத்து வந்தார். </span>
<span class='v AC13_18' data-id='AC13_18'><span class='v-num v-18'>௧௮&nbsp;</span>வனாந்தரத்தில் நாற்பது ஆண்டுகள் தேவன் அவர்களோடு பொறுமையாக இருந்தார். </span>
<span class='v AC13_19' data-id='AC13_19'><span class='v-num v-19'>௧௯&nbsp;</span>கானானிலுள்ள ஏழு தேசங்களை தேவன் அழித்தார். அவரது மக்களுக்கு அவர்கள் நாட்டைக் கொடுத்தார். </span>
<span class='v AC13_20' data-id='AC13_20'><span class='v-num v-20'>௨௦&nbsp;</span>இவையெல்லாம் சுமார் நானூற்று ஐம்பது ஆண்டுகளில் நடந்தன. </span></div>
<div class='p'>
<span class='v AC13_20' data-id='AC13_20'>“இதன் பிறகு, சாமுவேல் என்னும் தீர்க்கதரிசியின் காலம் வரைக்கும் தேவன் நமது மக்களுக்கு நியாயாதிபதிகளை நியமித்தார். </span>
<span class='v AC13_21' data-id='AC13_21'><span class='v-num v-21'>௨௧&nbsp;</span>பின் மக்கள் ஒரு மன்னன் வேண்டுமென்று கேட்டனர். தேவன் அவர்களுக்கு கீஷ் என்பவனின் மகனாகிய சவுலைக் கொடுத்தார். சவுல் பென்யமீனின் குடும்ப மரபில் வந்தவன். அவன் நாற்பது ஆண்டுகள் மன்னனாக இருந்தான். </span>
<span class='v AC13_22' data-id='AC13_22'><span class='v-num v-22'>௨௨&nbsp;</span>தேவன் சவுலை எடுத்துக்கொண்ட பிறகு தாவீதை அவர்களுக்கு மன்னனாக்கினார். தாவீதைக் குறித்து தேவன் கூறியதாவது: ‘ஈசாயின் மகனான தாவீதை எனக்குப் பிடித்திருக்கிறது. என்னென்ன செய்யவேண்டுமென நான் நினைக்கிறவற்றை அவன் செய்வான்’ </span></div>
<div class='p'>
<span class='v AC13_23' data-id='AC13_23'><span class='v-num v-23'>௨௩&nbsp;</span>“தேவன் தாவீதின் தலைமுறையினரில் ஒருவரை இஸ்ரவேலுக்கு மீட்பராக அனுப்பினார். அவ்வாறு வந்தவர்தான் இயேசு. தேவன் இதைச் செய்வதாக வாக்குறுதி அளித்தார். </span>
<span class='v AC13_24' data-id='AC13_24'><span class='v-num v-24'>௨௪&nbsp;</span>இயேசு வரும் முன்னர் எல்லா யூத மக்களுக்கும் யோவான் போதித்தான். அவர்கள் வாழ்க்கையை மாற்ற விரும்புவதைக் காட்டும் பொருட்டு யோவான் மக்களை ஞானஸ்நானம் பெறும்படியாகக் கூறினான். </span>
<span class='v AC13_25' data-id='AC13_25'><span class='v-num v-25'>௨௫&nbsp;</span>யோவான் தன் வேலையை முடித்துக்கொண்டிருக்கும் போது அவன், ‘நான் யாரென்று நினைக்கிறீர்கள். நான் கிறிஸ்து அல்ல. அவர் எனக்குப் பின் வருவார். அவர் மிதியடிகளை அவிழ்ப்பதற்கும் எனக்குத் தகுதி கிடையாது’ என்றான். </span></div>
<div class='p'>
<span class='v AC13_26' data-id='AC13_26'><span class='v-num v-26'>௨௬&nbsp;</span>“எனது சகோதரர்களே! ஆபிரகாமின் குடும்பத்து மக்களே! உண்மையான தேவனை வணங்கும் யூதரல்லாதோரே, கவனியுங்கள்! மீட்பைக் குறித்த செய்தி நமக்காக அனுப்பப்பட்டுள்ளது. </span>
<span class='v AC13_27' data-id='AC13_27'><span class='v-num v-27'>௨௭&nbsp;</span>எருசலேமில் வாழும் யூதர்களும், யூதத் தலைவர்களும் இயேசுவே மீட்பர் என்பதை உணரவில்லை. இயேசுவைக் குறித்து தீர்க்கதரிசிகள் எழுதிய வார்த்தைகள் ஒவ்வொரு ஓய்வுநாளிலும் யூதர்களுக்கு வாசிக்கப்பட்டன. ஆனால் அவர்கள் புரிந்துகொள்ளவில்லை. யூதர்கள் இயேசுவைக் குற்றப்படுத்தினார்கள். அவர்கள் இதைச் செய்தபோது தீர்க்கதரிசிகளின் வார்த்தைகள் நிறைவேறும்படிச் செய்தார்கள். </span>
<span class='v AC13_28' data-id='AC13_28'><span class='v-num v-28'>௨௮&nbsp;</span>இயேசு இறப்பதற்கான உண்மையான காரணத்தை அவர்களால் கண்டுபிடிக்க முடியவில்லை. ஆனால் அவரைக் கொல்லும்படியாக பிலாத்துவைக் கேட்டார்கள். </span></div>
<div class='p'>
<span class='v AC13_29' data-id='AC13_29'><span class='v-num v-29'>௨௯&nbsp;</span>“கிறிஸ்துவுக்கு ஏற்படும் என வேதவாக்கியங்கள் கூறிய எல்லா தீமைகளையும் அந்த யூதர்கள் செய்தார்கள். பின் அவர்கள் இயேசுவைச் சிலுவையிலிருந்து இறக்கி, அவரை ஒரு கல்லறையில் வைத்தார்கள். </span>
<span class='v AC13_30' data-id='AC13_30'><span class='v-num v-30'>௩௦&nbsp;</span>ஆனால் தேவன் அவரை மரணத்திலிருந்து எழுப்பினார்! </span>
<span class='v AC13_31' data-id='AC13_31'><span class='v-num v-31'>௩௧&nbsp;</span>அதன் பிறகு, கலிலேயாவிலிருந்து எருசலேமுக்கு இயேசுவோடு வந்திருந்தவர்கள் அவரைப் பல நாட்கள் கண்டார்கள். இவர்களே, இப்போது எல்லா மக்களுக்கும் அவரது சாட்சிகள். </span></div>
<div class='p'>
<span class='v AC13_32' data-id='AC13_32'><span class='v-num v-32'>௩௨&nbsp;</span>“தேவன் நமது முன்னோருக்குக் கொடுத்த வாக்குறுதியைப் பற்றிய நற்செய்தியை நாங்கள் உங்களுக்குக் கூறிக்கொண்டிருக்கிறோம். </span>
<span class='v AC13_33' data-id='AC13_33'><span class='v-num v-33'>௩௩&nbsp;</span>நாம் அவர்களுடைய மக்கள். இந்த வாக்குறுதி நமக்கு உண்மையாகுமாறு தேவன் செய்தார். இயேசுவை மரணத்திலிருந்து எழுப்பியபடியால் தேவன் இதைச் செய்தார். சங்கீதம் இரண்டிலும் நாம் இதைப்பற்றி வாசிக்கிறோம். </span></div>
<div class='b'> &nbsp; 
<span class='v AC13_33' data-id='AC13_33'></span></div>
<div class='q'>
<span class='v AC13_33' data-id='AC13_33'>“ ‘நீர் எனது மகன், </span></div>
<div class='q2'>
<span class='v AC13_33' data-id='AC13_33'>இன்று நான் உமது தந்தையாகி இருக்கிறேன்.’ <span class='rq'>சங்கீதம் 2:7</span> </span></div>
<div class='b'> &nbsp; </div>
<div class='m'>
<span class='v AC13_34' data-id='AC13_34'><span class='v-num v-34'>௩௪&nbsp;</span>தேவன் இயேசுவை மரணத்திலிருந்து எழுப்பினார். இயேசு மீண்டும் கல்லறைக்கு ஒரு போதும் போகமாட்டார். புழுதியாகமாட்டார். எனவே தேவன் சொன்னார்: </span></div>
<div class='b'> &nbsp; 
<span class='v AC13_34' data-id='AC13_34'></span></div>
<div class='q'>
<span class='v AC13_34' data-id='AC13_34'>“ ‘நான் தாவீதுக்குச் செய்த தூய உண்மையான வாக்குறுதிகளை உங்களுக்குக் கொடுப்பேன்.’ <span class='rq'>ஏசாயா 55:3</span> </span></div>
<div class='b'> &nbsp; </div>
<div class='m'>
<span class='v AC13_35' data-id='AC13_35'><span class='v-num v-35'>௩௫&nbsp;</span>ஆனால் இன்னொரு இடத்தில் தேவன் சொல்கிறார்: </span></div>
<div class='b'> &nbsp; 
<span class='v AC13_35' data-id='AC13_35'></span></div>
<div class='q'>
<span class='v AC13_35' data-id='AC13_35'>“ ‘உங்களது பரிசுத்தமானவரின் சரீரத்தைக் கல்லறையில் மக்கிப்போக அனுமதிக்கமாட்டீர்கள்.’ <span class='rq'>சங்கீதம் 16:10</span> </span></div>
<div class='b'> &nbsp; </div>
<div class='p'>
<span class='v AC13_36' data-id='AC13_36'><span class='v-num v-36'>௩௬&nbsp;</span>“தேவனுடைய விருப்பத்தை தாவீது உயிரோடிருக்கும் காலத்தில் நிறைவேற்றினான். பின் அவன் இறந்தான். தாவீது அவனது முன்னோரோடு அடக்கம் செய்யப்பட்டான். அவனது சரீரமும் கல்லறையில் மக்கிப் போனது. </span>
<span class='v AC13_37' data-id='AC13_37'><span class='v-num v-37'>௩௭&nbsp;</span>ஆனால் தேவன் மரணத்திலிருந்து எழுப்பினவரோ கல்லறையில் மக்கிப் போகவில்லை. </span>
<span class='v AC13_38 AC13_39' data-id='AC13_38'><span class='v-num v-38-39'>௩௮-௩௯&nbsp;</span>சகோதரரே, நாங்கள் உங்களுக்குக் கூறுவது என்னவென்று நீங்கள் புரிந்துகொள்ள வேண்டும். இவர் மூலமாக உங்கள் பாவங்களின் மன்னிப்பை நீங்கள் பெற முடியும். மோசேயின் சட்டம் உங்களை உங்கள் பாவங்களிலிருந்து விடுவிக்க முடியவில்லை. ஆனால் இயேசுவில் விசுவாசம் வைத்திருக்கிற ஒவ்வொரு மனிதனும் இயேசுவின் மூலமாகத் தனது எல்லாப் பாவங்களிலிருந்தும் விடுவிக்கப்படுகிறான். </span>
<span class='v AC13_40' data-id='AC13_40'><span class='v-num v-40'>௪௦&nbsp;</span>சில காரியங்கள் நடக்குமென்று தீர்க்கதரிசிகள் கூறினார்கள். எச்சரிக்கையாயிருங்கள்! இக்காரியங்கள் உங்களுக்கு நேராதபடிக்குப் பார்த்துக்கொள்ளுங்கள். தீர்க்கதரிசிகள், </span></div>
<div class='b'> &nbsp; </div>
<div class='q'>
<span class='v AC13_41' data-id='AC13_41'><span class='v-num v-41'>௪௧&nbsp;</span>“ ‘ஐயம்கொள்ளும் மக்களே, கவனியுங்கள். </span></div>
<div class='q2'>
<span class='v AC13_41' data-id='AC13_41'>நீங்கள் வியப்புறக்கூடும், </span></div>
<div class='q2'>
<span class='v AC13_41' data-id='AC13_41'>ஆனால் மரித்து அழிவீர்கள். </span></div>
<div class='q'>
<span class='v AC13_41' data-id='AC13_41'>ஏனெனில் உங்கள் காலத்தில் நீங்கள் நம்பாத சிலவற்றை நான் செய்வேன். </span></div>
<div class='q'>
<span class='v AC13_41' data-id='AC13_41'>சிலர் உங்களுக்கு விளக்கிச் சொன்னாலும் நீங்கள் நம்பமாட்டீர்கள்’ ” <span class='rq'>ஆபகூக் 1:5</span> </span></div>
<div class='m'>
<span class='v AC13_41' data-id='AC13_41'>என்றனர். </span></div>
<div class='b'> &nbsp; </div>
<div class='p'>
<span class='v AC13_42' data-id='AC13_42'><span class='v-num v-42'>௪௨&nbsp;</span>பவுலும் பர்னபாவும் ஜெப ஆலயத்தை விட்டுச் செல்லும்பொழுது, அடுத்த ஓய்வு நாளில் மீண்டும் வந்து இவற்றைக் குறித்து இன்னும் பல விஷயங்களை அவர்களுக்குச் சொல்லுமாறு மக்கள் கூறினார்கள். </span>
<span class='v AC13_43' data-id='AC13_43'><span class='v-num v-43'>௪௩&nbsp;</span>இக்கூட்டத்திற்குப் பின், அந்த இடத்திலிருந்து யூதர்கள் பலர் பவுலையும் பர்னபாவையும் பின்பற்றினார்கள். யூதர்களோடு யூத மதத்திற்கு மாறிய பலரும் இருந்தார்கள். இவர்களும் உண்மையான தேவனை வணங்கினார்கள். பவுலும் பர்னபாவும் தேவனுடைய கிருபையில் தொடர்ந்து நம்பிக்கை வைக்குமாறு அவர்களை உற்சாகமூட்டினார்கள். </span></div>
<div class='p'>
<span class='v AC13_44' data-id='AC13_44'><span class='v-num v-44'>௪௪&nbsp;</span>அடுத்த ஓய்வு நாளில் அநேகமாக நகரத்தின் எல்லா மக்களும் தேவனுடைய வார்த்தையைக் கேட்கும்படியாக ஒருமித்துக் கூடினார்கள். </span>
<span class='v AC13_45' data-id='AC13_45'><span class='v-num v-45'>௪௫&nbsp;</span>யூதர்கள் அந்த எல்லா மக்களையும் அங்கே கண்டார்கள். அது அவர்களுக்கு மிகுந்த பொறாமையை ஏற்படுத்தியது. எனவே, அவர்கள் வெகு தீமையான சில காரியங்களைக் கூறி பவுல் கூறிய வார்த்தைகளுக்கு எதிராக விவாதித்தார்கள். </span>
<span class='v AC13_46' data-id='AC13_46'><span class='v-num v-46'>௪௬&nbsp;</span>ஆனால் பவுலும் பர்னபாவும் மிகவும் துணிச்சலாகப் பேசினார்கள். அவர்கள், “யூதர்களாகிய உங்களுக்கு முதலில் தேவனுடைய செய்தியை நாங்கள் சொல்ல வேண்டும். ஆனால் நீங்கள் கேட்க மறுக்கிறீர்கள். நீங்கள் உங்களை இழக்கப்பட்டவர்களாக நித்தியமான வாழ்க்கைக்குத் தகுதியற்றவர்களாக ஆக்கிக் கொள்கிறீர்கள்! எனவே நாங்கள் இப்போது வேறு தேசங்களின் மக்களிடம் செல்வோம்! </span>
<span class='v AC13_47' data-id='AC13_47'><span class='v-num v-47'>௪௭&nbsp;</span>இதைத் தான் நாங்கள் செய்யும்படியாக ஆண்டவர் எங்களிடம் சொல்லியிருக்கிறார். கர்த்தர் கூறினார்: </span></div>
<div class='b'> &nbsp; 
<span class='v AC13_47' data-id='AC13_47'></span></div>
<div class='q'>
<span class='v AC13_47' data-id='AC13_47'>“ ‘இரட்சிப்பின் பாதையை உலகின் எல்லா மக்களுக்கும் நீங்கள் </span></div>
<div class='q2'>
<span class='v AC13_47' data-id='AC13_47'>காட்டும் பொருட்டு உங்களை வேறு தேசங்களுக்கு ஒளியாக்கினேன்.’ ” <span class='rq'>ஏசாயா 49:6</span> </span></div>
<div class='b'> &nbsp; </div>
<div class='p'>
<span class='v AC13_48' data-id='AC13_48'><span class='v-num v-48'>௪௮&nbsp;</span>பவுல் இவ்வாறு கூறியதை யூதரல்லாத மக்கள் கேட்டபோது அவர்கள் மகிழ்ச்சிகொண்டனர். அவர்கள் கர்த்தரின் செய்திக்கு மதிப்பளித்தனர். பல மக்கள் செய்தியை நம்பினர். இவர்கள் நித்தியமான வாழ்க்கைக்குத் தேர்ந்தெடுக்கப்பட்ட மக்களாவர். </span></div>
<div class='p'>
<span class='v AC13_49' data-id='AC13_49'><span class='v-num v-49'>௪௯&nbsp;</span>எனவே கர்த்தரின் செய்தி நாடு முழுவதும் சொல்லப்பட்டது. </span>
<span class='v AC13_50' data-id='AC13_50'><span class='v-num v-50'>௫௦&nbsp;</span>ஆனால் யூதர்கள் சில முக்கியமான பக்தியுள்ள பெண்களையும், நகரத் தலைவர்களையும் சினமடையும்படியாகவும் பவுலுக்கும் பர்னபாவுக்கும் எதிராகவும் நகரத்திலிருந்து கிளப்பி விட்டனர். இந்த மக்கள் பவுலுக்கும் பர்னபாவுக்கும் எதிரான செயல்களைச் செய்து அவர்களை ஊரை விட்டு வெளியேறும்படிச் செய்தனர். </span>
<span class='v AC13_51' data-id='AC13_51'><span class='v-num v-51'>௫௧&nbsp;</span>எனவே பவுலும் பர்னபாவும் தங்கள் பாதங்களிலிருந்து தூசியை உதறினர். பின் அவர்கள் அந்த இடத்தை விட்டு இக்கோனியா நகருக்கு வந்தார்கள். </span>
<span class='v AC13_52' data-id='AC13_52'><span class='v-num v-52'>௫௨&nbsp;</span>ஆனால் அந்தியோகியாவிலுள்ள இயேசுவின் சீஷர்கள் மிகவும் மகிழ்ச்சியடைந்து பரிசுத்த ஆவியால் நிரம்பினர். </span></div></div>
<div class='footnotes'>

</div>
<div class='footer'><div class='nav'>
<a class='prev' href='AC12.html'>&#9664;</a>
<a class='home' href='index.html'>&#9776;</a>
<a class='next' href='AC14.html'>&#9654;</a>
</div></div>
</body></html>
