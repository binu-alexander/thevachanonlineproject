<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக யாத்திராகமம் 35</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location uni_ila.sundaram-08' href='EX.html'> யாத்திராகமம் ௩௫ </a>
<a class='prev' href='EX34.html'>  </a>
<a class='next' href='EX36.html'>  </a>
</div></div>
<div class='chapter section EX35 tam2008 tam EX uni_ila.sundaram-08' dir='ltr' data-id='EX35' data-nextid='EX36' data-previd='EX34' lang='ta'> 

<div class='c'>௩௫</div>
<div class='s'>ஓய்வு நாளைப்பற்றிய விதிகள் </div>
<div class='p'>
<span class='v EX35_1' data-id='EX35_1'><span class='verse1 v-num v-1'>௧&nbsp;</span>மோசே இஸ்ரவேல் ஜனங்கள் எல்லோரையும் ஒன்றாகக் கூட்டி அவர்களை நோக்கி, “நீங்கள் செய்ய வேண்டுமெனக் கர்த்தர் கட்டளையிட்ட காரியங்களை நான் உங்களுக்குக் கூறுவேன்: </span></div>
<div class='p'>
<span class='v EX35_2' data-id='EX35_2'><span class='v-num v-2'>௨&nbsp;</span>“ஆறு நாட்கள் நீங்கள் வேலை செய்யலாம். ஏழாவது நாள் நீங்கள் ஓய்வெடுப்பதற்குரிய மிக விசேஷ நாளாகும். அந்த நாளில் ஓய்வெடுப்பதன் மூலம் கர்த்தரை மகிமைப்படுத்துவீர்கள். ஏழாவது நாளில் வேலை செய்கிற எவனும் கொல்லப்பட வேண்டும். </span>
<span class='v EX35_3' data-id='EX35_3'><span class='v-num v-3'>௩&nbsp;</span>ஓய்வு நாளில் நீங்கள் வாழுமிடங்களில் நெருப்பை மூட்டவும் கூடாது” என்றான். </span></div>
<div class='s'>பரிசுத்தக் கூடாரத்திற்கான பொருட்கள் </div>
<div class='p'>
<span class='v EX35_4' data-id='EX35_4'><span class='v-num v-4'>௪&nbsp;</span>மோசே இஸ்ரவேலின் எல்லா ஜனங்களுக்கும் கூறியதாவது, “இதுவே கர்த்தர் கட்டளையிட்டவை: </span>
<span class='v EX35_5' data-id='EX35_5'><span class='v-num v-5'>௫&nbsp;</span>கர்த்தருக்காக விசேஷ காணிக்கைகளைச் சேர்த்து வையுங்கள். என்ன காணிக்கையைக் கொடுக்க வேண்டும் என்பதை மனதுக்குள்ளேயே ஒவ்வொருவரும் தீர்மானம் செய்துகொள்ளுங்கள். பின் அந்த காணிக்கையைக் கர்த்தருக்குக் கொண்டுவர வேண்டும். பொன், வெள்ளி, வெண்கலம் ஆகியவற்றைக் கொண்டு வாருங்கள். </span>
<span class='v EX35_6' data-id='EX35_6'><span class='v-num v-6'>௬&nbsp;</span>இளநீலம், இரத்தாம்பரம், சிவப்பு ஆகிய நூலையும், வெள்ளாட்டு மயிராலான கம்பள துணியையும் </span>
<span class='v EX35_7' data-id='EX35_7'><span class='v-num v-7'>௭&nbsp;</span>சிவப்புத் தோய்த்த கடாவின் தோலையும், மெல்லிய தோலையும், சீத்திம் மரத்தையும், </span>
<span class='v EX35_8' data-id='EX35_8'><span class='v-num v-8'>௮&nbsp;</span>குத்து விளக்குகளுக்கு எண்ணெயையும், தூபம் காட்டுவதற்கு நறுமணப் பொருள்களையும் கொண்டு வாருங்கள். </span>
<span class='v EX35_9' data-id='EX35_9'><span class='v-num v-9'>௯&nbsp;</span>மேலும் கோமேதகக் கல்லையும், ஏபோத்திலும் நியாயத்தீர்ப்பு மார்ப்பதகத்திலும் வைக்க வேண்டிய கற்களையும் கொண்டு வாருங்கள். </span></div>
<div class='p'>
<span class='v EX35_10' data-id='EX35_10'><span class='v-num v-10'>௧௦&nbsp;</span>“கர்த்தர் கட்டளையிட்ட பொருள்களையெல்லாம் திறமை மிகுந்த கைவேலைக்காரர் அனைவரும் செய்ய வேண்டும். </span>
<span class='v EX35_11' data-id='EX35_11'><span class='v-num v-11'>௧௧&nbsp;</span>பரிசுத்தக் கூடாரம், அதன் வெளிப்பிரகாரம், அதன் மேற் பரப்பு: கொக்கிகள், பலகைகள், தாழ்ப்பாள்கள், தூண்கள், அடித்தளங்கள், </span>
<span class='v EX35_12' data-id='EX35_12'><span class='v-num v-12'>௧௨&nbsp;</span>பரிசுத்தப் பெட்டி, அதன் தண்டுகள், கிருபாசனம், பெட்டி இருக்குமிடத்தை மூடும் திரை, </span>
<span class='v EX35_13' data-id='EX35_13'><span class='v-num v-13'>௧௩&nbsp;</span>மேசையும் அதன் தண்டுகளும், மேசையின் மீதிருக்கும் பொருள்கள், மேசையின் மீது வைக்க வேண்டிய விசேஷ ரொட்டி, </span>
<span class='v EX35_14' data-id='EX35_14'><span class='v-num v-14'>௧௪&nbsp;</span>வெளிச்சத்திற்கான குத்து விளக்குத் தண்டு, அதனோடு பயன்படுத்தப்படும் பொருட்கள், விளக்குகள், விளக்குக்கு எண்ணெய், </span>
<span class='v EX35_15' data-id='EX35_15'><span class='v-num v-15'>௧௫&nbsp;</span>நறுமணப் பொருள்களை எரிக்கும்பீடம், அதன் தண்டுகள், அபிஷேக எண்ணெய், நறுமணப் புகைப் பொருள், பரிசுத்தக் கூடாரத்தின் நுழைவாயிலை மூடும் திரை, </span>
<span class='v EX35_16' data-id='EX35_16'><span class='v-num v-16'>௧௬&nbsp;</span>தகன பலிபீடம், வெண்கலத் தளம், அதின் தண்டுகள், பலிபீடத்தில் பயன்படும் பொருட்கள், வெண்கலத் தொட்டிகள், அதன் பீடம், </span>
<span class='v EX35_17' data-id='EX35_17'><span class='v-num v-17'>௧௭&nbsp;</span>பிரகாரத்தைச் சுற்றிலுமுள்ள திரைகள், அவற்றிற்கான தூண்களும், பீடங்களும், பிரகாரத்திற்கான நுழை வாயிலை மூடும் திரை, </span>
<span class='v EX35_18' data-id='EX35_18'><span class='v-num v-18'>௧௮&nbsp;</span>கூடாரத்தைத் தாங்கி நிற்க உதவும் வெண்கல முளைகள், திரைகளின் சுவர்கள், வெளிப்பிரகாரத்தின் முளைகள், முளைகளில் கட்டப்படும் கயிறுகள், </span>
<span class='v EX35_19' data-id='EX35_19'><span class='v-num v-19'>௧௯&nbsp;</span>பரிசுத்த இடத்தில் ஆசாரியர் அணியும் பொருட்டு விசேஷமாக நெய்த ஆடைகள். இந்த விசேஷ ஆடைகள் ஆசாரியனான ஆரோனும் அவன் மகன்களும் அணிவதற்குரியவை. அவர்கள் ஆசாரியராகப் பணியாற்றும்போது இந்த விசேஷ ஆடைகளை அணிவார்கள்” என்றான். </span></div>
<div class='s'>ஜனங்களின் சிறப்புக் காணிக்கை </div>
<div class='p'>
<span class='v EX35_20' data-id='EX35_20'><span class='v-num v-20'>௨௦&nbsp;</span>இஸ்ரவேல் ஜனங்கள் மோசேயிடமிருந்து புறப்பட்டு சென்றனர். </span>
<span class='v EX35_21' data-id='EX35_21'><span class='v-num v-21'>௨௧&nbsp;</span>கர்த்தருக்கு காணிக்கைகளைக் கொடுக்க விரும்பியவர்கள் அனைவரும் கொண்டு வந்தனர். ஆசாரிப்புக் கூடாரம், அதிலுள்ள பொருட்கள், விசேஷ ஆடைகள் ஆகியவற்றைச் செய்வதற்கு இப் பொருட்கள் பயன்படுத்தப்பட்டன. </span>
<span class='v EX35_22' data-id='EX35_22'><span class='v-num v-22'>௨௨&nbsp;</span>பல வகை பொன் அணிகலன்களைக் கொடுக்க விரும்பிய தாராள மனமுள்ள ஆண்களும், பெண்களும் அவற்றைக் கொண்டு வந்தனர். அவர்கள் ஊசிகள், காதணிகள், மோதிரங்கள், மற்றும் பிற அணிகலன்களைக் கொண்டு வந்தார்கள். கர்த்தருக்காக தம் ஆபரணங்களை அவர்கள் கொடுத்தனர். இது கர்த்தருக்கு விசேஷ காணிக்கையாகும். </span></div>
<div class='p'>
<span class='v EX35_23' data-id='EX35_23'><span class='v-num v-23'>௨௩&nbsp;</span>மெல்லிய துகில், மற்றும் இளநீல இரத்தாம்பர, சிவப்பு நூல் வைத்திருந்தவர்கள் அனைவரும் அவற்றைக் கர்த்தருக்காகக் கொண்டு வந்தார்கள். மேலும் ஆட்டுத் தோலோ, சிவப்புச் சாயமிட்ட செம்மறியாட்டுத் தோலோ அல்லது பதனிடப்பட்ட மெல்லிய தோலோ வைத்திருந்தவர்கள் அதைக் கர்த்தருக்காகக் கொண்டு வந்தனர். </span>
<span class='v EX35_24' data-id='EX35_24'><span class='v-num v-24'>௨௪&nbsp;</span>வெள்ளி, வெண்கலம் ஆகியவற்றைக் கொடுக்க விரும்பியவர்கள், கர்த்தருக்குக் காணிக்கையாகக் கொண்டு வந்தனர். சீத்திம் மரத்தை வைத்திருந்தவர்கள் அதைக் கர்த்தருக்குக் கொண்டுவந்து கொடுத்தார்கள். </span>
<span class='v EX35_25' data-id='EX35_25'><span class='v-num v-25'>௨௫&nbsp;</span>கலைத்திறன் வாய்ந்த ஒவ்வொரு பெண்ணும் மெல்லிய துகில், இளநீலம், இரத்தாம்பரம், சிவப்பு நிற நூல்களையும் தயாரித்தனர். </span>
<span class='v EX35_26' data-id='EX35_26'><span class='v-num v-26'>௨௬&nbsp;</span>திறமை மிகுந்தவர்களும், உதவிசெய்ய விரும்பிய எல்லா பெண்களும் வெள்ளாட்டு மயிரால் ஆடைகளைச் செய்தனர். </span></div>
<div class='p'>
<span class='v EX35_27' data-id='EX35_27'><span class='v-num v-27'>௨௭&nbsp;</span>தலைவர்கள் கோமேதகக் கற்களையும் பிற விலையுயர்ந்த கற்களையும் கொண்டுவந்தனர். ஆசாரியரின் ஏபோத்திலும் நியாயத்தீர்ப்பு மார்ப்பதக்கத்திலும் இவை வைக்கப்பட்டன. </span>
<span class='v EX35_28' data-id='EX35_28'><span class='v-num v-28'>௨௮&nbsp;</span>ஜனங்கள் தூபவர்க்க பொருட்களையும், ஒலிவ எண்ணெயையும் கொண்டு வந்தனர். நறுமணப் பொருள்களுக்கும், அபிஷேக எண்ணெய்க்கும், குத்துவிளக்கின் எண்ணெய்க்கும் இவை பயன்படுத்தப்பட்டன. </span></div>
<div class='p'>
<span class='v EX35_29' data-id='EX35_29'><span class='v-num v-29'>௨௯&nbsp;</span>உதவிசெய்ய விரும்பிய இஸ்ரவேல் ஜனங்கள் எல்லோரும் கர்த்தருக்கு அன்பளிப்புகளைக் கொண்டு வந்தனர். இவ்வன்பளிப்புகளை அவர்கள் விரும்பிக் கொடுத்ததால் தாராளமாகக் கொடுத்தார்கள். கர்த்தர் மோசேக்கும், அவனது ஜனங்களுக்கும் செய்யுமாறு கட்டளையிட்ட எல்லாப் பொருட்களையும் செய்வதற்கு இப்பொருள்கள் பயன்படுத்தப்பட்டன. </span></div>
<div class='s'>பெசலெயேலும் அகோலியாபும் </div>
<div class='p'>
<span class='v EX35_30' data-id='EX35_30'><span class='v-num v-30'>௩௦&nbsp;</span>பின் மோசே இஸ்ரவேல் ஜனங்களை நோக்கி, “பாருங்கள், கர்த்தர் யூதாவின் கோத்திரத்தைச் சேர்ந்த ஊர் என்பவனின் குமாரனாகிய, ஊரியின் மகனான பெசலெயேலை தெரிந்தெடுத்துள்ளார். </span>
<span class='v EX35_31' data-id='EX35_31'><span class='v-num v-31'>௩௧&nbsp;</span>தேவ ஆவியால் பெசலெயேலை நிரப்பியுள்ளார். பலவகை காரியங்களையும் செய்யவல்ல திறனையும், அறிவையும் அவனுக்குக் கொடுத்திருக்கிறார். </span>
<span class='v EX35_32' data-id='EX35_32'><span class='v-num v-32'>௩௨&nbsp;</span>அவன் பொன், வெள்ளி, வெண்கலம் ஆகியவற்றால் பொருள்களைச் செய்து அவற்றை வடிவமைக்க வல்லவன். </span>
<span class='v EX35_33' data-id='EX35_33'><span class='v-num v-33'>௩௩&nbsp;</span>கற்களைச் செதுக்கி அவற்றில் ஆபரணங்களைச் செய்யமுடியும். பெசலெயேலுக்கு மரவேலைகள் அனைத்தும் தெரியும். </span>
<span class='v EX35_34' data-id='EX35_34'><span class='v-num v-34'>௩௪&nbsp;</span>பிறருக்குக் கற்பிக்கும்படியான விசேஷ திறமைகளைக் கர்த்தர் பெசலேயேலுக்கும், அகோலியாபிற்கும் (தாண் கோத்திரத்து அகிசமாகின் மகன்.) கொடுத்திருக்கிறார். </span>
<span class='v EX35_35' data-id='EX35_35'><span class='v-num v-35'>௩௫&nbsp;</span>எல்லா வகை வேலைகளையும் செய்யும் ஆற்றலைக் கர்த்தர் இவர்களுக்குக் கொடுத்திருக்கிறார். தச்சு, உலோக வேலைகளையும் அவர்கள் செய்வார்கள். இளநீலம், இரத்தாம்பரம், சிவப்பு நூலாலும், மெல்லிய துகிலாலும் ஆடைகளைச் சித்திர வேலைப்பாடுகளோடு நெய்வதில் வல்லவர்கள். கம்பளியும் அவர்களால் நெய்ய முடிந்தது. </span></div></div>
<div class='footnotes'>

</div>
<div class='footer'><div class='nav'>
<a class='prev' href='EX34.html'></a>
<a class='home' href='index.html'></a>
<a class='next' href='EX36.html'></a>
</div></div>
</body></html>
