<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக 2 தெசலோனிக்கேயர் 3</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location uni_ila.sundaram-08' href='H2.html'> 2 தெசலோனிக்கேயர் ௩ </a>
<a class='prev' href='H22.html'> &#9664; </a>
<a class='next' href='T11.html'> &#9654; </a>
</div></div>
<div class='chapter section H23 tam2008 tam H2 uni_ila.sundaram-08' dir='ltr' data-id='H23' data-nextid='T11' data-previd='H22' lang='ta'> 

<div class='c'>௩</div>
<div class='s'>எங்களுக்காகப் பிரார்த்தனை செய்யுங்கள் </div>
<div class='p'>
<span class='v H23_1' data-id='H23_1'><span class='verse1 v-num v-1'>௧&nbsp;</span>சகோதர சகோதரிகளே! எங்களுக்காகப் பிரார்த்தனை செய்யுங்கள். கர்த்தரின் போதனை தொடர்ந்து வேகமாகப் பரவவேண்டும். அப்போதனையை மக்கள் ஏற்று கனப்படுத்த வேண்டும். உங்களிடம் அது பரவி இருப்பதுபோன்று மற்றவர்களிடமும் பரவவேண்டும். இதற்காகப் பிரார்த்தனை செய்யுங்கள். </span>
<span class='v H23_2' data-id='H23_2'><span class='v-num v-2'>௨&nbsp;</span>கெட்ட, தீய மனிதர்களிடமிருந்து நாங்கள் காப்பாற்றப்பட வேண்டும் என்று பிரார்த்தனை செய்யுங்கள். (எல்லா மக்களும் கர்த்தரிடம் விசுவாசம் வைக்கவில்லை) </span></div>
<div class='p'>
<span class='v H23_3' data-id='H23_3'><span class='v-num v-3'>௩&nbsp;</span>ஆனால் கர்த்தர் உண்மையுள்ளவர், அவர் உங்களுக்கு பலத்தைக் கொடுத்து தீமையினின்று உங்களைப் பாதுகாப்பார். </span>
<span class='v H23_4' data-id='H23_4'><span class='v-num v-4'>௪&nbsp;</span>மேலும், நாங்கள் வழி காட்டியபடியே நீங்கள் நடந்துகொள்கிறீர்கள் என்றும், இனி மேலும் நடந்துகொள்வீர்கள் என்றும் உங்களைக் குறித்து கர்த்தருக்குள் நம்பிக்கை வைத்திருக்கிறோம். </span>
<span class='v H23_5' data-id='H23_5'><span class='v-num v-5'>௫&nbsp;</span>தேவனுடைய அன்புக்குள்ளும், கிறிஸ்துவின் பொறுமைக்குள்ளும் உங்கள் இதயம் இருக்கக் கர்த்தர் வழிகாட்ட வேண்டும் என்றும் பிரார்த்தனை செய்கிறோம். </span></div>
<div class='s'>வேலைக்கான பொறுப்புகள் </div>
<div class='p'>
<span class='v H23_6' data-id='H23_6'><span class='v-num v-6'>௬&nbsp;</span>சகோதர சகோதரிகளே! நம் கர்த்தராகிய இயேசு கிறிஸ்துவின் அதிகாரத்தால் உங்களுக்கு ஆணை இடுகிறோம். வேலை செய்ய மறுக்கிற விசுவாசியிடம் இருந்து விலகிச் செல்லுங்கள். வேலை செய்ய மறுக்கிறவர்கள், எங்களிடமிருந்து நீங்கள் பெற்ற போதனையைப் பின்பற்றுகிறவர்கள் அல்ல. </span>
<span class='v H23_7' data-id='H23_7'><span class='v-num v-7'>௭&nbsp;</span>நாங்கள் வாழ்வது போன்றே நீங்களும் வாழவேண்டும் என்பதை நீங்கள் அறிவீர்கள். உங்களோடு நாங்கள் இருந்தபோது சோம்பேறிகளாக இருந்ததில்லை. </span>
<span class='v H23_8' data-id='H23_8'><span class='v-num v-8'>௮&nbsp;</span>அடுத்தவர்கள் உணவை உண்டபோது அதற்குரிய பணத்தைக் கொடுத்துவிட்டோம். நாங்கள் மேலும் மேலும் வேலை செய்தோம். எனவே, எவருக்கும் தொந்தரவு தந்ததில்லை. நாங்கள் இரவும் பகலுமாக உழைத்தோம். </span>
<span class='v H23_9' data-id='H23_9'><span class='v-num v-9'>௯&nbsp;</span>எங்களுக்கு உதவும்படி உங்களிடம் கேட்க எங்களுக்கு உரிமை இருந்தது. ஆனால் எங்கள் தேவைக்கு நாங்களே வேலை செய்தோம். எனவே உங்களுக்கு முன்மாதிரியாக நாங்கள் இருந்தோம். இதனை நீங்கள் பின்பற்றவேண்டும். </span>
<span class='v H23_10' data-id='H23_10'><span class='v-num v-10'>௧௦&nbsp;</span>“ஒரு மனிதன் வேலை செய்யாவிடில் அவன் உண்ணக்கூடாது” என்று உங்களோடு இருந்தபோது நாங்கள் இந்த விதியைத் தந்தோம். </span></div>
<div class='p'>
<span class='v H23_11' data-id='H23_11'><span class='v-num v-11'>௧௧&nbsp;</span>உங்கள் கூட்டத்தில் உள்ள சிலர் உழைக்க மறுப்பதாகக் கேள்விப்படுகிறோம். அவர்கள் எதுவும் செய்வதில்லை. அவர்கள் ஏனைய மக்களின் வாழ்வில் குறுக்கிடுபவர்களாக இருக்கிறார்கள். </span>
<span class='v H23_12' data-id='H23_12'><span class='v-num v-12'>௧௨&nbsp;</span>மற்றவர்களுக்குத் தொந்தரவு தர வேண்டாம் என்று அவர்களுக்கு ஆணை இடுகிறோம். உழைத்து உங்கள் உணவை சம்பாதித்துக்கொள்ளுங்கள் என்று கூறுகிறோம். நமது கர்த்தராகிய இயேசு கிறிஸ்துவின் பேரில் இதனைக் கேட்டுக்கொள்கிறோம். </span>
<span class='v H23_13' data-id='H23_13'><span class='v-num v-13'>௧௩&nbsp;</span>சகோதர சகோதரிகளே! நல்லவற்றைச் செய்வதில் சோர்வு அடையாதீர்கள். </span></div>
<div class='p'>
<span class='v H23_14' data-id='H23_14'><span class='v-num v-14'>௧௪&nbsp;</span>இந்த நிருபத்தில் சொல்லப்பட்டவற்றிற்கு எவனொருவன் பணிய மறுக்கிறானோ அவன் யாரென்று அறிந்துகொள்ளுங்கள். அவனோடு சேராதீர்கள். பிறகு அதற்காக அவன் வெட்கப்படுவான். </span>
<span class='v H23_15' data-id='H23_15'><span class='v-num v-15'>௧௫&nbsp;</span>ஆனால் அவனை ஒரு பகைவனைப் போல நடத்தாதீர்கள். ஒரு சகோதரனைப் போன்று எச்சரிக்கை செய்யுங்கள். </span></div>
<div class='s'>இறுதி வார்த்தைகள் </div>
<div class='p'>
<span class='v H23_16' data-id='H23_16'><span class='v-num v-16'>௧௬&nbsp;</span>சமாதானத்தின் கர்த்தர் உங்களுக்கு எப்பொழுதும் சமாதானத்தைத் தருவாராக. அவர் எப்பொழுதும் எல்லா வழியிலும் சமாதானத்தைத் தரவேண்டும் என்று பிரார்த்தனை செய்கிறோம். கர்த்தர் உங்கள் அனைவரோடும் இருப்பாராக. </span></div>
<div class='p'>
<span class='v H23_17' data-id='H23_17'><span class='v-num v-17'>௧௭&nbsp;</span>பவுலாகிய நான் என் சொந்தக் கையாலேயே இவ்வாழ்த்துக்களை எழுதி முடிக்கிறேன். என் அனைத்து நிருபங்களிலும் இம்முறையில் தான் நான் கையெழுத்திடுகிறேன். நான் எழுதும் விதம் இதுவே. </span></div>
<div class='p'>
<span class='v H23_18' data-id='H23_18'><span class='v-num v-18'>௧௮&nbsp;</span>நம் கர்த்தராகிய இயேசு கிறிஸ்துவின் கிருபை உங்கள் அனைவரோடும் இருப்பதாக. </span></div></div>
<div class='footnotes'>

</div>
<div class='footer'><div class='nav'>
<a class='prev' href='H22.html'>&#9664;</a>
<a class='home' href='index.html'>&#9776;</a>
<a class='next' href='T11.html'>&#9654;</a>
</div></div>
</body></html>
