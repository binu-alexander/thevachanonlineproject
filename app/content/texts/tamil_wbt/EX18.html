<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக யாத்திராகமம் 18</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location uni_ila.sundaram-08' href='EX.html'> யாத்திராகமம் ௧௮ </a>
<a class='prev' href='EX17.html'> &#9664; </a>
<a class='next' href='EX19.html'> &#9654; </a>
</div></div>
<div class='chapter section EX18 tam2008 tam EX uni_ila.sundaram-08' dir='ltr' data-id='EX18' data-nextid='EX19' data-previd='EX17' lang='ta'> 

<div class='c'>௧௮</div>
<div class='s'>மோசேயின் மாமனாரிடமிருந்து அறிவுரைனில் </div>
<div class='p'>
<span class='v EX18_1' data-id='EX18_1'><span class='verse1 v-num v-1'>௧&nbsp;</span>மோசேயின் மாமனாராகிய எத்திரோ மீதியா ஒரு ஆசாரியனாக இருந்தான். மோசேக்கும், இஸ்ரவேல் ஜனங்களுக்கும் பல வகைகளில் தேவன் உதவியதையும், எகிப்திலிருந்து கர்த்தர் இஸ்ரவேலரை வழிநடத்தினதையும் எத்திரோ கேள்விப்பட்டான். </span>
<span class='v EX18_2' data-id='EX18_2'><span class='v-num v-2'>௨&nbsp;</span>எனவே தேவனின் மலைக்கருகில் (ஓரேப்) மோசே கூடாரமிட்டுத் தங்கியிருந்தபோது, எத்திரோ அவனிடம் சென்றான். அவன் மோசேயின் மனைவியாகிய சிப்போராளையும் அழைத்து வந்திருந்தான். (மோசே அவளை வீட்டிற்கு அனுப்பி விட்டிருந்தபடியால் சிப்போராள், மோசேயோடு இருக்கவில்லை.) </span>
<span class='v EX18_3' data-id='EX18_3'><span class='v-num v-3'>௩&nbsp;</span>எத்திரோ மோசேயின் இரண்டு மகன்களையும் அழைத்து வந்திருந்தான். முதல் மகனின் பெயர் கெர்சோம், ஏனெனில் அவன் பிறந்தபோது, “நான் அந்நிய தேசத்தில் பரதேசியாக உள்ளேன்” என்று மோசே கூறினான். </span>
<span class='v EX18_4' data-id='EX18_4'><span class='v-num v-4'>௪&nbsp;</span>இன்னொரு மகனின் பெயர் எலியேசர். ஏனெனில் அவன் பிறந்தபோது, மோசே, “எனது முற்பிதாக்களின் தேவன் எனக்கு உதவி, எகிப்தின் மன்னனிடமிருந்து அவர் என்னைக் காத்தார்” என்றான். </span>
<span class='v EX18_5' data-id='EX18_5'><span class='v-num v-5'>௫&nbsp;</span>மோசே தேவனின் மலைக்குப் (சீனாய்) பக்கத்திலுள்ள பாலைவனத்தில் கூடாரமிட்டுத் தங்கியிருந்தபோது, எத்திரோ அவனிடம் சென்றான். மோசேயின் மனைவியும் அவனது இரண்டு மகன்களும் எத்திரோவோடிருந்தனர். </span></div>
<div class='p'>
<span class='v EX18_6' data-id='EX18_6'><span class='v-num v-6'>௬&nbsp;</span>எத்திரோ மோசேக்குச் செய்தி சொல்லியனுப்பினான். எத்திரோ, “உனது மாமனாராகிய எத்திரோ வந்துள்ளேன். நான் உனது மனைவியையும், உனது இரண்டு மகன்களையும் உன்னிடம் அழைத்து வந்திருக்கிறேன்” என்று சொன்னான். </span></div>
<div class='p'>
<span class='v EX18_7' data-id='EX18_7'><span class='v-num v-7'>௭&nbsp;</span>எனவே மோசே மாமனாரைப் பார்ப்பதற்கு வெளியே போனான். மோசே அவனைக் குனிந்து வணங்கி, முத்தமிட்டான். இருவரும் ஒருவருக்கொருவர் சுகசெய்திகளை விசாரித்துக்கொண்டனர். பின் மோசேயின் கூடாரத்திற்குள் மேலும் அதிகமாக உரையாடும்படிக்கு நுழைந்தனர். </span>
<span class='v EX18_8' data-id='EX18_8'><span class='v-num v-8'>௮&nbsp;</span>இஸ்ரவேல் ஜனங்களினிமித்தம் கர்த்தர் பார்வோனுக்கும் எகிப்தியருக்கும் எதிராகச் செய்த எல்லாவற்றையும், பார்வோனுக்கும் எகிப்தின் ஜனங்களுக்கும் கர்த்தர் செய்தவற்றையும், வழியில் அவர்களுக்கு உண்டான பிரச்சனைகளைப்பற்றியும், துன்பம் வந்தபோதெல்லாம் கர்த்தர் இஸ்ரவேல் ஜனங்களை எப்படிக் காப்பாற்றினார் என்பதையெல்லாம் மோசே தன் மாமனாரான எத்திரோவிடம் சொன்னான். </span></div>
<div class='p'>
<span class='v EX18_9' data-id='EX18_9'><span class='v-num v-9'>௯&nbsp;</span>கர்த்தர் இஸ்ரவேலுக்காகச் செய்த எல்லா நல்ல காரியங்களையும் கேள்விப்பட்டபோது எத்திரோமிக்க மகிழ்ச்சியடைந்தான். எகிப்தியரிடமிருந்து இஸ்ரவேல் ஜனங்களை கர்த்தர் விடுதலை செய்தார் என்பதையறிந்து அவன் மகிழ்ந்தான். </span>
<span class='v EX18_10' data-id='EX18_10'><span class='v-num v-10'>௧௦&nbsp;</span>எத்திரோ, </span></div>
<div class='b'> &nbsp; 
<span class='v EX18_10' data-id='EX18_10'></span></div>
<div class='q'>
<span class='v EX18_10' data-id='EX18_10'>“கர்த்தரை துதியுங்கள்! </span></div>
<div class='q2'>
<span class='v EX18_10' data-id='EX18_10'>எகிப்தின் வல்லமையிலிருந்து அவர் உங்களை விடுவித்தார். </span></div>
<div class='q2'>
<span class='v EX18_10' data-id='EX18_10'>பார்வோனிடமிருந்து கர்த்தர் உங்களைக் காப்பாற்றினார். </span></div>
<div class='q'>
<span class='v EX18_11' data-id='EX18_11'><span class='v-num v-11'>௧௧&nbsp;</span>இப்போது மற்ற எல்லா தேவர்களையும்விட கர்த்தர் பெரியவர் என்பதை நான் அறிவேன். </span></div>
<div class='q'>
<span class='v EX18_11' data-id='EX18_11'>அவர்கள் அடிமைகளாக உள்ளார்கள் என எண்ணியிருந்தனர், ஆனால் தேவன் செய்ததைப் பாருங்கள்!” என்றான். </span></div>
<div class='b'> &nbsp; </div>
<div class='p'>
<span class='v EX18_12' data-id='EX18_12'><span class='v-num v-12'>௧௨&nbsp;</span>எத்திரோ சில பலிகளையும், காணிக்கைகளையும் தேவனை மகிமைப்படுத்துவதற்காகக் கொண்டு வந்தான். மோசேயின் மாமனாராகிய எத்திரோவோடு சேர்ந்து உண்பதற்காக ஆரோனும் இஸ்ரவேலரின் மூப்பர்களும் (தலைவர்களும்) வந்தார்கள். அவர்கள் எல்லோரும் தேவனுடைய சந்நிதியில் சேர்ந்து உணவு உண்டார்கள். </span></div>
<div class='p'>
<span class='v EX18_13' data-id='EX18_13'><span class='v-num v-13'>௧௩&nbsp;</span>மறுநாள், ஜனங்களை நியாயந்தீர்க்கும் விசேஷ வேலை மோசேக்கு இருந்தது. நாள் முழுவதும் மோசேக்கு முன்னால் காலை முதல் மாலைவரை ஜனங்கள் கூடி நின்றனர். </span></div>
<div class='p'>
<span class='v EX18_14' data-id='EX18_14'><span class='v-num v-14'>௧௪&nbsp;</span>மோசே ஜனங்களை நியாயந்தீர்ப்பதை எத்திரோ பார்த்தான். அவன், “ஏன் இவ்வாறு செய்கிறாய்? ஏன் நீ மட்டும் நியாயந்தீர்க்க வேண்டும்? ஏன் நாள் முழுவதும் ஜனங்கள் உன்னிடம் வந்துகொண்டிருக்கின்றனர்?” என்று கேட்டான். </span></div>
<div class='p'>
<span class='v EX18_15' data-id='EX18_15'><span class='v-num v-15'>௧௫&nbsp;</span>மோசே அவனது மாமனாரை நோக்கி: “ஜனங்கள் என்னிடம் வந்து, அவர்களின் பிரச்சனைகளைப்பற்றிய தேவனின் முடிவைக் கேட்டறிந்து சொல்லுமாறு என்னைக் கேட்கிறார்கள். </span>
<span class='v EX18_16' data-id='EX18_16'><span class='v-num v-16'>௧௬&nbsp;</span>ஜனங்கள் மத்தியில் விவாதம் எழுந்தால் அவர்கள் என்னிடம் வருகிறார்கள். எந்த மனிதன் சரியாகச் செயல்படுகிறான் என்பதை நான் முடிவு செய்வேன். இவ்வகையில் நான் ஜனங்களுக்கு தேவனின் சட்டங்களையும், போதனைகளையும் கற்பிக்கிறேன்” என்றான். </span></div>
<div class='p'>
<span class='v EX18_17' data-id='EX18_17'><span class='v-num v-17'>௧௭&nbsp;</span>ஆனால் மோசேயின் மாமனார் அவனை நோக்கி, “இதைச் செய்யும் வழி இதுவல்ல, </span>
<span class='v EX18_18' data-id='EX18_18'><span class='v-num v-18'>௧௮&nbsp;</span>நீ ஒருவனே செய்வதற்கு இது பழுவான வேலையாகும். இவ்வேலையை நீ ஒருவனே செய்ய முடியாது. அது உன்னைக்களைப்படையச் செய்யும். ஜனங்களும் சோர்ந்து போகிறார்கள்! </span>
<span class='v EX18_19' data-id='EX18_19'><span class='v-num v-19'>௧௯&nbsp;</span>இப்போது நான் சொல்வதைக் கேள். நான் உனக்குச் சில அறிவுரைகளைக் கூறுவேன். தேவன் உன்னோடிருக்கும் பொருட்டு நான் ஜெபம் செய்கிறேன். ஜனங்களின் பிரச்சனைகளைத் தொடர்ந்து நீ கேட்கவேண்டும், இவற்றைக் குறித்துத் தொடர்ந்து நீ தேவனிடம் பேச வேண்டும். </span>
<span class='v EX18_20' data-id='EX18_20'><span class='v-num v-20'>௨௦&nbsp;</span>நீ தேவனின் சட்டங்களையும் போதனைகளையும் ஜனங்களுக்குக் கற்பித்துக்கொண்டிருக்க வேண்டும். சட்டங்களை மீறக்கூடாது என்று அவர்களை எச்சரித்துவிடு. தக்க நெறியில் நடக்குமாறு அவர்களுக்குக் கூறு. என்னென்ன செய்ய வேண்டும் என்பது பற்றி அவர்களுக்குக் கூறு. </span>
<span class='v EX18_21' data-id='EX18_21'><span class='v-num v-21'>௨௧&nbsp;</span>ஆனால் தலைவர்களாகவும், நீதிபதிகளாகவும் இருப்பதற்காகச் சிலரை நீ தேர்ந்தெடுத்துக்கொள்ளவும் வேண்டும். </span></div>
<div class='p'>
<span class='v EX18_21' data-id='EX18_21'>“உன் நம்பிக்கைக்குரிய நல்ல மனிதர்களைத் தேர்ந்தெடுத்துக்கொள். அம்மனிதர்கள் தேவனை மதிக்கிறவர்களாக இருக்க வேண்டும். பணத்திற்காக தங்கள் முடிவுகளை மாற்றாத மனிதர்களைத் தெரிந்துகொள். ஜனங்களுக்குத் தலைவர்களாக அவர்களை நியமித்துவிடு. 1,000 ஜனங்களுக்கும், 100 ஜனங்களுக்கும், 50 ஜனங்களுக்கும், 10 பேருக்கும் கூட தலைவர்கள் இருக்கட்டும். </span>
<span class='v EX18_22' data-id='EX18_22'><span class='v-num v-22'>௨௨&nbsp;</span>இந்த அதிகாரிகள் ஜனங்களை நியாயந்தீர்க்கட்டும். மிக முக்கியமான வழக்கிருந்தால் அவர்கள் உன்னிடம் வரட்டும், நீ என்ன செய்வதென முடிவெடுக்கலாம். ஆனால் மற்ற வழக்குகளில் இம்மனிதர்கள் உனது வேலையைப் பகிர்ந்துகொள்ளட்டும். இப்படி ஜனங்களை வழி நடத்துவது உனக்கு எளிதாகும். </span>
<span class='v EX18_23' data-id='EX18_23'><span class='v-num v-23'>௨௩&nbsp;</span>தேவ தயவால் நீ இவற்றைச் செய்தால், நீ உனது பணியை இன்னும் சிறப்பாகச் செய்ய முடியும். அதே நேரத்தில் ஜனங்களும் தங்கள் பிரச்சனைகளுக்குத் தீர்வு கண்டவர்களாய் வீடு திரும்ப முடியும்” என்றான். </span></div>
<div class='p'>
<span class='v EX18_24' data-id='EX18_24'><span class='v-num v-24'>௨௪&nbsp;</span>எனவே எத்திரோ கூறியபடியே மோசே செய்தான். </span>
<span class='v EX18_25' data-id='EX18_25'><span class='v-num v-25'>௨௫&nbsp;</span>இஸ்ரவேல் ஜனங்களில் சில நல்ல மனிதர்களை மோசே தெரிந்தெடுத்து ஜனங்களுக்குத் தலைவர்களாக அவர்களை நியமித்தான். 1,000 பேருக்கும், 100 பேருக்கும், 50 பேருக்கும், 10 பேருக்கும் தலைவர்கள் நியமிக்கப்பட்டனர். </span>
<span class='v EX18_26' data-id='EX18_26'><span class='v-num v-26'>௨௬&nbsp;</span>இந்த அதிகாரிகள் ஜனங்களுக்கு நீதிபதிகளாக இருந்தனர். இந்த அதிகாரிகளிடம் ஜனங்கள் தங்கள் விவாதங்களை எந்த நேரத்திலும் முன் வைக்க முடிந்தது. மிக முக்கியமான வழக்குகளை மட்டும் மோசே தீர்த்து வைக்க வேண்டியதாயிற்று. </span></div>
<div class='p'>
<span class='v EX18_27' data-id='EX18_27'><span class='v-num v-27'>௨௭&nbsp;</span>கொஞ்ச நாட்களுக்குப்பின், மோசே தன் மாமனாராகிய எத்திரோவை வழியனுப்பினான். எத்திரோ தன் வீட்டிற்குத் திரும்பினான். </span></div></div>
<div class='footnotes'>

</div>
<div class='footer'><div class='nav'>
<a class='prev' href='EX17.html'>&#9664;</a>
<a class='home' href='index.html'>&#9776;</a>
<a class='next' href='EX19.html'>&#9654;</a>
</div></div>
</body></html>
