<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக யாத்திராகமம் 37</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location uni_ila.sundaram-08' href='EX.html'> யாத்திராகமம் ௩௭ </a>
<a class='prev' href='EX36.html'>  </a>
<a class='next' href='EX38.html'>  </a>
</div></div>
<div class='chapter section EX37 tam2008 tam EX uni_ila.sundaram-08' dir='ltr' data-id='EX37' data-nextid='EX38' data-previd='EX36' lang='ta'> 

<div class='c'>௩௭</div>
<div class='s'>உடன்படிக்கைப் பெட்டி </div>
<div class='p'>
<span class='v EX37_1' data-id='EX37_1'><span class='verse1 v-num v-1'>௧&nbsp;</span>சீத்திம் மரத்தினால் பெசலெயேல் பரிசுத்தப் பெட்டியைச் செய்தான். அந்தப் பெட்டி 2 1/2 முழ நீளமும் 1 1/2 முழ அகலமும் 1 1/2 முழு உயரமும் கொண்டவையாக இருந்தன. </span>
<span class='v EX37_2' data-id='EX37_2'><span class='v-num v-2'>௨&nbsp;</span>அவன் பெட்டியின் உட்புறத்தையும் வெளிப்புறத்தையும் பசும் பொன் தகட்டால் மூடினான். பெட்டியைச் சுற்றிலும் பொன் சட்டங்களைச் செய்தான். </span>
<span class='v EX37_3' data-id='EX37_3'><span class='v-num v-3'>௩&nbsp;</span>அவன் நான்கு பொன் வளையங்களைச் செய்து அவற்றை நான்கு மூலைகளிலும் இணைத்தான். அவ்வளையங்கள் பெட்டியைச் சுமப்பதற்கென்று பயன்படுத்தப்பட்டன. ஒவ்வொரு பக்கத்திற்கும் இரண்டு வளையங்கள் இருந்தன. </span>
<span class='v EX37_4' data-id='EX37_4'><span class='v-num v-4'>௪&nbsp;</span>பின் அவன் பெட்டியைச் சுமப்பதற்குத் தேவையான தண்டுகளைச் செய்தான். அவன் சீத்திம் மரத்தால் அத்தண்டுகளைச் செய்து அவற்றைப் பசும் பொன்னால் மூடினான். </span>
<span class='v EX37_5' data-id='EX37_5'><span class='v-num v-5'>௫&nbsp;</span>பெட்டியின் இருபுறங்களிலுமுள்ள வளையங்களினுள்ளே தண்டுகளைச் செலுத்தினான். </span>
<span class='v EX37_6' data-id='EX37_6'><span class='v-num v-6'>௬&nbsp;</span>பின் கிருபாசனத்தை பசும் பொன்னால் செய்தான். அது 2 1/2 முழ நீளமும் 1 1/2 முழ அகலமும் உடையதாக இருந்தது. </span>
<span class='v EX37_7' data-id='EX37_7'><span class='v-num v-7'>௭&nbsp;</span>இரண்டு கேருபீன்களைச் செய்வதற்குப் பெசலெயேல் பொன்னைச் சுத்தியால் அடித்து உருவமைத்தான். இந்தக் கேருபீன்களை கிருபாசனத்தின் இரண்டு ஓரத்திலும் வைத்தான். </span>
<span class='v EX37_8' data-id='EX37_8'><span class='v-num v-8'>௮&nbsp;</span>ஒரு கேருபீனை கிருபாசனத்தின் ஒரு ஓரத்திலும், மற்றொரு கேருபீனை எதிர் ஓரத்திலும் வைத்தான். மூடியோடு இரண்டு கேருபீன் களையும் எதிரெதிரே ஒன்றாக இணைத்தான். </span>
<span class='v EX37_9' data-id='EX37_9'><span class='v-num v-9'>௯&nbsp;</span>கேருபீன்களின் சிறகுகள் வானத்தை நோக்கி உயர்த்தப்பட்டிருந்தன. கேருபீன்கள் தங்கள் சிறகுகளால் பெட்டியை மூடியிருந்தன. கிருபாசனத்தின் மேல் குனிந்த நிலையில் தூதர்கள் ஒருவரையொருவர் நேருக்கு நேர் பார்த்துக்கொண்டிருந்தனர். </span></div>
<div class='s'>விசேஷ மேசை </div>
<div class='p'>
<span class='v EX37_10' data-id='EX37_10'><span class='v-num v-10'>௧௦&nbsp;</span>பின் அவன் சீத்திம் மரப் பலகையிலான மேசையைச் செய்தான். அம்மேசை 2 முழ நீளமும் 1 முழ அகலமும் 1 முழ உயரமும் உள்ளதாக இருந்தது. </span>
<span class='v EX37_11' data-id='EX37_11'><span class='v-num v-11'>௧௧&nbsp;</span>அவன் மேசையை பசும் பொன்னினால் மூடினான். மேசையைச் சுற்றிலும் பொன் சட்டங்களை இணைத்தான். </span>
<span class='v EX37_12' data-id='EX37_12'><span class='v-num v-12'>௧௨&nbsp;</span>பின் அவன் 3 அங்குல அகலமுள்ள ஒரு சட்டத்தை மேசையைச் சுற்றிலும் இணைத்தான். அவன் சட்டத்தின் மேல் பொன் தகட்டை வைத்தான். </span>
<span class='v EX37_13' data-id='EX37_13'><span class='v-num v-13'>௧௩&nbsp;</span>பின் அவன் நான்கு பொன் வளையங்களைச் செய்து அவற்றை மேசையின் நான்கு கால்களுமுள்ள நான்கு மூலைகளிலும் வைத்தான். </span>
<span class='v EX37_14' data-id='EX37_14'><span class='v-num v-14'>௧௪&nbsp;</span>மேசையின் மேற்பகுதியைச் சுற்றிலும் உள்ள சட்டத்தினருகே அவன் அந்த வளையங்களை இணைத்தான். மேசையைச் சுமக்கும் தண்டுகளைத் தாங்குவதற்கு அவ்வளையங்கள் பயன்பட்டன. </span>
<span class='v EX37_15' data-id='EX37_15'><span class='v-num v-15'>௧௫&nbsp;</span>பின் அவன் சீத்திம் மரப்பலகையால் செய்யப்பட்ட மேசையைச் சுமக்கும் தண்டுகளைச் செய்தான். தண்டுகளைச் சுத்த பொன்னால் மூடினான். </span>
<span class='v EX37_16' data-id='EX37_16'><span class='v-num v-16'>௧௬&nbsp;</span>பின் அவன் மேசையில் பயன்படுத்தப்படுவதற்குரிய எல்லாப் பொருட்களையும் செய்தான். தட்டுகள், கோப்பைகள், கரண்டிகள், கிண்ணங்கள், பாத்திரங்கள் ஆகியவற்றையும் அவன் பொன்னால் செய்தான். பானங்களின் காணிக்கைகளை ஊற்றுவதற்குக் கிண்ணங்களும் பாத்திரங்களும் பயன்பட்டன. </span></div>
<div class='s'>குத்துவிளக்குத் தண்டு </div>
<div class='p'>
<span class='v EX37_17' data-id='EX37_17'><span class='v-num v-17'>௧௭&nbsp;</span>பிறகு அவன் குத்துவிளக்கைச் செய்தான். அவன் பசும் பொன்னை அடித்து அதன் பீடத்தையும், தண்டையும் செய்தான். பின் அவன் பூக்கள், மொட்டுகள், இதழ்கள் ஆகியவற்றைச் செய்து எல்லாவற்றையும் ஒன்றாக இணைத்தான். </span>
<span class='v EX37_18' data-id='EX37_18'><span class='v-num v-18'>௧௮&nbsp;</span>குத்துவிளக்குக்கு ஆறு கிளைகள் இருந்தன. மூன்று கிளைகள் ஒரு புறத்திலும் மூன்று கிளைகள் எதிர் புறத்திலும் இருந்தன. </span>
<span class='v EX37_19' data-id='EX37_19'><span class='v-num v-19'>௧௯&nbsp;</span>ஒவ்வொரு கிளையிலும் மூன்று பூக்கள் இருந்தன. அப்பூக்கள் மொட்டுகளோடும், இதழ்களோடும் பூத்த வாதுமைப் பூக்களைப் போல செய்யப்பட்டன. </span>
<span class='v EX37_20' data-id='EX37_20'><span class='v-num v-20'>௨௦&nbsp;</span>குத்துவிளக்கின் தண்டில், மேலும் நான்கு பூக்கள் இருந்தன. அவையும் மொட்டுகளோடும் இதழ்களோடும் பூத்த வாதுமைப் பூக்களைப் போல செய்யப்பட்டன. </span>
<span class='v EX37_21' data-id='EX37_21'><span class='v-num v-21'>௨௧&nbsp;</span>தண்டின் இருபுறங்களிலுமிருந்து மூன்று கிளைகள் வீதம் ஆறு கிளைகள் இருந்தன. கிளைகள் தண்டோடு இணைந்த மூன்று இடங்களுக்கும் கீழே மொட்டுகளோடும் இதழ்களோடும் கூடிய ஒவ்வொரு பூ இருந்தது. </span>
<span class='v EX37_22' data-id='EX37_22'><span class='v-num v-22'>௨௨&nbsp;</span>பூக்களும் கிளைகளும் கொண்ட வேலைப்பாடுகள் உடைய அந்தக் குத்துவிளக்கு முழுவதும் பொன்னால் ஆனதாக இருந்தது. இந்தப் பொன் சுத்தியால் அடிக்கப்பட்டு ஒன்றாக இணைக்கப்பட்டிருந்தது. </span>
<span class='v EX37_23' data-id='EX37_23'><span class='v-num v-23'>௨௩&nbsp;</span>இந்தக் குத்துவிளக்கிற்கு ஏழு அகல்களை அவன் செய்தான். பின் அவன் திரி கத்தரிக்கும் கருவிகளையும், சாம்பல் கிண்ணங்களையும் பொன்னால் செய்தான். </span>
<span class='v EX37_24' data-id='EX37_24'><span class='v-num v-24'>௨௪&nbsp;</span>குத்து விளக்கையும் அதற்குத் தேவையான பொருட்களையும் செய்வதற்கு அவன் 75 பவுண்டு எடையுள்ள சுத்தமான பொன்னைப் பயன்படுத்தினான். </span></div>
<div class='s'>நறுமணப் பொருள்களை எரிப்பதற்கான பீடம் </div>
<div class='p'>
<span class='v EX37_25' data-id='EX37_25'><span class='v-num v-25'>௨௫&nbsp;</span>நறுமணப் பொருள்களை எரிக்கும்படியான பீடத்தையும் அவன் செய்தான். சீத்திம் மரத்தால் இதைச் செய்தான். பீடம் சதுரவடிவமானது. அது 1 முழ நீளமும் 1 முழ அகலமும் 2 முழ உயரமுமாக இருந்தது. நறுமணப் பீடத்தில் நான்கு கொம்புகள் ஒவ்வொரு மூலையிலும் ஒன்வொன்றாக இருந்தன. இவை நறுமணப் பீடத்தோடு ஒன்றாக அடிக்கப்பட்டன. </span>
<span class='v EX37_26' data-id='EX37_26'><span class='v-num v-26'>௨௬&nbsp;</span>நறுமணப் பீடத்தின் மேல்புறம், பக்கங்கள், கொம்புகள் ஆகியவற்றை அவன் பசும்பொன்னால் மூடினான். பின்பு அவன் நறுமணப் பீடத்தைச் சுற்றிலும் பொன் சட்டத்தை இணைத்தான். </span>
<span class='v EX37_27' data-id='EX37_27'><span class='v-num v-27'>௨௭&nbsp;</span>நறுமணப் பீடத்திற்கு இரண்டு பொன் வளையங்கள் செய்தான். அதன் ஒவ்வொரு பக்கத்திலும் பொன் தகட்டிற்கு அடியில் சேரும்படி பொன் வளையங் களைப் பொருத்தினான். நறுமணப் பீடத்தைத் தூக்கிச் செல்லும்போது, தண்டைக் கோர்க்கும்படி இந்தத் தங்க வளையங்கள் இருந்தன. </span>
<span class='v EX37_28' data-id='EX37_28'><span class='v-num v-28'>௨௮&nbsp;</span>அவன் சீத்திம் மரத்தினாலான தண்டுகளைச் செய்து அவற்றையும் பொன்னால் மூடினான். </span></div>
<div class='p'>
<span class='v EX37_29' data-id='EX37_29'><span class='v-num v-29'>௨௯&nbsp;</span>பிறகு அவன் பரிசுத்த அபிஷேக எண்ணெயைத் தயாரித்தான். அவன் சுத்தமான நறுமணப் பொருளையும் தயாரித்தான். நறுமணத் திரவியங்களைத் தயாரிக்கும் முறையிலேயே இப்பொருட்கள் அனைத்தையும் அவன் செய்தான். </span></div></div>
<div class='footnotes'>

</div>
<div class='footer'><div class='nav'>
<a class='prev' href='EX36.html'></a>
<a class='home' href='index.html'></a>
<a class='next' href='EX38.html'></a>
</div></div>
</body></html>
