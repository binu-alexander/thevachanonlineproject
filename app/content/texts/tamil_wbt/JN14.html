<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக யோவான் 14</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location uni_ila.sundaram-08' href='JN.html'> யோவான் 14 </a>
<a class='prev' href='JN13.html'>  </a>
<a class='next' href='JN15.html'>  </a>
</div></div>
<div class='chapter section JN14 tam2008 tam JN uni_ila.sundaram-08' dir='ltr' data-id='JN14' data-nextid='JN15' data-previd='JN13' lang='ta'> 

<div class='c'>14</div>
<div class='s'>சீஷர்களுக்கு ஆறுதல் </div>
<div class='p'>
<span class='v JN14_1' data-id='JN14_1'><span class='verse1 v-num v-1'>1&nbsp;</span>இயேசு அவர்களிடம், “நீங்கள் மனம் கலங்காதீர்கள். தேவனை விசுவாசியுங்கள். என்னிலும் விசுவாசம் வையுங்கள். </span>
<span class='v JN14_2' data-id='JN14_2'><span class='v-num v-2'>2&nbsp;</span>எனது பிதாவின் வீட்டில் அறைகள் ஏராளமாக உள்ளன. அது உண்மை இல்லை என்றால் நான் இதனை உங்களிடம் சொல்லமாட்டேன். உங்களுக்கு ஓர் இடத்தைத் தயார் செய்வதற்காக நான் அங்கே செல்லுகிறேன். </span>
<span class='v JN14_3' data-id='JN14_3'><span class='v-num v-3'>3&nbsp;</span>நான் அங்கே போனதும் உங்களுக்கான இடத்தை தயார் செய்வேன். நான் திரும்பி வருவேன். என்னோடு உங்களை அழைத்துச் செல்வேன். எனவே, நான் எங்கே இருப்பேனோ அங்கே நீங்களும் இருப்பீர்கள். </span>
<span class='v JN14_4' data-id='JN14_4'><span class='v-num v-4'>4&nbsp;</span>நான் போகிற இடத்திற்கு வழி உங்களுக்குத் தெரியும்” என்றார். </span></div>
<div class='p'>
<span class='v JN14_5' data-id='JN14_5'><span class='v-num v-5'>5&nbsp;</span>உடனே, “ஆண்டவரே, நீர் எங்கே போகிறீர் என்றே எங்களுக்குத் தெரியவில்லை. அவ்வாறு இருக்கும்போது வழி எங்களுக்கு எப்படித் தெரியும்?” என தோமா கேட்டான். </span></div>
<div class='p'>
<span class='v JN14_6' data-id='JN14_6'><span class='v-num v-6'>6&nbsp;</span>அதற்கு இயேசு, “நானே வழி, நானே உண்மை, நானே வாழ்வு. என் மூலமாகத்தான் என் பிதாவிடம் போக முடியும். </span>
<span class='v JN14_7' data-id='JN14_7'><span class='v-num v-7'>7&nbsp;</span>நீங்கள் உண்மையிலேயே என்னைப் புரிந்துகொண்டால் என் பிதாவையும் புரிந்துகொள்ளலாம். ஆனால் இப்பொழுது என் பிதாவை நீங்கள் அறிவீர்கள். நீங்கள் அவரைப் பார்த்திருக்கிறீர்கள்” என்றார். </span></div>
<div class='p'>
<span class='v JN14_8' data-id='JN14_8'><span class='v-num v-8'>8&nbsp;</span>இயேசுவிடம் பிலிப்பு, “ஆண்டவரே, எங்களுக்கு பிதாவைக் காட்டுங்கள். அதுதான் எங்களுக்குத் தேவையானது” என்றான். </span></div>
<div class='p'>
<span class='v JN14_9' data-id='JN14_9'><span class='v-num v-9'>9&nbsp;</span>அதற்கு இயேசு “பிலிப்பு, நான் உன்னோடு நீண்ட நாட்களாக இருக்கிறேன். ஆகையால் நீ என்னை அறிந்திருக்கவேண்டும். என்னைப் பார்க்கிறவன் எவனும் என் பிதாவைப் பார்க்கிறான். அப்படியிருக்க நீ என்னிடம், ‘எங்களுக்குப் பிதாவைக் காட்டுங்கள்’ என்று கூறுகிறாயே. </span>
<span class='v JN14_10' data-id='JN14_10'><span class='v-num v-10'>10&nbsp;</span>நான் பிதாவிலும் பிதா என்னிலும் இருக்கிறதை நீ உண்மையாகவே நம்புகிறாயா? நான் உங்களுக்குச் சொன்னவை எல்லாம் என்னிடமிருந்து வந்தவை அல்ல. பிதா என்னில் வாழ்கிறார். அவர் அவருடைய பணியைச் செய்கிறார். </span>
<span class='v JN14_11' data-id='JN14_11'><span class='v-num v-11'>11&nbsp;</span>நான் பிதாவில் இருக்கிறேன். பிதா என்னில் இருக்கிறார் என்று நான் சொல்லும்போது என்னை நம்புங்கள். இல்லாவிட்டால் நான் செய்த அற்புதங்களுக்காவது என்னை நம்புங்கள். </span></div>
<div class='p'>
<span class='v JN14_12' data-id='JN14_12'><span class='v-num v-12'>12&nbsp;</span>“நான் உங்களுக்கு உண்மையைக் கூறுகிறேன், என்னில் நம்பிக்கை வைக்கிற எவனும் நான் செய்த அத்தகைய அற்புதங்களைச் செய்வான். என்னைவிட மேலான காரியங்களைக்கூட செய்வான். ஏனென்றால் நான் என் பிதாவிடம் செல்கிறேன். </span>
<span class='v JN14_13' data-id='JN14_13'><span class='v-num v-13'>13&nbsp;</span>எனது பெயரில் நீங்கள் எதை வேண்டினாலும் அதை உங்களுக்காக நான் செய்வேன். பிறகு பிதாவின் மகிமை குமாரனின் மூலமாக விளங்கும். </span>
<span class='v JN14_14' data-id='JN14_14'><span class='v-num v-14'>14&nbsp;</span>நீங்கள் எனது பெயரில் என்னை என்ன கேட்டாலும் அதை நான் செய்வேன். </span></div>
<div class='s'>பரிசுத்த ஆவியானவர்பற்றிய வாக்குறுதி </div>
<div class='p'>
<span class='v JN14_15' data-id='JN14_15'><span class='v-num v-15'>15&nbsp;</span>“நீங்கள் என்னை நேசித்தால், நான் கட்டளையிட்டபடி நீங்கள் காரியங்களைச் செய்வீர்கள். நான் பிதாவை வேண்டுவேன். அவர் உங்களுக்கு இன்னொரு உதவியாளரைத் தருவார். </span>
<span class='v JN14_16' data-id='JN14_16'><span class='v-num v-16'>16&nbsp;</span>அந்த உதவியாளர் எப்பொழுதும் உங்களோடு இருப்பார். </span>
<span class='v JN14_17' data-id='JN14_17'><span class='v-num v-17'>17&nbsp;</span>உண்மையின் ஆவியே அந்த உதவியாளர். இந்த உலகம் அவரை ஏற்றுக்கொள்ளாது. ஏனென்றால் உலகம் அவரைக் காணாமலும் தெரிந்துகொள்ளாமலும் இருக்கிறது. ஆனால் நீங்கள் அவரை அறிவீர்கள். அவர் உங்களோடு வாழ்கிறார். அவர் உங்களிலும் வாழ்வார். </span></div>
<div class='p'>
<span class='v JN14_18' data-id='JN14_18'><span class='v-num v-18'>18&nbsp;</span>“பெற்றோர் இல்லாத பிள்ளைகளைப்போன்று நான் உங்களைவிட்டுப் போகமாட்டேன். நான் மீண்டும் உங்களிடம் வருவேன். </span>
<span class='v JN14_19' data-id='JN14_19'><span class='v-num v-19'>19&nbsp;</span>இன்னும் கொஞ்சக் காலத்தில் உலகில் உள்ள மக்கள் என்னை இனிமேல் காணமாட்டார்கள். ஆனால் நீங்கள் என்னைப் பார்ப்பீர்கள். நான் உயிர்வாழ்வதால் நீங்களும் வாழ்வீர்கள். </span>
<span class='v JN14_20' data-id='JN14_20'><span class='v-num v-20'>20&nbsp;</span>அந்த நாளிலே நான் பிதாவில் இருப்பதை நீங்கள் அறிவீர்கள். நான் உங்களிலும் நீங்கள் என்னிலும் இருப்பதையும் அறிவீர்கள். </span>
<span class='v JN14_21' data-id='JN14_21'><span class='v-num v-21'>21&nbsp;</span>ஒருவன் எனது கட்டளைகளைத் தெரிந்துகொண்டு, அவற்றுக்குக் கீழ்ப்படிந்தால் அவன் உண்மையாகவே என்னை நேசிக்கிறான். என்னை நேசிக்கிறவனை என் பிதாவும் நேசிப்பார். அதோடு நானும் அவனை நேசிப்பேன். நான் என்னை அவனிடம் வெளிப்படுத்துவேன்” என்றார். </span></div>
<div class='p'>
<span class='v JN14_22' data-id='JN14_22'><span class='v-num v-22'>22&nbsp;</span>பிறகு யூதா என்பவன் (யூதாஸ்காரியோத் அல்ல) இயேசுவிடம், “ஆண்டவரே, நீர் உம்மை உலகத்துக்கு இல்லாமல் எங்களுக்கு வெளிப்படுத்தவேண்டும் என்று ஏன் திட்டமிடுகிறீர்?” என்றான். </span></div>
<div class='p'>
<span class='v JN14_23' data-id='JN14_23'><span class='v-num v-23'>23&nbsp;</span>அதற்கு இயேசு, “எவனொருவன் என்னை நேசிக்கிறானோ அவன் என் உபதேசங்களுக்குக் கீழ்ப்படிகிறான். எனது பிதா அவன்மீது அன்பு வைப்பார். நானும் எனது பிதாவும் அவனிடம் வந்து அவனோடு வாழ்வோம். </span>
<span class='v JN14_24' data-id='JN14_24'><span class='v-num v-24'>24&nbsp;</span>ஆனால் என்னை நேசிக்காதவன், என் உபதேசங்களுக்குக் கீழ்ப்படியமாட்டான். நீங்கள் கேட்டுக்கொண்டிருக்கிற எனது உபதேசங்கள் எல்லாம் என்னுடையவையல்ல. அவை என்னை அனுப்பின எனது பிதாவினுடையவை. </span></div>
<div class='p'>
<span class='v JN14_25' data-id='JN14_25'><span class='v-num v-25'>25&nbsp;</span>“நான் உங்களோடு இருக்கையில் இவற்றை எல்லாம் உங்களுக்குச் சொல்லிவிட்டேன். </span>
<span class='v JN14_26' data-id='JN14_26'><span class='v-num v-26'>26&nbsp;</span>ஆனால் உதவியாளர் எல்லாவற்றையும் உங்களுக்குப் போதிப்பார். நான் உங்களுக்குச் சொன்னவற்றையெல்லாம் உங்களுக்கு அவர் நினைவுபடுத்துவார். அவரே பரிசுத்த ஆவியானவர். பிதா எனது நாமத்தினால் அவரை அனுப்புவார். </span></div>
<div class='p'>
<span class='v JN14_27' data-id='JN14_27'><span class='v-num v-27'>27&nbsp;</span>“நான் சமாதானத்தை உங்களுக்கு வைத்துவிட்டுப் போகிறேன். எனது சொந்த சமாதானத்தையே உங்களுக்குக் கொடுக்கிறேன். உலகம் கொடுப்பதுபோல் இல்லாமல் நான் வித்தியாசமான சமாதானத்தைக் கொடுக்கிறேன். ஆகையால் உங்கள் மனம் கலங்காமல் இருக்கட்டும். அஞ்சவும் வேண்டாம். </span>
<span class='v JN14_28' data-id='JN14_28'><span class='v-num v-28'>28&nbsp;</span>‘நான் போவேன், மீண்டும் உங்களிடம் வருவேன்’ என்று சொன்னதை நீங்கள் கேட்டீர்கள். நீங்கள் என்னை நேசிப்பதானால், நான் என் பிதாவிடம் திரும்பிப்போவதைப்பற்றி மகிழ்ச்சியடைவீர்கள், ஏனென்றால் என்னைவிட என் பிதா பெரியவர். </span>
<span class='v JN14_29' data-id='JN14_29'><span class='v-num v-29'>29&nbsp;</span>நான் இவை நடப்பதற்கு முன்னரே இவற்றை உங்களிடம் சொல்கிறேன். இவை நடைபெறும்போது என்னை நீங்கள் நம்புவீர்கள். </span></div>
<div class='p'>
<span class='v JN14_30' data-id='JN14_30'><span class='v-num v-30'>30&nbsp;</span>“நான் உங்களோடு அதிகம் பேசமாட்டேன். இந்த உலகத்தை ஆளுகிறவன் (சாத்தான்) வந்துகொண்டிருக்கிறான். அவனுக்கு என்மீது அதிகாரமில்லை. </span>
<span class='v JN14_31' data-id='JN14_31'><span class='v-num v-31'>31&nbsp;</span>ஆனால் நான் என் பிதாவை நேசிக்கிறேன் என்று உலகத்துக்குத் தெரியவேண்டும். ஆகையால் என் பிதா எனக்குச் சொன்னவற்றை மட்டும் நான் செய்கிறேன். இப்பொழுது வாருங்கள், இந்த இடத்தைவிட்டுப் போவோம்” என்றார். </span></div></div>
<div class='footnotes'>

</div>
<div class='footer'><div class='nav'>
<a class='prev' href='JN13.html'></a>
<a class='home' href='index.html'></a>
<a class='next' href='JN15.html'></a>
</div></div>
</body></html>
