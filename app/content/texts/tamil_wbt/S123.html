<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக 1 சாமுவேல் 23</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location uni_ila.sundaram-08' href='S1.html'> 1 சாமுவேல் ௨௩ </a>
<a class='prev' href='S122.html'> &#9664; </a>
<a class='next' href='S124.html'> &#9654; </a>
</div></div>
<div class='chapter section S123 tam2008 tam S1 uni_ila.sundaram-08' dir='ltr' data-id='S123' data-nextid='S124' data-previd='S122' lang='ta'> 

<div class='c'>௨௩</div>
<div class='s'>கேகிலாவில் தாவீது </div>
<div class='p'>
<span class='v S123_1' data-id='S123_1'><span class='verse1 v-num v-1'>௧&nbsp;</span>ஜனங்கள் தாவீதிடம், “பாருங்கள் பெலிஸ்தியர்கள் கேகிலாவிற்கு எதிராகப் போரிடுகிறார்கள். அவர்கள் அறுவடை களத்திலிருந்து தானியங்களைக் கொள்ளையிடுகிறார்கள்” என்றனர். </span></div>
<div class='p'>
<span class='v S123_2' data-id='S123_2'><span class='v-num v-2'>௨&nbsp;</span>உடனே தாவீது கர்த்தரிடம், “நான் போய் பெலிஸ்தியர்களோடு போரிடட்டுமா?” என்று கேட்டான். </span></div>
<div class='p'>
<span class='v S123_2' data-id='S123_2'>கர்த்தர், “ஆமாம் நீ பெலிஸ்தியர்களோடு போரிட்டு கேகிலாவைக் காப்பாற்று” என்று பதிலுரைத்தார். </span></div>
<div class='p'>
<span class='v S123_3' data-id='S123_3'><span class='v-num v-3'>௩&nbsp;</span>ஆனால் தாவீதைச் சேர்ந்தவர்கள், “பாருங்கள், யூதாவில் உள்ள நாங்களே பயந்து போயுள்ளோம். பெலிஸ்தியர்கள் இருக்கும் இடத்திற்குப் போனால் எவ்வளவு பயப்படுவோம் என எண்ணிப்பாரும்” என்றனர். </span></div>
<div class='p'>
<span class='v S123_4' data-id='S123_4'><span class='v-num v-4'>௪&nbsp;</span>தாவீது மீண்டும் கர்த்தரிடம் கேட்டான். கர்த்தர், “கேகிலாவிற்குப் போ, பெலிஸ்தியர்களை வெல்ல நான் உதவுவேன்” என்றார். </span>
<span class='v S123_5' data-id='S123_5'><span class='v-num v-5'>௫&nbsp;</span>எனவே, தாவீதும் அவனது ஆட்களும் கேகிலாவிற்கு சென்றனர். அவர்கள் பெலிஸ்தியரோடு சண்டையிட்டு தோற்கடித்து, அவர்களின் மந்தைகளைக் கவர்ந்துகொண்டனர். இவ்வாறு, தாவீது கேகிலாவைக் காப்பாற்றினான். </span>
<span class='v S123_6' data-id='S123_6'><span class='v-num v-6'>௬&nbsp;</span>(அபியத்தார் தாவீதிடம் ஓடிப்போனபோது அவன் தன்னோடு ஏபோத்தையும் கொண்டு சென்றான்.) </span></div>
<div class='p'>
<span class='v S123_7' data-id='S123_7'><span class='v-num v-7'>௭&nbsp;</span>ஜனங்கள் சவுலிடம் வந்து தாவீது கேகிலாவில் இருப்பதை அறிவித்தனர். அதற்கு சவுல் “தேவன் தாவீதை எனக்குக் கொடுத்தார்! அவன் தானே வலைக்குள் விழுந்திருக்கிறான். அவன் பூட்டிப் போடக்கூடிய கோட்டைக் கதவுகளை உடைய நகரத்திற்குள் போய்விட்டான்” என்றான். </span>
<span class='v S123_8' data-id='S123_8'><span class='v-num v-8'>௮&nbsp;</span>சவுல் தனது படை வீரர்களைப் போரிடுவதற்காகக் கூட்டினான். அவர்கள் கேகிலாவிற்கு சென்று தாவீதையும் அவனது ஆட்களையும் தாக்கத் தயாரானார்கள். </span></div>
<div class='p'>
<span class='v S123_9' data-id='S123_9'><span class='v-num v-9'>௯&nbsp;</span>தனக்கு எதிரான சவுலின் திட்டங்களைத் தாவீது அறிந்துக்கொண்டான். பிறகு ஆசாரியனாகிய அபியத்தாரிடம், “ஏபோத்தை கொண்டு வா” என்றான். </span></div>
<div class='p'>
<span class='v S123_10' data-id='S123_10'><span class='v-num v-10'>௧௦&nbsp;</span>தாவீது, “இஸ்ரவேலின் தேவனாகிய கர்த்தாவே, எனக்காக சவுல் இந்நகரத்திற்கு வந்து அதை அழிக்கப்போவதாக அறிந்தேன். </span>
<span class='v S123_11' data-id='S123_11'><span class='v-num v-11'>௧௧&nbsp;</span>சவுல் கேகிலாவிற்கு வருவாரா? இங்குள்ள ஜனங்கள் என்னை சவுலிடம் ஒப்படைப்பார்களா? இஸ்ரவேலரின் தேவனாகிய கர்த்தாவே! நான் உமது தாசன்! தயவு செய்து சொல்லும்!” என்று வேண்டினான். </span></div>
<div class='p'>
<span class='v S123_11' data-id='S123_11'>“சவுல் வருவான்” என்று கர்த்தர் பதிலுரைத்தார். </span></div>
<div class='p'>
<span class='v S123_12' data-id='S123_12'><span class='v-num v-12'>௧௨&nbsp;</span>மீண்டும் தாவீது, “என்னையும் எனது ஆட்களையும் கேகிலா ஜனங்கள் சவுலிடம் ஒப்படைத்துவிடுவார்களா?” என்று கேட்டான். </span></div>
<div class='p'>
<span class='v S123_12' data-id='S123_12'>“அவர்கள் செய்வார்கள்” என்று கர்த்தர் சொன்னார். </span></div>
<div class='p'>
<span class='v S123_13' data-id='S123_13'><span class='v-num v-13'>௧௩&nbsp;</span>எனவே தாவீதும் அவனது ஆட்களும் கேகிலாவை விட்டு விலகினார்கள். அவனோடு 600 பேர் சென்றனர். அவர்கள் ஒவ்வொரு இடமாக நகர்ந்தனர். கேகிலாவிலிருந்து தாவீது தப்பிவிட்டதை சவுல் அறிந்தான். எனவே அவன் அந்நகரத்திற்குப் போகவில்லை. </span></div>
<div class='s'>சவுல் தாவீதைத் துரத்துகிறான் </div>
<div class='p'>
<span class='v S123_14' data-id='S123_14'><span class='v-num v-14'>௧௪&nbsp;</span>பாலைவனத்தின் கோட்டைகளில் தாவீது மறைந்திருந்தான். அவன் சீப் பாலைவனத்தில் உள்ள மலை நகரத்திற்குச் சென்றான். ஒவ்வொரு நாளும் சவுல் தாவீதைத்தேடினான். ஆனால் சவுல் தாவீதைப் பிடிக்கும்படி கர்த்தர் அனுமதிக்கவில்லை. </span></div>
<div class='p'>
<span class='v S123_15' data-id='S123_15'><span class='v-num v-15'>௧௫&nbsp;</span>சீப் பாலைவனத்தில் உள்ள ஓரேஷில் தாவீது இருந்தான். சவுல் அவனைக் கொல்ல முயன்றதால் அவன் பயந்தான். </span>
<span class='v S123_16' data-id='S123_16'><span class='v-num v-16'>௧௬&nbsp;</span>ஆனால் சவுலின் மகனான யோனத்தான் ஓரேஷில் தாவீதை சந்தித்தான். தேவனில் உறுதியான நம்பிக்கையை வைக்கும்படி யோனத்தான் தாவீதுக்கு உதவினான். </span>
<span class='v S123_17' data-id='S123_17'><span class='v-num v-17'>௧௭&nbsp;</span>யோனத்தான், “பயப்படாதே என் தந்தையான சவுல் உன்னைக் கொல்லமாட்டார். நீ இஸ்ரவேலின் அரசனாவாய். நான் உனக்கு அடுத்தவனாக இருப்பேன். இதுவும் என் தந்தைக்குத் தெரியும்” என்றான். </span></div>
<div class='p'>
<span class='v S123_18' data-id='S123_18'><span class='v-num v-18'>௧௮&nbsp;</span>யோனத்தானும், தாவீதும் கர்த்தருக்கு முன்னால் ஒரு ஒப்பந்தம் செய்துக் கொண்டனர். யோனத்தான் தன் வீட்டிற்குப் போக, தாவீது ஓரேஷிலேயே தங்கினான். </span></div>
<div class='s'>சீப்பிலுள்ள ஜனங்கள் தாவீதைப் பற்றி சவுலிடம் சொல்கின்றனர் </div>
<div class='p'>
<span class='v S123_19' data-id='S123_19'><span class='v-num v-19'>௧௯&nbsp;</span>சீப்பிலுள்ள ஜனங்கள் சவுலைப் பார்க்க கிபியாவிற்குச் சென்றனர். அவர்கள், “எங்கள் பகுதியில் தான் தாவீது ஒளிந்திருக்கிறான். அவன் ஆகிலா மேட்டில் உள்ள, ஓரேஷ் கோட்டைக்குள் இருக்கிறான். அது யெஷிமோனின் தெற்கில் உள்ளது. </span>
<span class='v S123_20' data-id='S123_20'><span class='v-num v-20'>௨௦&nbsp;</span>இப்போது அரசே நீர் விரும்பும் எந்தக் காலத்திலும் இறங்கி வாரும். தாவீதை உங்களிடம் ஒப்படைப்பது எங்கள் கடமை” என்றார்கள். </span></div>
<div class='p'>
<span class='v S123_21' data-id='S123_21'><span class='v-num v-21'>௨௧&nbsp;</span>சவுலோ, “எனக்கு உதவினதற்காக கர்த்தர் உங்களை ஆசீர்வதிப்பார். </span>
<span class='v S123_22' data-id='S123_22'><span class='v-num v-22'>௨௨&nbsp;</span>போய், அவனைப்பற்றி அதிகமாகத் தெரிந்துக்கொள்ளுங்கள். தாவீது எங்கே தங்கியிருக்கிறான்? அவனை யார் யார் வந்து சந்திக்கின்றனர். தாவீது தந்திரக்காரன். அவன் என்னை ஏமாற்ற விரும்புகிறான் என்று நினைத்தான், </span>
<span class='v S123_23' data-id='S123_23'><span class='v-num v-23'>௨௩&nbsp;</span>தாவீது ஒளிந்துள்ள எல்லா இடங்களையும் அறிந்துகொள்ளுங்கள். பின் என்னிடம் வந்து எல்லாவற்றையும் கூறுங்கள். பின் நான் உங்களோடு வருவேன். தாவீது அந்தப் பகுதியில் இருந்தால் அவனைக் கண்டுபிடிப்பேன். யூதாவில் உள்ள அனைத்துக் குடும்பங்களிலும் அவனைத் தேடிக் கண்டுபிடிப்பேன்” என்றான். </span></div>
<div class='p'>
<span class='v S123_24' data-id='S123_24'><span class='v-num v-24'>௨௪&nbsp;</span>பின்னர் சீப்பிலுள்ள ஜனங்கள் திரும்பிப் போனார்கள். சவுல் தாமதமாகப் போனான். </span></div>
<div class='p'>
<span class='v S123_24' data-id='S123_24'>தாவீதும் அவனது ஆட்களும் மாகோன் பாலைவனத்தில் இருந்தனர். அவர்கள் இருந்த பகுதி எஷிமோனின் தென் பகுதியில் இருந்தது. </span>
<span class='v S123_25' data-id='S123_25'><span class='v-num v-25'>௨௫&nbsp;</span>சவுல் தன் ஆட்களோடு தாவீதைத் தேடிச் சென்றான். சவுல் தேடுவதாக ஜனங்கள் தாவீதை எச்சரித்தனர். அதனால் மாவோனில் உள்ள “கன்மலையில்” தாவீது இறங்கினான். சவுல் இதனை அறிந்து அங்கும் தாவீதைத் தேடிப்போனான். </span></div>
<div class='p'>
<span class='v S123_26' data-id='S123_26'><span class='v-num v-26'>௨௬&nbsp;</span>சவுல் மலையின் ஒரு பகுதியில் இருந்த போது தாவீதும் அவனது ஆட்களும் அடுத்த பகுதியில் இருந்தனர். தாவீது சவுலை விட்டு விரைவாக விலகினான். சவுலும் அவனது ஆட்களும் மலையைச் சுற்றிப் போய் தாவீதையும் அவனது ஆட்களையும் பிடிக்க முயன்றனர். </span></div>
<div class='p'>
<span class='v S123_27' data-id='S123_27'><span class='v-num v-27'>௨௭&nbsp;</span>அப்போது ஒரு தூதுவன் சவுலிடம் வந்து, “வேகமாக வாருங்கள்! பெலிஸ்தியர் நம்மை தாக்கப் போகின்றனர்!” என்றான். </span></div>
<div class='p'>
<span class='v S123_28' data-id='S123_28'><span class='v-num v-28'>௨௮&nbsp;</span>எனவே சவுல் தாவீதைத் துரத்துவதை விட்டு பெலிஸ்தியரோடு சண்டையிடப் போனான். எனவே ஜனங்கள் இந்த மலையை “வழுக்கும் பாறை” அல்லது “சேலா அம்மாலிகோத்” என்று அழைக்கின்றனர். </span>
<span class='v S123_29' data-id='S123_29'><span class='v-num v-29'>௨௯&nbsp;</span>தாவீது அவ்விடத்தை விட்டு என்கேதியிலுள்ள கோட்டைகளுக்குச் சென்றான். </span></div></div>
<div class='footnotes'>

</div>
<div class='footer'><div class='nav'>
<a class='prev' href='S122.html'>&#9664;</a>
<a class='home' href='index.html'>&#9776;</a>
<a class='next' href='S124.html'>&#9654;</a>
</div></div>
</body></html>
