<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக கொலோசெயர் 4</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location uni_ila.sundaram-08' href='CL.html'> கொலோசெயர் ௪ </a>
<a class='prev' href='CL3.html'> &#9664; </a>
<a class='next' href='H11.html'> &#9654; </a>
</div></div>
<div class='chapter section CL4 tam2008 tam CL uni_ila.sundaram-08' dir='ltr' data-id='CL4' data-nextid='H11' data-previd='CL3' lang='ta'> 

<div class='c'>௪</div>
<div class='p'>
<span class='v CL4_1' data-id='CL4_1'><span class='verse1 v-num v-1'>௧&nbsp;</span>எஜமானர்களே! உங்கள் வேலைக்காரர்களுக்கு நீதியும் செம்மையுமானதைச் செய்யுங்கள். பரலோகத்தில் உங்களுக்கு ஒரு எஜமானர் இருக்கிறார் என்பதை நீங்கள் நினைவில் வைத்துக்கொள்ளுங்கள். </span></div>
<div class='s'>கிறிஸ்தவர்களுக்குப் போதித்த கருத்துக்கள் </div>
<div class='p'>
<span class='v CL4_2' data-id='CL4_2'><span class='v-num v-2'>௨&nbsp;</span>தொடர்ந்து பிரார்த்தனை செய்யுங்கள். நீங்கள் பிரார்த்தனை செய்யும்போது, மனதைத் தயார் நிலையில் வைத்திருங்கள். மேலும் தேவனுக்கு நன்றி செலுத்துங்கள். </span>
<span class='v CL4_3' data-id='CL4_3'><span class='v-num v-3'>௩&nbsp;</span>எங்களுக்காகவும் பிரார்த்தனை செய்யுங்கள். தேவனுடைய செய்தியை நாங்கள் மக்களிடம் பரப்பிட வாய்ப்பு அளிக்குமாறு அவரை வேண்டுங்கள். கிறிஸ்துவைப் பற்றி தேவன் வெளிப்படுத்தியிருக்கிற இரகசிய உண்மையை நாங்கள் பிரச்சாரம் செய்ய பிரார்த்தனை செய்யுங்கள். இதனைப் பிரச்சாரம் செய்ததால் நான் சிறையில் இருக்கிறேன். </span>
<span class='v CL4_4' data-id='CL4_4'><span class='v-num v-4'>௪&nbsp;</span>இந்த உண்மையை நான் மக்களிடம் தெளிவுபடுத்த முடியும். இதுவே நான் செய்ய வேண்டியதாகும். </span></div>
<div class='p'>
<span class='v CL4_5' data-id='CL4_5'><span class='v-num v-5'>௫&nbsp;</span>கிறிஸ்தவர்கள் அல்லாதவர்களோடு சேர்ந்து வாழும்போது எவ்வாறு நடந்துகொள்ளவேண்டும் என்பதில் ஞானமுடையவர்களாக இருங்கள். உங்களால் முடிந்தவரை நல்வழியில் உங்கள் காலத்தைச் செலவு செய்யுங்கள். </span>
<span class='v CL4_6' data-id='CL4_6'><span class='v-num v-6'>௬&nbsp;</span>நீங்கள் பேசும்போது கருணையுடனும், ஞானத்துடனும் இருங்கள். பிறகு, உங்களால் எவருக்கும் பதில் சொல்ல இயலும். </span></div>
<div class='s'>பவுலோடிருந்த மக்களைப் பற்றிய செய்தி </div>
<div class='p'>
<span class='v CL4_7' data-id='CL4_7'><span class='v-num v-7'>௭&nbsp;</span>தீகிக்கு கிறிஸ்துவுக்குள் என் அன்பான சகோதரன். கர்த்தருக்குள் அவன் நம்பிக்கைக்கு உரிய ஊழியன். என்னோடு பணியாற்றும் கர்த்தரின் வேலையாள். என் வாழ்வில் நடைபெற்றுக்கொண்டிருக்கிற எல்லாவற்றையும் அவன் உங்களுக்குக் கூறுவான். </span>
<span class='v CL4_8' data-id='CL4_8'><span class='v-num v-8'>௮&nbsp;</span>அதற்காகத் தான் அவனையும் அனுப்புகிறேன். நாங்கள் எப்படி இருக்கிறோம் என்பதை நீங்கள் அறிந்துகொள்ள வேண்டும். உங்களை உற்சாகப்படுத்த அவனை அனுப்புகிறேன். </span>
<span class='v CL4_9' data-id='CL4_9'><span class='v-num v-9'>௯&nbsp;</span>ஒநேசிமுவோடு அவனை அனுப்புகிறேன். ஒநேசிமுவும் கிறிஸ்துவுக்குள் எனது அன்பான நம்பிக்கைக்கு உரிய சகோதரன். அவன் உங்கள் கூட்டத்திலிருந்து வந்தவன். எங்களைப் பற்றிய செய்திகளை எல்லாம் தீகிக்குவும், ஒநேசிமுவும் உங்களிடம் கூறுவார்கள். </span></div>
<div class='p'>
<span class='v CL4_10' data-id='CL4_10'><span class='v-num v-10'>௧௦&nbsp;</span>அரிஸ்தர்க்கு தன் வாழ்த்துக்களை உங்களுக்குத் தெரிவிக்கிறான். அவன் என்னோடு சிறையில் இருக்கிறான். பர்னபாவின் உறவினனான மாற்கும் வாழ்த்து கூறுகிறான். நான் ஏற்கெனவே சொன்ன தகவல்களின்படி இவன் வந்தால் வரவேற்றுக்கொள்ளுங்கள். </span>
<span class='v CL4_11' data-id='CL4_11'><span class='v-num v-11'>௧௧&nbsp;</span>இயேசுவும் வாழ்த்து கூறுகிறான். (யுஸ்து என்பது அவனது மறு பெயர்) யூதர்களாகிய இவர்கள் தேவனுடைய இராஜ்யத்திற்காக என்னோடு பாடுபடுகிறார்கள். இவர்கள் எனக்கு ஆறுதலாக இருக்கிறார்கள். </span></div>
<div class='p'>
<span class='v CL4_12' data-id='CL4_12'><span class='v-num v-12'>௧௨&nbsp;</span>எப்பாப்பிராவும் வாழ்த்து கூறுகிறான். அவன் இயேசு கிறிஸ்துவின் ஊழியன். அவனும் உங்கள் கூட்டத்தைச் சேர்ந்தவன். அவன் எப்போதும் உங்களுக்காகவே பிரார்த்தனை செய்கிறான். நீங்கள் ஆன்மீக வாழ்வில் முழுமை பெறவும், தேவன் விரும்புகிறவைகளை நீங்கள் பெற வேண்டும் என்றும் அவன் பிரார்த்திக்கிறான். </span>
<span class='v CL4_13' data-id='CL4_13'><span class='v-num v-13'>௧௩&nbsp;</span>அவன் உங்களுக்காகவும் லவோதிக்கேயருக்காகவும், எராப்போலியருக்காகவும் கடுமையாகப் பாடுபட்டான் என அவனுக்காக நான் சான்றுரைக்கிறேன். </span>
<span class='v CL4_14' data-id='CL4_14'><span class='v-num v-14'>௧௪&nbsp;</span>தேமாவும் நமது அன்பான நண்பனும் மருத்துவனுமான லூக்காவும் உங்களுக்கு வாழ்த்து கூறுகிறார்கள். </span></div>
<div class='p'>
<span class='v CL4_15' data-id='CL4_15'><span class='v-num v-15'>௧௫&nbsp;</span>லவோதிக்கேயாவில் உள்ள சகோதர சகோதரிகளுக்கும் வாழ்த்து கூறுங்கள். நிம்பாவுக்கும் அவனது வீட்டில் கூடுகிற சபைக்கும் வாழ்த்து கூறுங்கள். </span>
<span class='v CL4_16' data-id='CL4_16'><span class='v-num v-16'>௧௬&nbsp;</span>உங்களிடத்தில் இந்த கடிதம் வாசிக்கப்பட்ட பின்பு லவோதிக்கேயா சபைக்கும் வாசிக்க ஏற்பாடு செய்யுங்கள். நான் லவோதிக்கேயா சபைக்கு எழுதிய நிருபத்தையும் வாசியுங்கள். </span>
<span class='v CL4_17' data-id='CL4_17'><span class='v-num v-17'>௧௭&nbsp;</span>அர்க்கிப்பைக் கண்டு, “கர்த்தர் நமக்குக் கொடுத்த பணியை முழுமையாய் செய்வதில் உறுதியாய் இரு” என்று சொல்லுங்கள். </span></div>
<div class='p'>
<span class='v CL4_18' data-id='CL4_18'><span class='v-num v-18'>௧௮&nbsp;</span>பவுலாகிய நானே என் கையால் எழுதி உங்களை வாழ்த்துகிறேன். நான் சிறையில் இருப்பதை நினைவுபடுத்திக்கொள்ளுங்கள். தேவனுடைய கிருபை உங்களோடு இருப்பதாக. ஆமென். </span></div></div>
<div class='footnotes'>

</div>
<div class='footer'><div class='nav'>
<a class='prev' href='CL3.html'>&#9664;</a>
<a class='home' href='index.html'>&#9776;</a>
<a class='next' href='H11.html'>&#9654;</a>
</div></div>
</body></html>
