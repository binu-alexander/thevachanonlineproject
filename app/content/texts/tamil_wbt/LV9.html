<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக லேவியராகமம் 9</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location uni_ila.sundaram-08' href='LV.html'> லேவியராகமம் ௯ </a>
<a class='prev' href='LV8.html'> &#9664; </a>
<a class='next' href='LV10.html'> &#9654; </a>
</div></div>
<div class='chapter section LV9 tam2008 tam LV uni_ila.sundaram-08' dir='ltr' data-id='LV9' data-nextid='LV10' data-previd='LV8' lang='ta'> 

<div class='c'>௯</div>
<div class='s'>தேவன் ஆசாரியர்களை ஏற்றுக்கொள்ளுதல் </div>
<div class='p'>
<span class='v LV9_1' data-id='LV9_1'><span class='verse1 v-num v-1'>௧&nbsp;</span>எட்டாவது நாள் மோசே ஆரோனையும் அவனது மகன்களையும், இஸ்ரவேல் ஜனங்களின் மூப்பர்களையும் அழைத்தான். </span>
<span class='v LV9_2' data-id='LV9_2'><span class='v-num v-2'>௨&nbsp;</span>மோசே ஆரோனிடம், “பழுதற்ற ஒரு காளையையும், ஆட்டுக் கடாவையும் எடுத்துக் கொண்டு வா. பாவப் பரிகாரப் பலியாக காளையும், தகன பலியாக ஆட்டுக்கடாவும் இருக்கட்டும். கர்த்தருக்கு இந்த மிருகங்களைப் பலியாக அளிக்க வேண்டும். </span>
<span class='v LV9_3' data-id='LV9_3'><span class='v-num v-3'>௩&nbsp;</span>நீ இஸ்ரவேலரிடம் ஒரு வயதுள்ளதும், ‘பழுது இல்லாததுமான ஆட்டுக்கடாவைப் பாவப்பரிகார பலியாகவும், தகனபலியாகக் கன்றுகுட்டியையும், ஆட்டுக்குட்டியையும் </span>
<span class='v LV9_4' data-id='LV9_4'><span class='v-num v-4'>௪&nbsp;</span>சமாதானப் பலியாக ஒரு காளையையும் வெள்ளாட்டுக் கடாவையும் கொண்டு வரும்படி இஸ்ரவேல் ஜனங்களிடம் கூறு. அந்த மிருகங்களையும், எண்ணெயிலே பிசைந்த தானியக் காணிக்கையையும் கர்த்தருக்குக் கொண்டு வாருங்கள்; ஏனென்றால் இன்று உங்களுக்குக் கர்த்தர் தரிசனமாவார்’ என்று சொல்” என்றான். </span></div>
<div class='p'>
<span class='v LV9_5' data-id='LV9_5'><span class='v-num v-5'>௫&nbsp;</span>எனவே, அனைத்து ஜனங்களும் மோசே கட்டளையிட்டபடியே அவர்கள் பொருட்களையும் எடுத்துக்கொண்டு ஆசரிப்புக் கூடாரத்துக்கு வந்து, கர்த்தரின் சந்நிதானத்தில் நின்றனர். </span>
<span class='v LV9_6' data-id='LV9_6'><span class='v-num v-6'>௬&nbsp;</span>மோசே அவர்களிடம், “கர்த்தர் கட்டளையிட்டபடி நீங்கள் இவற்றைச் செய்ய வேண்டும், பின்னர் கர்த்தரின் மகிமை உங்களுக்குக் காணப்படும்” என்றான். </span></div>
<div class='p'>
<span class='v LV9_7' data-id='LV9_7'><span class='v-num v-7'>௭&nbsp;</span>பிறகு மோசே ஆரோனிடம், “கர்த்தர் கட்டளையிட்டபடி செய்வதற்காக பலி பீடத்தின் அருகில் போய் பாவப்பரிகார பலியையும், தகன பலியையும் செலுத்து. அது உன்னையும் ஜனங்களையும் தூய்மைப்படுத்தும். ஜனங்களின் பலிப் பொருட்களை எடுத்து அவர்களைச் சுத்தப்படுத்தும் செயல்களைச் செய்” என்றான். </span></div>
<div class='p'>
<span class='v LV9_8' data-id='LV9_8'><span class='v-num v-8'>௮&nbsp;</span>எனவே ஆரோன் பலிபீடத்தின் அருகில் சென்று தனது பாவப்பரிகார பலிக்காக காளையைப் பலியிட்டான். </span>
<span class='v LV9_9' data-id='LV9_9'><span class='v-num v-9'>௯&nbsp;</span>பிறகு ஆரோனின் மகன்கள் அதின் இரத்தத்தை ஆரோனிடம் கொண்டு வந்தனர். ஆரோன் அந்த இரத்தத்தில் தன் விரலை விட்டு பலிபீடத்தின் மூலைகளில் தடவியதுடன், மீந்திருந்த இரத்தத்தைப் பலிபீடத்தின் அடியில் ஊற்றினான். </span>
<span class='v LV9_10' data-id='LV9_10'><span class='v-num v-10'>௧௦&nbsp;</span>பின் காளையின் கொழுப்பு, சிறுநீரகங்கள், கல்லீரலில் உள்ள ஜவ்வு ஆகியவற்றை எடுத்து, கர்த்தர் மோசேக்குக் கட்டளையிட்டபடியே அவற்றைப் பலி பீடத்தின்மேல் ஆரோன் எரித்தான். </span>
<span class='v LV9_11' data-id='LV9_11'><span class='v-num v-11'>௧௧&nbsp;</span>பிறகு அவன் அதன் இறைச்சியையும் தோலையும் முகாமுக்கு வெளியே எரித்தான். </span></div>
<div class='p'>
<span class='v LV9_12' data-id='LV9_12'><span class='v-num v-12'>௧௨&nbsp;</span>அடுத்து, தகன பலிக்கான மிருகத்தைக் கொன்று அதனைத் துண்டுகளாக வெட்டினான். ஆரோனின் மகன்கள் அவனிடம் அதன் இரத்தத்தை எடுத்து வந்தனர். ஆரோன் அந்த இரத்தத்தைப் பலிபீடத்தைச் சுற்றி தெளித்தான். </span>
<span class='v LV9_13' data-id='LV9_13'><span class='v-num v-13'>௧௩&nbsp;</span>ஆரோனின் மகன்கள் தகன பலிக்குரிய துண்டுகளையும், தலையையும் ஆரோனிடம் கொடுத்தனர். ஆரோன் அவற்றை பலிபீடத்தின் மேல் எரித்தான். </span>
<span class='v LV9_14' data-id='LV9_14'><span class='v-num v-14'>௧௪&nbsp;</span>ஆரோன் தகன பலிக்குரிய மிருகத்தின் உட்பகுதிகளையும் கால்களையும் தண்ணீரால் கழுவி அவற்றையும் பலிபீடத்தின் மேல் எரித்தான். </span></div>
<div class='p'>
<span class='v LV9_15' data-id='LV9_15'><span class='v-num v-15'>௧௫&nbsp;</span>பிறகு ஆரோன் ஜனங்களின் பலிகளை கொண்டு வந்து, ஜனங்களுக்கான பாவப் பரிகார பலிக்குரிய ஒரு வெள்ளாட்டைக் கொன்றான். </span>
<span class='v LV9_16' data-id='LV9_16'><span class='v-num v-16'>௧௬&nbsp;</span>ஆரோன் தகன பலிக்குரியதையும் கொண்டு வந்து கர்த்தர் கட்டளையிட்டபடியே பலி செலுத்தினான். </span>
<span class='v LV9_17' data-id='LV9_17'><span class='v-num v-17'>௧௭&nbsp;</span>ஆரோன் தானியக் காணிக்கையை கொண்டு வந்து பலிபீடத்தின் மேல் வைத்தான். அதில் ஒரு கையளவு எடுத்து காலையில் செலுத்தும் பலியோடு பலிபீடத்தின் மேல் வைத்தான். </span></div>
<div class='p'>
<span class='v LV9_18' data-id='LV9_18'><span class='v-num v-18'>௧௮&nbsp;</span>காளையையும், ஆட்டுக் கடாவையும் ஆரோன் கொன்றான். இது ஜனங்களுக்குரிய சமாதானப் பலிகள் ஆகும். ஆரோனின் மகன்கள் அவற்றின் இரத்தத்தை ஆரோனிடம் கொண்டு வந்தனர். ஆரோன் அதனைப் பலிபீடத்தைச் சுற்றிலும் தெளித்தான். </span>
<span class='v LV9_19' data-id='LV9_19'><span class='v-num v-19'>௧௯&nbsp;</span>ஆரோனின் மகன்கள் அம்மிருகங்களின் கொழுப்பு, வால், குடல்களை மூடிய ஜவ்வு, சிறுநீரகங்கள், கல்லீரலின் மேலிருந்த ஜவ்வு ஆகியவற்றைக் கொண்டு வந்தனர். </span>
<span class='v LV9_20' data-id='LV9_20'><span class='v-num v-20'>௨௦&nbsp;</span>ஆரோனின் மகன்கள் இக்கொழுப்புப் பாகங்களை மார்புக்கண்டங்களின் மீது வைத்தனர். ஆரோன் அந்த கொழுப்புப் பகுதிகளை பலிபீடத்தின் மீது வைத்து எரித்தான். </span>
<span class='v LV9_21' data-id='LV9_21'><span class='v-num v-21'>௨௧&nbsp;</span>மோசே கட்டளையிட்டபடியே ஆரோன் மார்புக்கண்டங்களையும் வலதுகால் தொடையையும் அசைவாட்டும் பலியாகக் கர்த்தரின் சந்நிதானத்தில் அசைவாட்டினான். </span></div>
<div class='p'>
<span class='v LV9_22' data-id='LV9_22'><span class='v-num v-22'>௨௨&nbsp;</span>பிறகு ஆரோன் தனது கைகளை ஜனங்களை நோக்கி உயர்த்தி ஆசீர்வாதம் செய்தான். பாவப் பரிகார பலி, தகனபலி, சமாதானப் பலி அனைத்தையும் ஆரோன் செலுத்தி முடித்த பிறகு பலிபீடத்திலிருந்து கீழே இறங்கி வந்தான். </span></div>
<div class='p'>
<span class='v LV9_23' data-id='LV9_23'><span class='v-num v-23'>௨௩&nbsp;</span>மோசேயும் ஆரோனும் ஆசரிப்புக் கூடாரத்திற்குள்ளே சென்றனர். பின் அவர்கள் வெளியே வந்து ஜனங்களை ஆசீர்வதித்தனர். பிறகு கர்த்தரின் மகிமையானது அனைத்து ஜனங்களுக்கும் காணப்பட்டது. </span>
<span class='v LV9_24' data-id='LV9_24'><span class='v-num v-24'>௨௪&nbsp;</span>கர்த்தருடைய சந்நிதியிருந்து நெருப்பு எழும்பி வந்து பலிபீடத்தின் மேல் இருந்த தகனபலிப் பொருட்களையும் கொழுப்பையும் எரித்தது. ஜனங்கள் இதனைப் பார்த்து ஆரவாரம் செய்தனர். தங்கள் முகங்களைத் தரையை நோக்கி தாழ்த்தினர். </span></div></div>
<div class='footnotes'>

</div>
<div class='footer'><div class='nav'>
<a class='prev' href='LV8.html'>&#9664;</a>
<a class='home' href='index.html'>&#9776;</a>
<a class='next' href='LV10.html'>&#9654;</a>
</div></div>
</body></html>
