<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக 2 யோவான் 1</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location uni_ila.sundaram-08' href='J2.html'> 2 யோவான் 1 </a>
<a class='prev' href='J15.html'>  </a>
<a class='next' href='J31.html'>  </a>
</div></div>
<div class='chapter section J21 tam2008 tam J2 uni_ila.sundaram-08' dir='ltr' data-id='J21' data-nextid='J31' data-previd='J15' lang='ta'><div class='mt'>யோவான் </div><div class='mt2'>எழுதிய இரண்டாம் கடிதம்  
</div>
<div class='c'>1</div>
<div class='p'>
<span class='v J21_1' data-id='J21_1'><span class='verse1 v-num v-1'>1&nbsp;</span>மூப்பனாகிய நான், தேவனால் தேர்ந்தெடுக்கப்பட்ட பெண்ணிற்கும்<span class='note' id='footnote-322'><a href='#note-322' class='key'>*</a></span> அவளது குழந்தைகளுக்கும் எழுதுவது. நான் உங்கள் அனைவரையும் உண்மையான நற்செய்தியின்படி நேசிக்கிறேன். உண்மையை அறிந்த அனைவரும் உங்களை நேசிக்கிறார்கள். </span>
<span class='v J21_2' data-id='J21_2'><span class='v-num v-2'>2&nbsp;</span>நம் அனைவருக்குள்ளும் இருக்கிற உண்மையால் நாங்கள் உங்களை நேசிக்கிறோம். என்றென்றைக்கும் இந்த உண்மை நம்மோடு கூட இருக்கும். </span></div>
<div class='p'>
<span class='v J21_3' data-id='J21_3'><span class='v-num v-3'>3&nbsp;</span>பிதாவாகிய தேவனிடமிருந்தும், அவரது மகனாகிய இயேசு கிறிஸ்துவிடமிருந்தும் கிருபையும், இரக்கமும், சமாதானமும், அமைதியும் நம்மோடு இருப்பதாக. உண்மை, அன்பு, ஆகியவற்றின் மூலமாக நாம் இந்த ஆசீர்வாதங்களைப் பெறுகிறோம். </span></div>
<div class='p'>
<span class='v J21_4' data-id='J21_4'><span class='v-num v-4'>4&nbsp;</span>உங்கள் குழந்தைகளில் சிலரைக் குறித்து அறிவதில் நான் சந்தோஷமடைகிறேன். பிதா நமக்குக் கட்டளையிட்டபடியே, அவர்கள் உண்மையின் வழியைப் பின்பற்றுகிறார்கள் என்பதை அறிந்து நான் சந்தோஷப்படுகிறேன். </span>
<span class='v J21_5' data-id='J21_5'><span class='v-num v-5'>5&nbsp;</span>இப்போதும், அன்பான பெண்மணியே, நான் உனக்குக் கூறுகிறேன், நாம் ஒருவரையொருவர் நேசிக்க வேண்டும். இது புதுக் கட்டளையல்ல, தொடக்கத்திலிருந்தே, நாம் பெற்ற அதே கட்டளையாகும். </span>
<span class='v J21_6' data-id='J21_6'><span class='v-num v-6'>6&nbsp;</span>நாம் வாழும்படியாக அவர் கட்டளையிட்ட வழியில் வாழ்வதே அன்புகாட்டுவதாகும். தேவனின் கட்டளையும் இதுவே. நீங்கள் அன்பின் வாழ்க்கையை வாழுங்கள். தொடக்கத்தில் இருந்தே நீங்கள் கேள்விப்பட்ட கட்டளையும் இது தான். </span></div>
<div class='p'>
<span class='v J21_7' data-id='J21_7'><span class='v-num v-7'>7&nbsp;</span>இப்போது உலகில் அநேக தவறான போதகர்கள் இருக்கிறார்கள். இயேசு கிறிஸ்து பூமிக்கு வந்து ஒரு மனிதனானார் என்பதை இந்தத் தவறான போதகர்கள் சொல்ல மறுக்கிறார்கள். இந்த உண்மையை சொல்ல மறுக்கிற மனிதன் தவறான போதகனும் போலிக் கிறிஸ்துவுமாயிருக்கிறான். </span>
<span class='v J21_8' data-id='J21_8'><span class='v-num v-8'>8&nbsp;</span>எச்சரிக்கையாயிருங்கள்! உங்கள் செயல்களுக்குரிய நற்பலனை இழந்துவிடாதிருங்கள். உங்களுக்குரிய எல்லாப் பலன்களையும் பெறுவதில் எச்சரிக்கையாக இருங்கள். </span></div>
<div class='p'>
<span class='v J21_9' data-id='J21_9'><span class='v-num v-9'>9&nbsp;</span>கிறிஸ்துவின் போதனைகளை மட்டுமே பின்பற்றுவதை ஒருவன் தொடரவேண்டும். கிறிஸ்துவின் போதனைகளை ஒருவன் மாற்றினால், அம்மனிதனிடம் தேவன் இல்லை. ஆனால் தேவனின் போதனைகளைத் தொடர்ந்து ஒரு மனிதன் பின்பற்றினால், அம்மனிதன் பிதா, குமாரன் ஆகிய இருவரையும் ஏற்றுக்கொள்கிறான். </span>
<span class='v J21_10' data-id='J21_10'><span class='v-num v-10'>10&nbsp;</span>ஒருவன் இப்போதனையைக் கொண்டுவராமல் உங்களிடம் வந்தால் அவனை உங்கள் வீட்டில் ஏற்காதீர்கள். அவனை வரவேற்காதீர்கள். </span>
<span class='v J21_11' data-id='J21_11'><span class='v-num v-11'>11&nbsp;</span>நீங்கள் அவனை ஏற்றுக்கொண்டால் அவனது தீயசெயல்களுக்கும் நீங்களும் உதவியவராவீர்கள். </span></div>
<div class='p'>
<span class='v J21_12' data-id='J21_12'><span class='v-num v-12'>12&nbsp;</span>நான் உங்களிடம் கூற வேண்டியது மிகுதி. ஆனால் தாளையும், மையையும் பயன்படுத்த விரும்பவில்லை. பதிலாக, உங்களிடம் வர எண்ணுகிறேன். அப்போது நாம் ஒருமித்துப் பேச இயலும். அது நம்மை மகிழ்ச்சிக்குள்ளாக்கும். </span>
<span class='v J21_13' data-id='J21_13'><span class='v-num v-13'>13&nbsp;</span>தேவனால் தேர்ந்தெடுக்கப்பட்ட உங்கள் சகோதரியின் குழந்தைகள் தங்கள் அன்பை உங்களுக்குத் தெரியப்படுத்துகிறார்கள். </span></div></div>
<div class='footnotes'>

<span class='footnote' id='note-322'><span class='key'>* </span><a href='#footnote-322' class='backref'>1:1</a> <span class='text'> <span class="fk">பெண் </span><span class="ft">இது ஒரு பெண்ணைக் குறிக்கலாம். அல்லது இந்த நிருபத்தில் ஒரு சபையையும் குறிக்கும் என்றால், அவளுடைய குழந்தைகள் என்பது சபையின் மக்களைக் குறிக்கும்.</span></span></span>
</div>
<div class='footer'><div class='nav'>
<a class='prev' href='J15.html'></a>
<a class='home' href='index.html'></a>
<a class='next' href='J31.html'></a>
</div></div>
</body></html>
