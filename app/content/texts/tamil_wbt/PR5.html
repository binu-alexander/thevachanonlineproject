<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக நீதிமொழிகள் 5</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location uni_ila.sundaram-08' href='PR.html'> நீதிமொழிகள் ௫ </a>
<a class='prev' href='PR4.html'> &#9664; </a>
<a class='next' href='PR6.html'> &#9654; </a>
</div></div>
<div class='chapter section PR5 tam2008 tam PR uni_ila.sundaram-08' dir='ltr' data-id='PR5' data-nextid='PR6' data-previd='PR4' lang='ta'> 

<div class='c'>௫</div>
<div class='s'>விபச்சாரத்தை விட்டு விலக்கும் ஞானம் </div>
<div class='p'>
<span class='v PR5_1' data-id='PR5_1'><span class='verse1 v-num v-1'>௧&nbsp;</span>என் மகனே, எனது ஞானமுள்ள போதனையைக் கவனமுடன் கேள். அறிவைப் பற்றிய என் வார்த்தைகளில் கவனம் செலுத்து. </span>
<span class='v PR5_2' data-id='PR5_2'><span class='v-num v-2'>௨&nbsp;</span>பிறகு ஞானத்தோடு வாழ்வதற்கு நினைவுகொள்வாய். நீ என்ன சொல்வாயோ அதில் கவனமாக இருப்பாய். </span>
<span class='v PR5_3' data-id='PR5_3'><span class='v-num v-3'>௩&nbsp;</span>அடுத்தவனின் மனைவியினுடைய வார்த்தைகள் இனிமையாகத் தோன்றலாம். அவளது வார்த்தைகள் இனிப்பாகவும், கவர்ச்சியாகவும் தோன்றலாம். </span>
<span class='v PR5_4' data-id='PR5_4'><span class='v-num v-4'>௪&nbsp;</span>ஆனால் முடிவில் அவள் உனக்குக் கசப்பையும் வேதனையுமே தருவாள். அந்த வேதனையானது விஷத்தை போன்று கொடுமையானதாகவும், வாளைப் போன்று கூர்மையானதாகவும் இருக்கும். </span>
<span class='v PR5_5' data-id='PR5_5'><span class='v-num v-5'>௫&nbsp;</span>அவளது கால்கள் மரணத்தை நோக்கிப் போகும். அவள் உன்னை நேரடியாகக் கல்லறைக்கே அழைத்துச் செல்வாள். </span>
<span class='v PR5_6' data-id='PR5_6'><span class='v-num v-6'>௬&nbsp;</span>அவளைப் பின்பற்றிச் செல்லாதே. அவள் சரியான பாதையைத் தவறிவிட்டவள். அவளுக்கு அதைப்பற்றியும் தெரியாது. எச்சரிக்கையாக இரு. வாழ்வுக்கான வழியை பின்பற்றிச்செல். </span></div>
<div class='p'>
<span class='v PR5_7' data-id='PR5_7'><span class='v-num v-7'>௭&nbsp;</span>என் பிள்ளைகளே! இப்பொழுது நான் சொல்வதைக் கவனியுங்கள். நான் சொல்லுகின்றவற்றை மறந்துவிடாதீர்கள். </span>
<span class='v PR5_8' data-id='PR5_8'><span class='v-num v-8'>௮&nbsp;</span>விபச்சாரம் என்னும் பாவத்தைச் செய்கின்ற பெண்ணிடமிருந்து விலகி நில். அவளது வீட்டுக் கதவின் அருகில் போகாதே. </span>
<span class='v PR5_9' data-id='PR5_9'><span class='v-num v-9'>௯&nbsp;</span>நீ அவற்றை செய்தால் நீ பெறவேண்டிய மதிப்பை மற்ற ஜனங்கள் பெறுவார்கள். நீ வருடக்கணக்கில் உழைத்துப் பெற்றப் பொருட்களை அந்நியன் ஒருவன் பெறுவான். முடிவில் உன் வாழ்வை இழப்பாய். தீயவர்கள் உன்னிடமிருந்து அதனை எடுத்துக்கொள்வார்கள். </span>
<span class='v PR5_10' data-id='PR5_10'><span class='v-num v-10'>௧௦&nbsp;</span>உனக்குத் தெரியாதவர்கள் வந்து உன் செல்வத்தை எடுத்துக்கொள்வார்கள். உனது உழைப்பின் பலனை மற்றவர்கள் அடைவார்கள். </span>
<span class='v PR5_11' data-id='PR5_11'><span class='v-num v-11'>௧௧&nbsp;</span>உன் வாழ்வின் முடிவில் நீ உனது செயலைக்குறித்து வருத்தப்படுவாய். உன் வாழ்க்கையை நீயே அழித்துக்கொள்கிறாய். ஆரோக்கியமும் உனக்குச் சொந்தமான அனைத்தும் அழியும். </span>
<span class='v PR5_12 PR5_13' data-id='PR5_12'><span class='v-num v-12-13'>௧௨-௧௩&nbsp;</span>பிறகு நீ, “நான் ஏன் என் பெற்றோர்கள் சொன்னதைக் கேட்காமல் போனேன். என் போதகர்கள் சொன்னதை ஏன் கேட்காமல் போனேன். நான் ஒழுக்கமாய் இருக்க மறுத்தேன். நான் திருத்தப்படமறுத்தேன். </span>
<span class='v PR5_14' data-id='PR5_14'><span class='v-num v-14'>௧௪&nbsp;</span>இப்போது ஏறக்குறைய எல்லாவித பிரச்சனைகளிலும் அகப்பட்ட எனக்கு நேர்ந்த அவமானத்தை ஜனங்கள் அனைவரும் பார்க்கின்றனர்” என்று சொல்லுவாய். </span></div>
<div class='p'>
<span class='v PR5_15 PR5_16' data-id='PR5_15'><span class='v-num v-15-16'>௧௫-௧௬&nbsp;</span>உன் சொந்த கிணற்றில் ஊறுகிற தண்ணீரை மட்டும் குடி. உனது தண்ணீர் தெருக்களில் வழிந்து ஓடும்படி விட்டுவிடாதே. நீ உன் மனைவியிடம் மட்டும் பாலின உறவு வைத்துக்கொள்ள வேண்டும். உன் சொந்த வீட்டுக்கு வெளியே உள்ள பிள்ளைகளுக்கும் தந்தை ஆகாதே. </span>
<span class='v PR5_17' data-id='PR5_17'><span class='v-num v-17'>௧௭&nbsp;</span>உனது பிள்ளைகள் உனக்கு மட்டுமே உரியவர்களாக இருக்க வேண்டும். உன் வீட்டுக்கு வெளியே உள்ளவர்களோடு உன் பிள்ளைகளைப் பகிர்ந்துகொள்ளாதே. </span>
<span class='v PR5_18' data-id='PR5_18'><span class='v-num v-18'>௧௮&nbsp;</span>எனவே உன் சொந்த மனைவியோடு மகிழ்ச்சியாக இரு. நீ இளமையாக இருக்கும்போது மணந்துகொண்ட மனைவியோடு மகிழ்ச்சியாக இரு. </span>
<span class='v PR5_19' data-id='PR5_19'><span class='v-num v-19'>௧௯&nbsp;</span>அவள் ஒரு அழகான மானைப் போன்றவள். அன்பான பெண்ணாடு போன்றவள். அவளது அன்பால் திருப்தி அடைவாய். அவளது அன்பு உன்னைக் கவரட்டும். </span>
<span class='v PR5_20' data-id='PR5_20'><span class='v-num v-20'>௨௦&nbsp;</span>ஆனால் அந்நிய பெண்ணின் கரங்களுள் நீ தடுமாறி விழாதே. இன்னொருவனது மனைவியின் அன்பு உனக்குத் தேவையில்லை. </span></div>
<div class='p'>
<span class='v PR5_21' data-id='PR5_21'><span class='v-num v-21'>௨௧&nbsp;</span>நீ செய்கிற அனைத்தையும் கர்த்தர் தெளிவாகப் பார்த்துக்கொண்டிருக்கிறார். நீ எங்கே போகிறாய் என்று கவனிக்கிறார். </span>
<span class='v PR5_22' data-id='PR5_22'><span class='v-num v-22'>௨௨&nbsp;</span>கெட்டவர்களின் பாவங்கள் அவர்களைச் சிக்கவைக்கும், அப்பாவங்கள் அவர்களைக் கயிறுகளைப்போன்று கட்டிக்கொள்ளும். </span>
<span class='v PR5_23' data-id='PR5_23'><span class='v-num v-23'>௨௩&nbsp;</span>அத்தீயவன் மரித்துப்போவான், ஏனென்றால் ஒழுக்கமாய் இருக்க அவன் மறுத்துவிட்டான். அவன் தன் சொந்த ஆசைகளிலேயே சிக்கி அழிவான். </span></div></div>
<div class='footnotes'>

</div>
<div class='footer'><div class='nav'>
<a class='prev' href='PR4.html'>&#9664;</a>
<a class='home' href='index.html'>&#9776;</a>
<a class='next' href='PR6.html'>&#9654;</a>
</div></div>
</body></html>
