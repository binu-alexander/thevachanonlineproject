<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக யோவான் 11</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location uni_ila.sundaram-08' href='JN.html'> யோவான் ௧௧ </a>
<a class='prev' href='JN10.html'>  </a>
<a class='next' href='JN12.html'>  </a>
</div></div>
<div class='chapter section JN11 tam2008 tam JN uni_ila.sundaram-08' dir='ltr' data-id='JN11' data-nextid='JN12' data-previd='JN10' lang='ta'> 

<div class='c'>௧௧</div>
<div class='s'>லாசருவின் இறப்பு </div>
<div class='p'>
<span class='v JN11_1' data-id='JN11_1'><span class='verse1 v-num v-1'>௧&nbsp;</span>லாசரு என்ற பெயருள்ள ஒரு மனிதன் நோயுற்றிருந்தான். அவன் பெத்தானியா என்ற நகரத்தில் வாழ்ந்து வந்தான். இந்நகரத்தில்தான் மரியாளும் அவளது சகோதரி மார்த்தாளும் வாழ்ந்தனர். </span>
<span class='v JN11_2' data-id='JN11_2'><span class='v-num v-2'>௨&nbsp;</span>(இந்த மரியாள்தான் பின்பு இயேசுவிற்கு வாசனைத் தைலம் பூசித் தன் கூந்தலால் அவரது கால்களைத் துடைத்தவள்) மரியாளின் சகோதரன்தான் லாசரு. அவன் இப்போது நோயுற்றிருந்தான். </span>
<span class='v JN11_3' data-id='JN11_3'><span class='v-num v-3'>௩&nbsp;</span>ஆகையால் மரியாளும் மார்த்தாளும் இயேசுவிடம் செய்தி அனுப்பி “ஆண்டவரே, உங்கள் அன்பான நண்பன் லாசரு நோயுற்றிருக்கிறான்” என்று சொன்னார்கள். </span></div>
<div class='p'>
<span class='v JN11_4' data-id='JN11_4'><span class='v-num v-4'>௪&nbsp;</span>இயேசு இதனைக் கேட்டு “நோயின் முடிவு மரணம் அன்று. இந்த நோய் தேவனை மகிமைப்படுத்துவதற்காக ஏற்பட்டது. இது, தேவனின் குமாரனுக்குப் புகழைக் கொண்டுவருவதற்காகவே உண்டானது” என்றார். </span>
<span class='v JN11_5' data-id='JN11_5'><span class='v-num v-5'>௫&nbsp;</span>(மார்த்தாள், மரியாள், லாசரு ஆகிய மூவரையும் இயேசு நேசித்து வந்தார்) </span>
<span class='v JN11_6' data-id='JN11_6'><span class='v-num v-6'>௬&nbsp;</span>இயேசு லாசருவின் நோயைப்பற்றி அறிந்தபோது மேலும் இரண்டு நாட்கள் ஏற்கெனவே இருந்த இடத்திலேயே தங்கினார். </span>
<span class='v JN11_7' data-id='JN11_7'><span class='v-num v-7'>௭&nbsp;</span>பிறகு இயேசு தன் சீஷர்களிடம் “நாம் மறுபடியும் யூதேயாவுக்குத் திரும்பிப் போவோம்” என்றார். </span></div>
<div class='p'>
<span class='v JN11_8' data-id='JN11_8'><span class='v-num v-8'>௮&nbsp;</span>அவரது சீஷர்கள், “ஆண்டவரே, யூதேயாவில் உள்ள யூதர்கள் உம்மைக் கல்லெறிந்து கொல்ல முயற்சித்தார்கள். அது நடந்தது சமீபகாலத்தில்தான். எனவே, இப்பொழுது அங்கே திரும்பிப் போக வேண்டுமா?” என்று கேட்டனர். </span></div>
<div class='p'>
<span class='v JN11_9' data-id='JN11_9'><span class='v-num v-9'>௯&nbsp;</span>இயேசுவோ, “பகலில் பன்னிரண்டு மணிநேரம் வெளிச்சம் இருக்கும். சரிதானே. ஒருவன் பகலில் நடந்தால், அவன் தடுமாறி விழமாட்டான். ஏனென்றால், அவனால் உலகின் வெளிச்சத்தைப் பார்க்க முடியும். </span>
<span class='v JN11_10' data-id='JN11_10'><span class='v-num v-10'>௧௦&nbsp;</span>ஆனால் ஒருவன் இரவிலே நடந்தால் அவன் தடுமாறுவான். ஏனென்றால் அவனுக்கு உதவி செய்ய வெளிச்சம் இல்லை” என்றார். </span></div>
<div class='p'>
<span class='v JN11_11' data-id='JN11_11'><span class='v-num v-11'>௧௧&nbsp;</span>அவர் மேலும், “நமது நண்பன் லாசரு இப்பொழுது தூங்கிக்கொண்டிருக்கிறான். ஆனால் நான் அவனை எழுப்பப்போகிறேன்” என்றார். </span></div>
<div class='p'>
<span class='v JN11_12' data-id='JN11_12'><span class='v-num v-12'>௧௨&nbsp;</span>அவரது சீஷர்களோ, “ஆண்டவரே, அவன் தூங்கிக்கொண்டிருந்தால் நிச்சயம் குணமாவான்” என்றார்கள். </span>
<span class='v JN11_13' data-id='JN11_13'><span class='v-num v-13'>௧௩&nbsp;</span>லாசரு இறந்து போனான் என்பதைக்குறித்தே இயேசு அவ்வாறு சொன்னார். ஆனால் அவரது சீஷர்களோ லாசரு உண்மையில் தூங்குவதாக நினைத்துக்கொண்டனர். </span></div>
<div class='p'>
<span class='v JN11_14' data-id='JN11_14'><span class='v-num v-14'>௧௪&nbsp;</span>பிறகு இயேசு தெளிவாக, “லாசரு இறந்துபோனான். </span>
<span class='v JN11_15' data-id='JN11_15'><span class='v-num v-15'>௧௫&nbsp;</span>அங்கே அப்பொழுது நான் இல்லை என்பதால் நான் மகிழ்ச்சியடைகிறேன். இப்பொழுது என்னை நீங்கள் நம்புவீர்கள். அதனால்தான் மகிழ்கிறேன். நாம் அவனிடம் போவோம்” என்றார். </span></div>
<div class='p'>
<span class='v JN11_16' data-id='JN11_16'><span class='v-num v-16'>௧௬&nbsp;</span>பிறகு தோமா என்று அழைக்கப்படும் சீஷன், ஏனைய சீஷர்களைப் பார்த்து, “நாமும் அவரோடு போவோம். யூதேயாவில் இயேசுவோடு நாமும் சாவோம்” என்றான். </span></div>
<div class='s'>பெத்தானியாவில் இயேசு </div>
<div class='p'>
<span class='v JN11_17' data-id='JN11_17'><span class='v-num v-17'>௧௭&nbsp;</span>இயேசு பெத்தானியாவுக்கு வந்தார். அங்கு வந்ததும் லாசரு இறந்துபோனாதாகவும் அவன் கல்லறையில் வைக்கப்பட்டு நான்கு நாட்கள் ஆனதாகவும் அறிந்தார். </span>
<span class='v JN11_18' data-id='JN11_18'><span class='v-num v-18'>௧௮&nbsp;</span>எருசலேமிலிருந்து இரண்டு மைல் தூரத்தில் பெத்தானியா உள்ளது. </span>
<span class='v JN11_19' data-id='JN11_19'><span class='v-num v-19'>௧௯&nbsp;</span>யூதர்கள் பலர் மார்த்தாளிடமும் மரியாளிடமும் வந்திருந்தனர். அவர்களின் சகோதரன் லாசருவின் மரணம் குறித்து துக்கம் விசாரிக்க வந்தனர். </span></div>
<div class='p'>
<span class='v JN11_20' data-id='JN11_20'><span class='v-num v-20'>௨௦&nbsp;</span>இயேசு வந்துகொண்டிருப்பதாக மார்த்தாள் கேள்விப்பட்டாள். அவரை வரவேற்க அவள் போனாள். ஆனால் மரியாள் வீட்டிலேயே தங்கிக்கொண்டாள். </span>
<span class='v JN11_21' data-id='JN11_21'><span class='v-num v-21'>௨௧&nbsp;</span>மார்த்தாள் இயேசுவிடம், “ஆண்டவரே, நீர் இங்கே இருந்திருந்தால் என் சகோதரன் இறந்திருக்கமாட்டான். </span>
<span class='v JN11_22' data-id='JN11_22'><span class='v-num v-22'>௨௨&nbsp;</span>ஆனால் இப்பொழுதுகூட நீர் கேட்பவற்றை தேவன் உமக்குத் தருவார்” என்றாள். </span></div>
<div class='p'>
<span class='v JN11_23' data-id='JN11_23'><span class='v-num v-23'>௨௩&nbsp;</span>இயேசுவோ, “உன் சகோதரன் எழுவான், மீண்டும் உயிர்வாழ்வான்” என்றார். </span></div>
<div class='p'>
<span class='v JN11_24' data-id='JN11_24'><span class='v-num v-24'>௨௪&nbsp;</span>மார்த்தாளோ, “உயிர்த்தெழுதல் நடைபெறும் கடைசிநாளில் அவன் மீண்டும் எழுந்து உயிர் வாழ்வான் என்று எனக்குத் தெரியும்” என்றாள். </span></div>
<div class='p'>
<span class='v JN11_25' data-id='JN11_25'><span class='v-num v-25'>௨௫&nbsp;</span>இயேசு அவளிடம், “நானே உயிர்த்தெழுதலும் ஜீவனுமாய் இருக்கிறேன். என்னில் நம்பிக்கை வைக்கிற எவனும் தான் இறந்த பிறகும் எழுந்து வாழ்வு பெறுவான். </span>
<span class='v JN11_26' data-id='JN11_26'><span class='v-num v-26'>௨௬&nbsp;</span>என்னில் வாழ்ந்து நம்பிக்கை வைக்கிற எவனும் உண்மையிலேயே இறப்பதில்லை. மார்த்தாளே, இதை நீ நம்புகிறாயா?” எனக் கேட்டார். </span></div>
<div class='p'>
<span class='v JN11_27' data-id='JN11_27'><span class='v-num v-27'>௨௭&nbsp;</span>“ஆம், ஆண்டவரே. நீர்தான் கிறிஸ்து என்று நம்புகிறேன். நீர்தான் தேவனின் குமாரன். நீரே உலகத்திற்கு வரவிருந்தவர்” என்றாள் மார்த்தாள். </span></div>
<div class='s'>இயேசு அழுதல் </div>
<div class='p'>
<span class='v JN11_28' data-id='JN11_28'><span class='v-num v-28'>௨௮&nbsp;</span>மார்த்தாள் இவ்வாறு சொன்ன பிறகு அவள் தன் சகோதரி மரியாளிடம் திரும்பிச் சென்றாள். அவள் தனியாக அவளிடம் பேசினாள். “இயேசு இங்கே இருக்கிறார். அவர் உன்னை அழைத்தார்” என்றாள் மார்த்தாள். </span>
<span class='v JN11_29' data-id='JN11_29'><span class='v-num v-29'>௨௯&nbsp;</span>இதைக் கேட்டதும் மரியாள் எழுந்து இயேசுவிடம் விரைவாகப் போனாள். </span>
<span class='v JN11_30' data-id='JN11_30'><span class='v-num v-30'>௩௦&nbsp;</span>இயேசு இன்னும் அக்கிராமத்துக்கு வந்து சேரவில்லை. மார்த்தாள் சந்தித்த இடத்திலேயே அவர் இருந்தார். </span>
<span class='v JN11_31' data-id='JN11_31'><span class='v-num v-31'>௩௧&nbsp;</span>யூதர்கள் பலர் மரியாளோடு அவளது வீட்டில் இருந்தனர். அவளுக்கு ஆறுதல் சொல்லிக்கொண்டிருந்தனர். மரியாள் எழுந்து வேகமாகச் செல்வதைப் பார்த்து அவள் லாசருவின் கல்லறைக்குப் போகக்கூடும் என எண்ணினர். அவள் அங்கு அழப்போகலாம் என்று கருதி அவளோடு அவர்களும் சென்றனர். </span>
<span class='v JN11_32' data-id='JN11_32'><span class='v-num v-32'>௩௨&nbsp;</span>இயேசு இருந்த இடத்துக்கு மரியாள் சென்றாள். அவள் இயேசுவைப் பார்த்ததும் குனிந்து அவரை வணங்கினாள். “ஆண்டவரே, நீர் இங்கே இருந்திருந்தால் என்னுடைய சகோதரன் இறந்துபோயிருக்கமாட்டான்” என்று சொன்னாள். </span></div>
<div class='p'>
<span class='v JN11_33' data-id='JN11_33'><span class='v-num v-33'>௩௩&nbsp;</span>மரியாள் அழுவதை இயேசு பார்த்தார். அவளோடு வந்த யூதர்களையும் அவர் கவனித்தார். அவர்களும் அழுதனர். இயேசு மனப்பூர்வமாக வருந்தி, ஆழமாக வேதனைப்பட்டார். </span>
<span class='v JN11_34' data-id='JN11_34'><span class='v-num v-34'>௩௪&nbsp;</span>“அவனை எங்கே வைத்திருக்கிறீர்கள்?” என்று அவளிடம் கேட்டார். </span></div>
<div class='p'>
<span class='v JN11_34' data-id='JN11_34'>அவர்கள் அவரிடம், “கர்த்தரே, வந்து பாரும்” என்றனர். </span>
<span class='v JN11_35' data-id='JN11_35'><span class='v-num v-35'>௩௫&nbsp;</span>இயேசு அழுதார். </span></div>
<div class='p'>
<span class='v JN11_36' data-id='JN11_36'><span class='v-num v-36'>௩௬&nbsp;</span>இதைக் கண்ட யூதர்கள், “பாருங்கள், இயேசு லாசருவை மிகவும் நேசித்திருக்கிறார்” என்றனர். </span></div>
<div class='p'>
<span class='v JN11_37' data-id='JN11_37'><span class='v-num v-37'>௩௭&nbsp;</span>ஆனால் சில யூதர்களோ, “இயேசு குருடனின் கண்களைக் குணப்படுத்தினார். லாசருவுக்கு உதவிசெய்ய. அவனை ஏன் சாகாமலிருக்கச் செய்திருக்கக் கூடாது?” என்று கேட்டனர். </span></div>
<div class='s'>லாசருவை உயிர்ப்பித்தல் </div>
<div class='p'>
<span class='v JN11_38' data-id='JN11_38'><span class='v-num v-38'>௩௮&nbsp;</span>மீண்டும் இயேசு மனதில் மிகவும் வருத்தம் அடைந்தார். பிறகு லாசரு வைக்கப்பட்ட கல்லைறைக்கு வந்தார். அக்கல்லறை பெரிய பாறையால் அடைக்கப்பட்டிருந்த குகைக்குள் இருந்தது. </span>
<span class='v JN11_39' data-id='JN11_39'><span class='v-num v-39'>௩௯&nbsp;</span>இயேசு, “அந்தப் பாறையை அகற்றுங்கள்” என்றார். </span></div>
<div class='p'>
<span class='v JN11_39' data-id='JN11_39'>மார்த்தாளோ, “ஆண்டவரே, லாசரு இறந்து நான்கு நாட்கள் ஆகிவிட்டன. அதில் கெட்ட நாற்றம் வீசுமே” என்றாள். அவள் இறந்துபோன லாசருவின் சகோதரி. </span></div>
<div class='p'>
<span class='v JN11_40' data-id='JN11_40'><span class='v-num v-40'>௪௦&nbsp;</span>இயேசு மார்த்தாளிடம், “நான் சொன்னவற்றை நினைத்துப்பார். நீ என்னை நம்புகிறதானால் தேவனின் மகிமையை அறியலாம் எனச் சொல்லியிருக்கிறேன்” என்றார். </span></div>
<div class='p'>
<span class='v JN11_41' data-id='JN11_41'><span class='v-num v-41'>௪௧&nbsp;</span>ஆகையால் அவர்கள் அந்தப் பாறையை குகையின் வாசலில் இருந்து அகற்றினார்கள். இயேசு மேலே ஏறிட்டுப் பார்த்து “பிதாவே! நான் சொல்வதை நீர் கேட்டதற்காக நன்றி கூறுகிறேன். </span>
<span class='v JN11_42' data-id='JN11_42'><span class='v-num v-42'>௪௨&nbsp;</span>எப்பொழுதும் நான் சொல்வதை நீர் கேட்கிறீர் என்பது எனக்குத் தெரியும். ஆனாலும் நான் இங்கே கூடியிருக்கிற இம்மக்களுக்காகவே இவற்றைக் கூறுகிறேன். நீர்தான் என்னை அனுப்பினீர் என்று இவர்கள் நம்பவேண்டும் என்று விரும்புகிறேன்” என்றார். </span>
<span class='v JN11_43' data-id='JN11_43'><span class='v-num v-43'>௪௩&nbsp;</span>இவ்விதம் சொன்னபிறகு இயேசு உரத்த குரலில், “லாசருவே, வெளியே வா” என்று அழைத்தார். </span>
<span class='v JN11_44' data-id='JN11_44'><span class='v-num v-44'>௪௪&nbsp;</span>இறந்தவன் வெளியே வந்தான். அவனது கைகளிலும் கால்களிலும் துணிகள் சுற்றப்பட்டிருந்தன. அவன் முகத்தை ஒரு துண்டுத் துணி மூடியிருந்தது. </span></div>
<div class='p'>
<span class='v JN11_44' data-id='JN11_44'>இயேசு மக்களிடம், “துணிகளை அப்புறப்படுத்தி அவனை விடுவியுங்கள்” என்றார். </span></div>
<div class='s'>யூதத்தலைவர்களின் சதித்திட்டம் </div>
<div class='r'>(மத். 26:1–5; மாற். 14:1–2; லூ. 22:1–2) </div>
<div class='p'>
<span class='v JN11_45' data-id='JN11_45'><span class='v-num v-45'>௪௫&nbsp;</span>மரியாளைப் பார்ப்பதற்காக ஏராளமான யூதர்கள் வந்திருந்தனர். இயேசு செய்ததை அவர்கள் பார்த்தார்கள். அவர்களில் பலர் இயேசுவின் மீது நம்பிக்கை வைத்தனர். </span>
<span class='v JN11_46' data-id='JN11_46'><span class='v-num v-46'>௪௬&nbsp;</span>ஆனால், சிலர் பரிசேயர்களிடம் சென்றனர். இயேசு செய்ததை அவர்கள் பரிசேயர்களிடம் சொன்னார்கள். </span>
<span class='v JN11_47' data-id='JN11_47'><span class='v-num v-47'>௪௭&nbsp;</span>பிறகு ஆசாரியர்களும் பரிசேயர்களும் யூதர்களின் ஆலோசனைச் சபையைக் கூட்டினர். “இனி என்ன செய்யலாம்? இயேசு பல அற்புதங்களைச் செய்து வருகிறான். </span>
<span class='v JN11_48' data-id='JN11_48'><span class='v-num v-48'>௪௮&nbsp;</span>அவனை இவ்வாறு தொடர்ந்து செய்ய அனுமதித்தால் பிறகு மக்கள் அனைவரும் அவனை நம்ப ஆரம்பித்துவிடுவார்கள். பின் ரோமானியர்கள் வந்து நமது ஆலயத்தையும், நாட்டையும் அபகரித்துக்கொள்வார்கள்” என்று பேசிக்கொண்டனர். </span></div>
<div class='p'>
<span class='v JN11_49' data-id='JN11_49'><span class='v-num v-49'>௪௯&nbsp;</span>அங்கே அவர்களில் ஒருவன் காய்பா. அவன் அந்த ஆண்டின் தலைமை ஆசாரியன். அவன் “உங்களுக்கு ஒன்றும் தெரியவில்லை. </span>
<span class='v JN11_50' data-id='JN11_50'><span class='v-num v-50'>௫௦&nbsp;</span>நாடு முழுவதும் அழிவதைவிட மக்களுக்காக ஒருவன் இறந்துபோவது நல்லது அல்லவா? இதை ஏன் நீங்கள் எண்ணிப்பார்க்கவில்லை?” என்று சொன்னான். </span></div>
<div class='p'>
<span class='v JN11_51' data-id='JN11_51'><span class='v-num v-51'>௫௧&nbsp;</span>காய்பா இவற்றைச் சொந்தமாகச் சிந்தித்துச் சொல்லவில்லை. அவன் அந்த ஆண்டின் தலைமை ஆசாரியன். இயேசு யூத நாட்டுக்காக மரிக்கப்போகிறார் என்பதை அவன் உண்மையில் தீர்க்கதரிசனமாகவே கூறினான். </span>
<span class='v JN11_52' data-id='JN11_52'><span class='v-num v-52'>௫௨&nbsp;</span>ஆம். இயேசு யூதர்களுக்காகவே மரிக்கப் போகிறார். உலகில் சிதறிக் கிடக்கிற மக்களையெல்லாம் ஒன்று திரட்டி, அவர்களை ஒரே மக்களாக்க அவர் மரிக்கப் போகிறார். </span></div>
<div class='p'>
<span class='v JN11_53' data-id='JN11_53'><span class='v-num v-53'>௫௩&nbsp;</span>அன்றிலிருந்து யூதத்தலைவர்கள் இயேசுவைக் கொலைசெய்யத் திட்டம் தீட்டினர். </span>
<span class='v JN11_54' data-id='JN11_54'><span class='v-num v-54'>௫௪&nbsp;</span>ஆகையால் இயேசு யூதர்களின் மத்தியில் வெளிப்படையாக நடமாடுவதை நிறுத்தினார். இயேசு எருசலேமை விட்டு வனாந்தரத்திற்கு அருகிலுள்ள இடத்துக்கு சென்றார். இயேசு எப்பிராயீம் என்று அழைக்கப்படுகிற நகரத்துக்குச் சென்றார். அங்கே அவர் தம் சீஷர்களோடு தங்கினார். </span></div>
<div class='p'>
<span class='v JN11_55' data-id='JN11_55'><span class='v-num v-55'>௫௫&nbsp;</span>யூதருடைய பஸ்கா பண்டிகை நெருங்கிக்கொண்டிருந்தது. பஸ்கா பண்டிகைக்கு முன்பே நாட்டிலுள்ள மக்களில் பலர் எருசலேமிற்குச் சென்றனர். அங்கு அவர்கள் தம்மை சுத்தப்படுத்திக்கொள்வதற்கான சடங்குகளைச் செய்வர். </span>
<span class='v JN11_56' data-id='JN11_56'><span class='v-num v-56'>௫௬&nbsp;</span>மக்கள் இயேசுவை எதிர்ப்பார்த்தனர். அவர்கள் ஆலயத்தில் நின்றுகொண்டு “இயேசு பண்டிகைக்கு வரமாட்டாரா? நீ என்ன நினைக்கிறாய்?” என ஒருவரை ஒருவர் விசாரித்துக்கொண்டனர். </span>
<span class='v JN11_57' data-id='JN11_57'><span class='v-num v-57'>௫௭&nbsp;</span>ஆனால் தலைமை ஆசாரியரும் பரிசேயரும் இயேசுவைப்பற்றிய ஒரு புதிய கட்டளையைக் கொடுத்திருந்தனர். எவராவது இயேசு எங்கே இருக்கிறார் என்று தெரிந்துகொண்டால் உடனே வந்து தெரிவிக்க வேண்டும். பிறகு, தலைமை ஆசாரியர்களும் பரிசேயரும் இயேசுவைக் கைதுசெய்ய முடியும். </span></div></div>
<div class='footnotes'>

</div>
<div class='footer'><div class='nav'>
<a class='prev' href='JN10.html'></a>
<a class='home' href='index.html'></a>
<a class='next' href='JN12.html'></a>
</div></div>
</body></html>
