<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக எபேசியர் 5</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location uni_ila.sundaram-08' href='EP.html'> எபேசியர் 5 </a>
<a class='prev' href='EP4.html'>  </a>
<a class='next' href='EP6.html'>  </a>
</div></div>
<div class='chapter section EP5 tam2008 tam EP uni_ila.sundaram-08' dir='ltr' data-id='EP5' data-nextid='EP6' data-previd='EP4' lang='ta'> 

<div class='c'>5</div>
<div class='p'>
<span class='v EP5_1' data-id='EP5_1'><span class='verse1 v-num v-1'>1&nbsp;</span>நீங்கள் தேவனால் நேசிக்கப்படுகிற அவரது பிள்ளைகள். எனவே தேவனைப் போல ஆக முயலுங்கள். </span>
<span class='v EP5_2' data-id='EP5_2'><span class='v-num v-2'>2&nbsp;</span>அன்புக்குரிய ஒரு வாழ்க்கையை வாழுங்கள். கிறிஸ்து நம்மை நேசித்தது போலவே மற்றவர்களை நேசியுங்கள். கிறிஸ்து தம்மையே நமக்கு ஒப்புக்கொடுத்துவிட்டார். இனிய நறுமணம் உடைய காணிக்கையாகவும், பலியாகவும் தேவனுக்குத் தம்மைத் தந்தார். </span></div>
<div class='p'>
<span class='v EP5_3' data-id='EP5_3'><span class='v-num v-3'>3&nbsp;</span>ஆனால் உங்களிடையே மோகத்திற்குறிய பாவங்கள் இருக்கக்கூடாது. உங்களிடம் எவ்வகையான தீய செயல்களும், பொருளாசையும் இருக்கக்கூடாது. ஏனென்றால் இவை தேவனுடைய புனிதமான மக்களுக்கு ஏற்றதல்ல. </span>
<span class='v EP5_4' data-id='EP5_4'><span class='v-num v-4'>4&nbsp;</span>நீங்கள் வம்பு பேசக்கூடாது. முட்டாள்தனங்களும், பரியாசங்களும் பேசக்கூடாது. இவை உங்களுக்குப் பொருத்தமானவை அல்ல. நீங்கள் தேவனுக்கு ஸ்தோத்திரம் செலுத்த வேண்டும். </span>
<span class='v EP5_5' data-id='EP5_5'><span class='v-num v-5'>5&nbsp;</span>பாலியல் பாவங்கள் செய்பவனும், தீயசெயல் புரிபவனும், தனக்கு மேலும் மேலும் வேண்டும் என ஆசைப்படும் சுயநலக்காரனுமான விக்கிரக வணக்கம் செய்பவனும் தேவனுடையதும், கிறிஸ்துவுடையதுமாகிய இராஜ்யத்தில் இடம் பெறுவதில்லை. இதைப் பற்றி நீங்கள் தெரிந்திருக்க வேண்டும். </span></div>
<div class='p'>
<span class='v EP5_6' data-id='EP5_6'><span class='v-num v-6'>6&nbsp;</span>உங்களிடம் உண்மை இல்லாதவற்றைச் சொல்லி உங்களை எவரும் முட்டாளாக ஆக்கிவிட அனுமதிக்காதீர்கள். கீழ்ப்படியாதவர்கள் மீது தேவனைக் கோபம் கொள்ள அத்தீய செயல்கள் செய்கிறது. </span>
<span class='v EP5_7' data-id='EP5_7'><span class='v-num v-7'>7&nbsp;</span>எனவே அவர்களோடு இத்தகைய தீய செயல்களைச் செய்யாதீர்கள். </span>
<span class='v EP5_8' data-id='EP5_8'><span class='v-num v-8'>8&nbsp;</span>கடந்த காலத்தில் நீங்கள் இருளில் இருந்தீர்கள். இப்பொழுது தேவனுடைய வெளிச்சத்தில் இருக்கிறீர்கள். எனவே நீங்கள் வெளிச்சத்தின் பிள்ளைகளைப் போன்று நடக்கவேண்டும். </span>
<span class='v EP5_9' data-id='EP5_9'><span class='v-num v-9'>9&nbsp;</span>வெளிச்சமானது எல்லாவகையான நன்மைகளையும், சரியான வாழ்க்கையையும், உண்மையையும் கொண்டு வரும். </span>
<span class='v EP5_10' data-id='EP5_10'><span class='v-num v-10'>10&nbsp;</span>தேவனுக்கு விருப்பமானது எது என்பதைக் கற்றுக்கொள்ளுங்கள். </span>
<span class='v EP5_11' data-id='EP5_11'><span class='v-num v-11'>11&nbsp;</span>இருட்டில் வாழ்பவர்கள் செய்கின்ற பாவங்களை எல்லாம் நீங்கள் செய்யாதீர்கள். அவற்றைச் செய்வதால் உங்களுக்கு நன்மை வருவதில்லை. இருட்டில் செய்யப்படுபவை எல்லாம் தவறானவை என்பதை எடுத்துக்காட்ட நீங்கள் நற்செயல்களைச் செய்யுங்கள். </span>
<span class='v EP5_12' data-id='EP5_12'><span class='v-num v-12'>12&nbsp;</span>அவர்கள் இருட்டில் இரகசியமாகச் செய்பவற்றைக் குறிப்பிடுவது கூட வெட்கப்படத்தக்கது ஆகும். </span>
<span class='v EP5_13' data-id='EP5_13'><span class='v-num v-13'>13&nbsp;</span>அவற்றை நாம் தவறானவை என்று காட்டும்பொழுது அவற்றை எளிதாகப் பார்ப்பதற்கு வெளிச்சம் உதவும். </span>
<span class='v EP5_14' data-id='EP5_14'><span class='v-num v-14'>14&nbsp;</span>எளிதாகப் பார்ப்பதுபோல் இருக்கிற எல்லாப் பொருள்களும் தமக்குள் வெளிச்சமுடையதாகிவிடும். அதனால்தான் நாம் கூறுகிறோம். </span></div>
<div class='b'> &nbsp; 
<span class='v EP5_14' data-id='EP5_14'></span></div>
<div class='q'>
<span class='v EP5_14' data-id='EP5_14'>“தூங்குகிறவர்களே எழும்புங்கள், </span></div>
<div class='q2'>
<span class='v EP5_14' data-id='EP5_14'>மரணத்திலிருந்து எழும்புங்கள். </span></div>
<div class='q'>
<span class='v EP5_14' data-id='EP5_14'>கிறிஸ்து உங்கள் மீது பிரகாசமாயிருப்பார்.” </span></div>
<div class='b'> &nbsp; </div>
<div class='p'>
<span class='v EP5_15' data-id='EP5_15'><span class='v-num v-15'>15&nbsp;</span>எனவே எப்படி வாழ்வது என்பதில் எச்சரிக்கையாய் இருங்கள். ஞானம் இல்லாதவர்கள் வாழ்வது போன்று வாழாதீர்கள். ஞானத்தோடு வாழுங்கள். </span>
<span class='v EP5_16' data-id='EP5_16'><span class='v-num v-16'>16&nbsp;</span>நீங்கள் உங்களுக்குக் கிடைத்துள்ள ஒவ்வொரு வாய்ப்பையும் பயன்படுத்தி நற்செயல்களைச் செய்யுங்கள். ஏனென்றால் நாம் கெட்ட காலங்களில் வாழ்கிறோம். </span>
<span class='v EP5_17' data-id='EP5_17'><span class='v-num v-17'>17&nbsp;</span>ஆகையால் முட்டாள்தனமாக உங்கள் வாழ்க்கையை வீணாக்கிவிடாதீர்கள். பிதா உங்களிடம் என்ன விரும்புகிறார் என்பதை அறிந்துகொள்ளுங்கள். </span>
<span class='v EP5_18' data-id='EP5_18'><span class='v-num v-18'>18&nbsp;</span>மதுபான வெறிகொள்ளாதீர்கள். உங்கள் ஆன்மீக வாழ்வை அது அழித்துவிடும். ஆவியால் நிரப்பப்பட்டவர்களாக இருங்கள். </span>
<span class='v EP5_19' data-id='EP5_19'><span class='v-num v-19'>19&nbsp;</span>சங்கீதங்களினாலும், கீர்த்தனைகளினாலும், பக்திப் பாடல்களினாலும் ஒருவருக்கொருவர் பேசிக்கொள்ளுங்கள். உங்கள் இதயத்தில் கர்த்தருக்காக இசையுடன் பாடுங்கள். </span>
<span class='v EP5_20' data-id='EP5_20'><span class='v-num v-20'>20&nbsp;</span>பிதாவாகிய தேவனுக்கு எப்போதும் எல்லாவற்றிற்காகவும் நன்றி செலுத்துங்கள். அதனைக் கர்த்தராகிய இயேசு கிறிஸ்துவின் பெயரில் செலுத்துங்கள். </span></div>
<div class='s'>கணவன்களும், மனைவிமார்களும் </div>
<div class='p'>
<span class='v EP5_21' data-id='EP5_21'><span class='v-num v-21'>21&nbsp;</span>ஒருவருக்கொருவர் கீழ்ப்படிய விருப்பமாய் இருங்கள். கிறிஸ்துவின் மீதுள்ள மரியாதையின் பொருட்டு இதைச் செய்யுங்கள். </span></div>
<div class='p'>
<span class='v EP5_22' data-id='EP5_22'><span class='v-num v-22'>22&nbsp;</span>மனைவிமார்களே! நீங்கள் கர்த்தருக்குக் கீழ்ப்படிவதுபோலவே கணவனுக்கும் கீழ்ப்படியுங்கள். </span>
<span class='v EP5_23' data-id='EP5_23'><span class='v-num v-23'>23&nbsp;</span>சபைக்குத் தலையாகக் கிறிஸ்து இருக்கிறார். மனைவியின் தலையாக இருப்பது கணவன்தான். சபை கிறிஸ்துவின் சரீரம் போன்றது. சரீரத்தின் இரட்சகராய் கிறிஸ்து இருக்கிறார். </span>
<span class='v EP5_24' data-id='EP5_24'><span class='v-num v-24'>24&nbsp;</span>கிறிஸ்துவின் அதிகாரத்துக்குள் சபை உள்ளது. இதைப் போன்றுதான் மனைவிகளாகிய நீங்களும் உள்ளீர்கள். எல்லா வகையிலும் உங்கள் கணவர்களின் அதிகாரத்திற்குள்தான் இருக்கிறீர்கள். </span></div>
<div class='p'>
<span class='v EP5_25' data-id='EP5_25'><span class='v-num v-25'>25&nbsp;</span>கணவன்மார்களே! கிறிஸ்து சபையை நேசிக்கிறதுபோல நீங்கள் உங்கள் மனைவியரை நேசியுங்கள். கிறிஸ்து சபைக்காகவே இறந்தார். </span>
<span class='v EP5_26' data-id='EP5_26'><span class='v-num v-26'>26&nbsp;</span>சபையைப் புனிதமாக்கவே அவர் இறந்தார். சரீரத்தைத் தண்ணீரால் கழுவித் தூய்மைப்படுத்துவது போலவே திருவசனத்தைப் பயன்படுத்தி சபையைத் தூய்மை செய்கிறார். </span>
<span class='v EP5_27' data-id='EP5_27'><span class='v-num v-27'>27&nbsp;</span>கிறிஸ்து இறந்து போனதால் அவர் சபையை அழகுமிக்க மணமகளைப் போன்று ஆக்க, தம்மையே தந்தார். இதனால் சபை புனிதமானதாக, குற்றம் இல்லாததாக, கேடோ, பாவமோ, வேறு தவறுகளோ நடைபெறாத இடமாக ஆக்க விரும்பினார். இதுபோல </span></div>
<div class='p'>
<span class='v EP5_28' data-id='EP5_28'><span class='v-num v-28'>28&nbsp;</span>கணவர்கள் மனைவிமார்களை நேசிக்க வேண்டும். அவர்கள் தம் சொந்த சரீரத்தைப் போன்று மனைவியை நேசிப்பது தன்னையே நேசிப்பது போன்றதாகும். </span>
<span class='v EP5_29' data-id='EP5_29'><span class='v-num v-29'>29&nbsp;</span>ஏனென்றால் எவன் ஒருவனும் தன் சொந்த சரீரத்தை வெறுக்கமாட்டான். ஒவ்வொருவனும் தம் சரீரத்தை நல்ல உணவு கொடுத்து காப்பாற்றுவான். இதைத்தான் கிறிஸ்துவும் சபைக்காகச் செய்தார். </span>
<span class='v EP5_30' data-id='EP5_30'><span class='v-num v-30'>30&nbsp;</span>ஏனென்றால் நாம் அவரது உறுப்புக்கள். </span>
<span class='v EP5_31' data-id='EP5_31'><span class='v-num v-31'>31&nbsp;</span>“ஒரு மனிதன் தனது தந்தையையும் தாயையும் விட்டுவிலகி மனைவியோடு சேர்ந்துகொள்கிறான். இருவரும் ஒருவராகிவிடுகிறார்கள்” என்று எழுதப்பட்டிருக்கிறது<span class='note' id='footnote-292'><a href='#note-292' class='key'>✡</a></span> </span>
<span class='v EP5_32' data-id='EP5_32'><span class='v-num v-32'>32&nbsp;</span>நான் கிறிஸ்துவைப் பற்றியும் சபையைப் பற்றியும் பேசிக்கொண்டிருக்கிறேன். இதிலுள்ள இரகசியமான உண்மை மிக முக்கியமானது. </span>
<span class='v EP5_33' data-id='EP5_33'><span class='v-num v-33'>33&nbsp;</span>எனினும் ஒவ்வொருவரும் உங்களை நேசிப்பது போலவே மனைவியை நேசியுங்கள். மனைவியும் கணவனுக்கு மரியாதை கொடுக்க வேண்டும். </span></div></div>
<div class='footnotes'>

<span class='footnote' id='note-292'><span class='key'>✡ </span><a href='#footnote-292' class='backref'>5:31</a> <span class='text'> <span class="xt"><span class='bibleref' data-id='GN2_24'>ஆதி. 2:24</span>-ல் இருந்து எடுக்கப்பட்டுள்ளது.</span></span></span>
</div>
<div class='footer'><div class='nav'>
<a class='prev' href='EP4.html'></a>
<a class='home' href='index.html'></a>
<a class='next' href='EP6.html'></a>
</div></div>
</body></html>
