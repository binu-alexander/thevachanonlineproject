<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக மாற்கு 7</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location uni_ila.sundaram-08' href='MK.html'> மாற்கு ௭ </a>
<a class='prev' href='MK6.html'> &#9664; </a>
<a class='next' href='MK8.html'> &#9654; </a>
</div></div>
<div class='chapter section MK7 tam2008 tam MK uni_ila.sundaram-08' dir='ltr' data-id='MK7' data-nextid='MK8' data-previd='MK6' lang='ta'> 

<div class='c'>௭</div>
<div class='s'>பிரமாணங்களும் மனிதரின் விதிமுறைகளும் </div>
<div class='r'>(மத். 15:1-20) </div>
<div class='p'>
<span class='v MK7_1' data-id='MK7_1'><span class='verse1 v-num v-1'>௧&nbsp;</span>எருசலேமிலிருந்து சில பரிசேயர்களும், சில வேதபாரகர்களும் வந்தனர். அவர்கள் இயேசுவைச் சுற்றிக் கூடினர். </span>
<span class='v MK7_2' data-id='MK7_2'><span class='v-num v-2'>௨&nbsp;</span>இயேசுவின் சீஷர்களில் சிலர் சுத்தமற்ற கைகளால் உணவு உண்பதை அவர்கள் கவனித்தார்கள். (சுத்தமற்ற கை என்றால் பரிசேயர்கள் முறைப்படி அவர்கள் தம் கைகளைக் கழுவாமல் இருந்தனர்) </span>
<span class='v MK7_3' data-id='MK7_3'><span class='v-num v-3'>௩&nbsp;</span>பரிசேயர்களும், யூதர்களனைவரும் இத்தகு சிறப்பான முறையில் தம் கைகளைக் கழுவுவதற்கு முன்னால் உணவு உண்பதில்லை. அவர்கள் இதனை அவர்களின் முன்னோர் சொன்னபடி தொடர்ந்து செய்து வருகின்றனர். </span>
<span class='v MK7_4' data-id='MK7_4'><span class='v-num v-4'>௪&nbsp;</span>யூதர்கள் சந்தையில் ஏதாவது வாங்கும்போது, அதனைத் தனியான முறையில் கழுவிச் சுத்தப்படுத்தும் முன் அவர்கள் அதை உண்பதில்லை. இதைப்போன்று அவர்கள் பல விதிகளைத் தங்கள் முன்னோரிடமிருந்து பெற்றுக் கடைப்பிடித்தனர். கிண்ணங்கள், குடங்கள், வெண்கலப் பாத்திரங்கள் போன்றவற்றைக் கழுவுவது ஆகியவற்றைக் கடைப்பிடித்தனர். </span></div>
<div class='p'>
<span class='v MK7_5' data-id='MK7_5'><span class='v-num v-5'>௫&nbsp;</span>பரிசேயர்களும், வேதபாரகர்களும் இயேசுவிடம், “உம்முடைய சீஷர்கள் நமக்கு முன்பு வாழ்ந்த முன்னோர்களின் விதிமுறைகளைக் கைக்கொள்ளவில்லையே? உம்முடைய சீஷர்கள் சுத்தமற்ற கைகளால் தம் உணவை உண்டு வருகிறார்கள். ஏன் இவ்வாறு செய்கிறார்கள்?” என்று கேட்டனர். </span></div>
<div class='p'>
<span class='v MK7_6' data-id='MK7_6'><span class='v-num v-6'>௬&nbsp;</span>இயேசு அவர்களிடம் “நீங்கள் எல்லாரும் போலித்தனமானவர்கள். உங்களைப் பற்றி ஏசாயா சரியாகவே எழுதியிருக்கிறான். அவன் எழுதியிருப்பது: </span></div>
<div class='b'> &nbsp; 
<span class='v MK7_6' data-id='MK7_6'></span></div>
<div class='q'>
<span class='v MK7_6' data-id='MK7_6'>“ ‘இந்த மக்கள் என்னை மதிப்பதாய்ச் சொல்கிறார்கள், </span></div>
<div class='q2'>
<span class='v MK7_6' data-id='MK7_6'>ஆனால் உண்மையில் அவர்கள் தம் வாழ்வில் எனக்கு முக்கியத்துவம் கொடுக்கவில்லை. </span></div>
<div class='q'>
<span class='v MK7_7' data-id='MK7_7'><span class='v-num v-7'>௭&nbsp;</span>அவர்களின் வழிபாடு ஒரு பயனுமற்றது. </span></div>
<div class='q2'>
<span class='v MK7_7' data-id='MK7_7'>அவர்கள் உபதேசிக்கும் விதிமுறைகள் எல்லாம் மனிதர்களால் உருவாக்கப்பட்டவை.’ <span class='rq'>ஏசாயா 29:13</span> </span></div>
<div class='b'> &nbsp; </div>
<div class='m'>
<span class='v MK7_8' data-id='MK7_8'><span class='v-num v-8'>௮&nbsp;</span>நீங்கள் தேவனின் கட்டளைகளைப் பின்பற்றுவதை நிறுத்தி இருக்கிறீர்கள். இப்பொழுது நீங்கள் மனிதனின் போதனைகளைக் கடைப்பிடித்து வருகிறீர்கள்” என்றார். </span></div>
<div class='p'>
<span class='v MK7_9' data-id='MK7_9'><span class='v-num v-9'>௯&nbsp;</span>மேலும் இயேசு அவர்களிடம், “நீங்கள் சமர்த்தராக இருப்பதாக நினைத்துக்கொண்டிருக்கிறீர்கள். நீங்கள் உங்கள் சொந்த போதனையை பின்பற்றுவதற்காக தேவனின் கட்டளைகளைப் புறக்கணித்து விட்டீர்கள். </span>
<span class='v MK7_10' data-id='MK7_10'><span class='v-num v-10'>௧௦&nbsp;</span>‘உங்கள் தாய்க்கும் தந்தைக்கும் மதிப்பு கொடுங்கள்’<span class='note' id='footnote-147'><a href='#note-147' class='key'>✡</a></span> என்று மோசே சொல்லி இருக்கிறான். மேலும் அவன் ‘எவன் ஒருவன் தன் தந்தையிடமோ அல்லது தாயிடமோ கெட்டவற்றைப் பேசுகிறானோ அவன் கொலை செய்யப்படத்தக்கவன்’<span class='note' id='footnote-148'><a href='#note-148' class='key'>✡</a></span> என்று கூறி இருக்கிறான். </span>
<span class='v MK7_11' data-id='MK7_11'><span class='v-num v-11'>௧௧&nbsp;</span>ஒருவன் தன் தந்தையையோ தாயையோ நோக்கி ‘நான் உங்களுக்கு உதவக்கூடியவற்றைச் செய்ய முடியும். ஆனால் நான் உங்களுக்குச் செய்யமாட்டேன். நான் அதனைத் தேவனுக்குத் தருவேன்’ என்று சொல்ல நீங்கள் கற்றுத் தருகிறீர்கள். </span>
<span class='v MK7_12' data-id='MK7_12'><span class='v-num v-12'>௧௨&nbsp;</span>அவன் தன் தந்தைக்கோ தாய்க்கோ எதுவும் செய்யத் தேவையில்லை என்று கற்பிக்கிறீர்கள். </span>
<span class='v MK7_13' data-id='MK7_13'><span class='v-num v-13'>௧௩&nbsp;</span>ஆகையால் தேவன் சொன்னவற்றைச் செய்வது அவ்வளவு முக்கியமில்லை என்று சொல்லித்தருகிறீர்கள். நீங்கள் சொல்பவற்றை மக்கள் செய்தால் போதும் என்று நினைக்கிறீர்கள். நீங்கள் இது போன்று பல செயல்களைச் செய்து வருகின்றீர்கள்” என்றார். </span></div>
<div class='p'>
<span class='v MK7_14' data-id='MK7_14'><span class='v-num v-14'>௧௪&nbsp;</span>மக்களை மீண்டும் இயேசு தன்னிடம் அழைத்தார். அவர் “ஒவ்வொரு மனிதனும் எனக்குச் செவிகொடுக்க வேண்டும். நான் சொல்பவற்றைப் புரிந்துகொள்ள வேண்டும். </span>
<span class='v MK7_15' data-id='MK7_15'><span class='v-num v-15'>௧௫&nbsp;</span>வெளியே இருந்து மனிதனுக்குள்ளே போகும் எதுவும் அவனைத் தீட்டுப்படுத்தாது. அவனது உள்ளத்தில் இருந்து வெளியே வருவதுதான் அவனைத் தீட்டுப்படுத்தும். </span>
<span class='v MK7_16' data-id='MK7_16'><span class='v-num v-16'>௧௬&nbsp;</span>நான் சொல்வதைக் கேட்பவர்களே, கவனியுங்கள்” என்றார். </span></div>
<div class='p'>
<span class='v MK7_17' data-id='MK7_17'><span class='v-num v-17'>௧௭&nbsp;</span>பின்னர் இயேசு அந்த மக்களிடமிருந்து விலகி வீட்டிற்குள் சென்றார். இந்த உவமையைப்பற்றி அவரது சீஷர்கள் இயேசுவிடம் கேட்டனர். </span>
<span class='v MK7_18' data-id='MK7_18'><span class='v-num v-18'>௧௮&nbsp;</span>“உங்களுக்கு புரிந்துகொள்வதில் இன்னும் சிரமங்கள் உள்ளனவா? வெளியே இருந்து மனிதனுக்குள் செல்லும் எதுவும் அவனைத் தீட்டுப்படுத்தாது என்பது புரியவில்லையா? </span>
<span class='v MK7_19' data-id='MK7_19'><span class='v-num v-19'>௧௯&nbsp;</span>உணவானது மனிதனின் மூளைக்குள் செல்வதில்லை. உணவு வயிற்றுக்குள் தான் செல்லும். பிறகு அந்த உணவு உடம்பைவிட்டு வெளியேறிவிடும்” என்றார் இயேசு. (இயேசு இதனைக் கூறும்போது, அவர் மக்கள் உண்ணும் எந்த உணவும் அவர்களைத் தீட்டுப்படுத்தாது என்று உணர்த்தினார்.) </span></div>
<div class='p'>
<span class='v MK7_20' data-id='MK7_20'><span class='v-num v-20'>௨௦&nbsp;</span>மேலும் இயேசு, “மனிதனுக்குள்ளே இருந்து வெளிவரும் எதுவும் அவனைத் தீட்டுப்படுத்திவிடுகிறது. </span>
<span class='v MK7_21' data-id='MK7_21'><span class='v-num v-21'>௨௧&nbsp;</span>கெட்டவை எல்லாம் மனிதனுக்குள்ளே இருந்துதான் பிறக்கின்றன. அவன் மனத்தில் கெட்ட எண்ணங்கள், பாலியல் குற்றங்கள், களவு, கொலை </span>
<span class='v MK7_22' data-id='MK7_22'><span class='v-num v-22'>௨௨&nbsp;</span>விபசாரம், சுயநலம், தீயசெயல்கள், பொய், பொறாமை, புறங்கூறுதல், பெருமை பேசுதல், மூடவாழ்க்கை போன்றவை தோன்றும். </span>
<span class='v MK7_23' data-id='MK7_23'><span class='v-num v-23'>௨௩&nbsp;</span>இத்தகைய கெட்டவை எல்லாம் மனிதனுக்குள்ளே இருந்துதான் வருகின்றன. இத்தீயவையே மனிதனை மாசுபடுத்துபவை” என்றார். </span></div>
<div class='s'>யூதரல்லாத பெண்ணுக்கு உதவி </div>
<div class='r'>(மத். 15:21–28) </div>
<div class='p'>
<span class='v MK7_24' data-id='MK7_24'><span class='v-num v-24'>௨௪&nbsp;</span>இயேசு அந்த இடத்தைவிட்டு தீரு பகுதிக்குச் சென்றார். அங்கிருந்த ஒரு வீட்டுக்குச் சென்றார். அங்குதான் அவர் இருக்கிறார் என்பதை அங்குள்ள மக்கள் அறிந்துகொள்ளக்கூடாது என்று இயேசு விரும்பினார். ஆனால் அவர் மக்களின் கவனத்திலிருந்து தப்பிக்க முடியவில்லை. </span>
<span class='v MK7_25' data-id='MK7_25'><span class='v-num v-25'>௨௫&nbsp;</span>அவர் அங்கு இருப்பதை ஒரு பெண் கேள்வியுற்றாள். அவளது சிறு மகள், அசுத்த ஆவியை உடையவள். எனவே, அவள் இயேசுவிடம் வந்து அவரது பாதத்தில் விழுந்து வணங்கினாள். </span>
<span class='v MK7_26' data-id='MK7_26'><span class='v-num v-26'>௨௬&nbsp;</span>அவள் யூதர்குலத்துப் பெண் அல்ல. அவள் கிரேக்கப் பெண். சீரோபேனிக்கேயாவில் பிறந்தவள். அவள் தன் மகளைப் பிடித்த பிசாசை விரட்டுமாறு கெஞ்சிக் கேட்டுக்கொண்டாள். </span></div>
<div class='p'>
<span class='v MK7_27' data-id='MK7_27'><span class='v-num v-27'>௨௭&nbsp;</span>அந்தப் பெண்ணிடம் இயேசு, “பிள்ளைகளின் அப்பத்தை எடுத்து நாய்களிடம் கொடுப்பது சரியன்று. முதலில் பிள்ளைகள் தேவையான அளவு உண்ணட்டும்” என்றார். </span></div>
<div class='p'>
<span class='v MK7_28' data-id='MK7_28'><span class='v-num v-28'>௨௮&nbsp;</span>“அது உண்மை தான் ஆண்டவரே. பிள்ளைகள் உண்ணாத உணவுத் துணுக்குகளை மேசைக்கடியில் உள்ள நாய்கள் உண்ணலாமே” என்று அவள் பதில் சொன்னாள். </span></div>
<div class='p'>
<span class='v MK7_29' data-id='MK7_29'><span class='v-num v-29'>௨௯&nbsp;</span>பிறகு அந்தப் பெண்ணிடம் இயேசு, “இது நல்ல பதில். நீ போகலாம். பிசாசு உன் மகளை விட்டுப் போய்விட்டது” என்றார். </span></div>
<div class='p'>
<span class='v MK7_30' data-id='MK7_30'><span class='v-num v-30'>௩௦&nbsp;</span>அந்தப் பெண் வீட்டுக்குப் போனாள். தன் குழந்தை படுக்கையில் படுத்திருப்பதைக் கண்டாள். பிசாசு அவளை விட்டு நீங்கி இருந்தது. </span></div>
<div class='s'>செவிட்டு மனிதனைக் குணமாக்குதல் </div>
<div class='p'>
<span class='v MK7_31' data-id='MK7_31'><span class='v-num v-31'>௩௧&nbsp;</span>பிறகு இயேசு தீரு பகுதியை விட்டு விலகி சீதோன் பகுதிக்குச் சென்றார். அங்கிருந்து அவர் கலிலேயா கடற்கரைக்குச் சென்றார். அங்கு இயேசு தெக்கப்போலி வழியாக வந்தார். </span>
<span class='v MK7_32' data-id='MK7_32'><span class='v-num v-32'>௩௨&nbsp;</span>அங்கே அவர் இருக்கும்போது மக்கள் ஒரு மனிதனை அவரிடம் அழைத்து வந்தனர். அவன் ஒரு செவிடன். அவனால் பேசவும் முடியாது. அவனைக் குணப்படுத்தும் பொருட்டு அவன்மீது இயேசு தன் கையை வைக்குமாறு அவரிடம் அவர்கள் கெஞ்சிக் கேட்டனர். </span></div>
<div class='p'>
<span class='v MK7_33' data-id='MK7_33'><span class='v-num v-33'>௩௩&nbsp;</span>இயேசு அவனை அந்த மக்களிடமிருந்து விலக்கி தனியாய் அழைத்துச் சென்றார். அவர் தனது விரல்களை அவன் காது மீது வைத்தார். பிறகு இயேசு உமிழ்ந்து அவனது நாவையும் தொட்டார். </span>
<span class='v MK7_34' data-id='MK7_34'><span class='v-num v-34'>௩௪&nbsp;</span>இயேசு ஆகாயத்தைப் பார்த்து பெருமூச்சுவிட்டார். பிறகு அந்த மனிதனிடம் இயேசு, <span class='tl'>“எப்பத்தா”</span> என்றார். (அதற்குத் “திறக்கப்படுவாயாக” என்று பொருள்) </span>
<span class='v MK7_35' data-id='MK7_35'><span class='v-num v-35'>௩௫&nbsp;</span>இயேசு இதனைச் செய்ததும் அந்த மனிதனால் கேட்க முடிந்து. பிறகு அவனால் நாவைப் பயன்படுத்தித் தெளிவாகப் பேசவும் முடிந்தது. </span></div>
<div class='p'>
<span class='v MK7_36' data-id='MK7_36'><span class='v-num v-36'>௩௬&nbsp;</span>நடந்ததைப்பற்றி எவரிடமும் சொல்ல வேண்டாம் என்று இயேசு மக்களைக் கேட்டுக்கொண்டார். இயேசு எப்போதும் தன்னைப்பற்றி எவரிடமும் கூறவேண்டாம் என்றே கட்டளையிடுவார். ஆனால் இது மக்களை இயேசுவைப்பற்றி மற்றவர்களிடம் மேலும் மேலும் சொல்ல வைத்தது. </span>
<span class='v MK7_37' data-id='MK7_37'><span class='v-num v-37'>௩௭&nbsp;</span>மக்கள் அவரைப்பற்றி மிகவும் பிரமித்துப் போனார்கள். அவர்கள், “இயேசு எல்லாவற்றையும் நல்ல முறையில் செய்கிறார். அவர் செவிடர்களைக் கேட்க வைக்கிறார். ஊமைகளைப் பேச வைக்கிறார்” என்று பேசிக்கொண்டனர். </span></div></div>
<div class='footnotes'>

<span class='footnote' id='note-147'><span class='key'>✡ </span><a href='#footnote-147' class='backref'>௭:௧௦</a> <span class='text'> <span class="xt"><span class='bibleref' data-id='EX20_12'>யாத். 20:12,</span> <span class='bibleref' data-id='DT5_16'>உபா. 5:16-</span>ல் இருந்து எடுக்கப்பட்டுள்ளது.</span></span></span>
<span class='footnote' id='note-148'><span class='key'>✡ </span><a href='#footnote-148' class='backref'>௭:௧௦</a> <span class='text'> <span class="xt"><span class='bibleref' data-id='EX21_17'>யாத். 21:17-</span>ல் இருந்து எடுக்கப்பட்டுள்ளது.</span></span></span>
</div>
<div class='footer'><div class='nav'>
<a class='prev' href='MK6.html'>&#9664;</a>
<a class='home' href='index.html'>&#9776;</a>
<a class='next' href='MK8.html'>&#9654;</a>
</div></div>
</body></html>
