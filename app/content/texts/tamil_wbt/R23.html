<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக 2 நாளாகமம் 3</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location uni_ila.sundaram-08' href='R2.html'> 2 நாளாகமம் ௩ </a>
<a class='prev' href='R22.html'> &#9664; </a>
<a class='next' href='R24.html'> &#9654; </a>
</div></div>
<div class='chapter section R23 tam2008 tam R2 uni_ila.sundaram-08' dir='ltr' data-id='R23' data-nextid='R24' data-previd='R22' lang='ta'> 

<div class='c'>௩</div>
<div class='s'>சாலொமோன் ஆலயத்தைக் கட்டுகிறான் </div>
<div class='p'>
<span class='v R23_1' data-id='R23_1'><span class='verse1 v-num v-1'>௧&nbsp;</span>எருசலேமில் உள்ள மோரியா என்னும் மலை மீது கர்த்தருடைய ஆலயத்தைக் கட்டும் வேலையை சாலொமோன் ஆரம்பித்தான். மோரியா மலையில்தான் கர்த்தர் சாலொமோனின் தந்தையான தாவீதிற்கு காட்சியளித்தார். தாவீது தயார்செய்து வைத்திருந்த இடத்திலேயே சாலொமோன் ஆலயம் கட்டினான். இந்த இடம் எபூசியனாகிய ஒர்னானின் களத்தில் இருந்தது. </span>
<span class='v R23_2' data-id='R23_2'><span class='v-num v-2'>௨&nbsp;</span>சாலொமோன் இஸ்ரவேலின் அரசனான நான்காவது ஆண்டின் இரண்டாவது மாதத்தில் ஆலய வேலையைத் தொடங்கினான். </span></div>
<div class='p'>
<span class='v R23_3' data-id='R23_3'><span class='v-num v-3'>௩&nbsp;</span>தேவாலயத்தின் அடித்தளத்திற்கு சாலொமோன் பயன்படுத்திய அளவு முறைகள் வருமாறு: அடித்தளமானது 90 அடி நீளமும், 30 அடி அகலமும் உடையது. சாலொமோன் ஆலயத்தை அளந்தபொழுது பழைய அளவு முறையையே பயன்படுத்தினான். </span>
<span class='v R23_4' data-id='R23_4'><span class='v-num v-4'>௪&nbsp;</span>முகப்பு மண்டபமானது ஆலயத்திற்கு முன்பாய் இருபது முழ நீளமும் 180 அடி உயரமுமாய் இருந்தது. சாலொமோன் முகப்பு மண்டபத்தின் உட்பாகத்தை சுத்தமான தங்கத் தகட்டால் மூடினான். </span>
<span class='v R23_5' data-id='R23_5'><span class='v-num v-5'>௫&nbsp;</span>ஆலயத்தின் பெரிய மாளிகை சுவர்களைத் தேவதாரு மரப்பல கைகளால் செய்தான். அவற்றைப் பசும் பொன்னால் இழைத்தான். அதன் மேல் பேரீச்சு வேலைகளையும், சங்கிலி வேலைகளையும் சித்தரித்தான். </span>
<span class='v R23_6' data-id='R23_6'><span class='v-num v-6'>௬&nbsp;</span>அந்த மாளிகையை இரத்தினங்களால் அலங்கரித்தான். இவன் பயன்படுத்திய தங்கமானது பர்வாயீமினுடையது. </span>
<span class='v R23_7' data-id='R23_7'><span class='v-num v-7'>௭&nbsp;</span>அந்த ஆலயத்தின் உத்திரங்கள், நிலைகள். சுவர்கள், கதவுகள் போன்றவற்றைப் பொன் தகட்டால் மூடினான். சுவர்களிலே கேருபீன்களைச் செய்து வைத்தான். </span></div>
<div class='p'>
<span class='v R23_8' data-id='R23_8'><span class='v-num v-8'>௮&nbsp;</span>பிறகு, சாலொமோன் மகாபரிசுத்தமான இடத்தையும் கட்டினான். இது 20 முழ நீளமும், 20 முழ அகலமும் உடையதாய் இருந்தது. இதன் அகலம் ஆலயத்தைப் போன்றதே. இதன் சுவர்களைப் பசும் பொன்னால் இழைத்தான். இப்பொன்னின் எடை 600 தாலமாகும். </span>
<span class='v R23_9' data-id='R23_9'><span class='v-num v-9'>௯&nbsp;</span>தங்க ஆணிகள் 50 சேக்கல் எடையுள்ளது. மேல் அறைகளையும் பொன்னால் இழைத்தான். </span>
<span class='v R23_10' data-id='R23_10'><span class='v-num v-10'>௧௦&nbsp;</span>சாலொமோன் இரண்டு கேருபீன்களைச் செய்து மகாபரிசுத்தமான இடத்தில் வைத்தான். அவற்றையும் பொன் தகட்டால் மூடினான். </span>
<span class='v R23_11' data-id='R23_11'><span class='v-num v-11'>௧௧&nbsp;</span>கேருபீன்களின் ஒவ்வொரு சிறகும் 5 முழ நீளமுடையது. ஆக மொத்தம் சிறகுகளின் நீளம் 20 முழ நீளமாயிருந்தது. முதல் கேருபீனின் ஒரு சிறகு அந்த அறையின் ஒரு சுவரைத் தொட்டது. அதன் இன்னொரு சிறகு இன்னொரு கேருபீனின் சிறகைத் தொட்டது. </span>
<span class='v R23_12' data-id='R23_12'><span class='v-num v-12'>௧௨&nbsp;</span>இரண்டாவது கேருபீனின் இன்னொரு சிறகானது அவ்வறையின் இன்னொரு சுவரைத் தொட்டது. </span>
<span class='v R23_13' data-id='R23_13'><span class='v-num v-13'>௧௩&nbsp;</span>கேருபீன்களின் சிறகுகள் மொத்தமாக 30 அடி நீளத்தில் பரவியிருந்தன. கேருபீன்கள் பரிசுத்த இடத்தை நோக்கிய வண்ணம் நின்றன. </span></div>
<div class='p'>
<span class='v R23_14' data-id='R23_14'><span class='v-num v-14'>௧௪&nbsp;</span>சாலொமோன் திரையை இளநீலம். சிவப்பு, இரத்தாம்பரம், மெல்லிய லினன் போன்ற நூல்களால் செய்தான். அதன்மேல் கேருபீன் வடிவங்களையும் அமைத்தான். </span></div>
<div class='p'>
<span class='v R23_15' data-id='R23_15'><span class='v-num v-15'>௧௫&nbsp;</span>சாலொமோன் ஆலயத்திற்கு முன்னால் இரண்டு தூண்களை அமைத்தான். அவற்றின் உயரம் 35 முழமாகும். அவற்றின் மேல் முனையில் 5 முழ உயர கும்பங்களையும் வைத்தான். </span>
<span class='v R23_16' data-id='R23_16'><span class='v-num v-16'>௧௬&nbsp;</span>சாலொமோன் சங்கிலிகளையும் செய்தான். அவற்றைத் தூண்களின் மேல் முனையில் பொருத்தினான். அச்சங்கிலிகளில் 100 மாதளம் பழங்களைச் செய்து தொங்கவிட்டான். </span>
<span class='v R23_17' data-id='R23_17'><span class='v-num v-17'>௧௭&nbsp;</span>பிறகு சாலொமோன் அத்தூண்களை ஆலயத்திற்கு முன்னர் தூக்கி நிறுத்தினான். ஒரு தூண் வலது பக்கத்திலும் இன்னொரு தூண் இடது பக்கத்திலும் நிறுத்தினான். வலது பக்கமுள்ள தூணுக்கு சாலொமோன் “யாகீன்” என்றும் இடது பக்கமுள்ள தூணுக்கு “போவாஸ்” என்றும் பெயரிட்டான். </span></div></div>
<div class='footnotes'>

</div>
<div class='footer'><div class='nav'>
<a class='prev' href='R22.html'>&#9664;</a>
<a class='home' href='index.html'>&#9776;</a>
<a class='next' href='R24.html'>&#9654;</a>
</div></div>
</body></html>
