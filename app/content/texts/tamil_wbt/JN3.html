<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக யோவான் 3</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location uni_ila.sundaram-08' href='JN.html'> யோவான் 3 </a>
<a class='prev' href='JN2.html'>  </a>
<a class='next' href='JN4.html'>  </a>
</div></div>
<div class='chapter section JN3 tam2008 tam JN uni_ila.sundaram-08' dir='ltr' data-id='JN3' data-nextid='JN4' data-previd='JN2' lang='ta'> 

<div class='c'>3</div>
<div class='s'>இயேசுவும் நிக்கொதேமுவும் </div>
<div class='p'>
<span class='v JN3_1' data-id='JN3_1'><span class='verse1 v-num v-1'>1&nbsp;</span>நிக்கொதேமு என்று ஒரு மனிதன் இருந்தான். அவன் பரிசேயர்களுள் ஒருவன். அவன் ஓர் முக்கியமான யூதத் தலைவன். </span>
<span class='v JN3_2' data-id='JN3_2'><span class='v-num v-2'>2&nbsp;</span>ஓர் இரவு அவன் இயேசுவிடம் வந்தான். “போதகரே! நீங்கள் தேவனிடமிருந்து அனுப்பப்பட்டவர் என்பதை நாங்கள் அறிவோம். தேவனின் உதவியின்றி எவரொருவராலும் நீர் செய்வதுபோன்ற அற்புதங்களைச் செய்ய இயலாது” என்று சொன்னான். </span></div>
<div class='p'>
<span class='v JN3_3' data-id='JN3_3'><span class='v-num v-3'>3&nbsp;</span>அதற்கு இயேசு “நான் உனக்கு உண்மையைக் கூறுகிறேன். ஒருவன் மீண்டும் பிறக்கவேண்டும். இல்லாவிட்டால் அவன் தேவனுடைய இராஜ்யத்தில் இடம்பெற முடியாது” என்று கூறினார். </span></div>
<div class='p'>
<span class='v JN3_4' data-id='JN3_4'><span class='v-num v-4'>4&nbsp;</span>அதற்கு நிக்கொதேமு “ஆனால் ஒரு மனிதன் ஏற்கெனவே முதியவனாக இருந்தால் அவன் எப்படி மீண்டும் பிறக்கமுடியும்? ஒருவன் மீண்டும் தாயின் சரீரத்திற்குள் நுழையமுடியாது. ஆகையால் ஒருவன் இரண்டாம் முறையாக பிறக்க முடியாதே” என்றான். </span></div>
<div class='p'>
<span class='v JN3_5' data-id='JN3_5'><span class='v-num v-5'>5&nbsp;</span>இதற்குப் பதிலாக இயேசு, “நான் உனக்கு ஓர் உண்மையைச் சொல்கிறேன். ஒருவன் நீரில் இருந்தும் ஆவியில் இருந்தும் பிறக்க வேண்டும். ஒருவன் இவற்றிலிருந்து பிறக்காவிடில் அவனால் தேவனின் இராஜ்யத்துக்குள் நுழைய முடியாது. </span>
<span class='v JN3_6' data-id='JN3_6'><span class='v-num v-6'>6&nbsp;</span>ஒரு மனிதனின் சரீரமானது அவனது பெற்றோர்களிடமிருந்து கிடைக்கின்றது. ஆனால் அம்மனிதனது ஆவிக்குரிய வாழ்வோ ஆவியானவரிடமிருந்து பிறக்கிறது. </span>
<span class='v JN3_7' data-id='JN3_7'><span class='v-num v-7'>7&nbsp;</span>நான் சொன்னதைப் பற்றி நீ வியப்பு அடையவேண்டாம். ‘நீ மறுபடியும் பிறக்க வேண்டும்.’ </span>
<span class='v JN3_8' data-id='JN3_8'><span class='v-num v-8'>8&nbsp;</span>காற்று எங்கே செல்ல விரும்புகிறதோ அங்கே வீசும். நீ காற்றின் ஓசையைக் கேட்பாய். ஆனால் அந்தக் காற்று எங்கிருந்து வருகிறது, எங்கே போகிறது என்பதை நீ அறியமாட்டாய். இதுபோலத்தான் ஒவ்வொரு மனிதனும் ஆவியானவரிலிருந்து பிறக்கிறான்” என்றார். </span></div>
<div class='p'>
<span class='v JN3_9' data-id='JN3_9'><span class='v-num v-9'>9&nbsp;</span>“இவை எவ்வாறு இயலும்?” என்று நிக்கொதேமு கேட்டான். </span></div>
<div class='p'>
<span class='v JN3_10' data-id='JN3_10'><span class='v-num v-10'>10&nbsp;</span>“நீ யூதர்களின் முக்கியமான ஒரு போதகன். ஆனால் உன்னால் இவற்றைப்பற்றி இன்னும் புரிந்துகொள்ள முடியவில்லையே! </span>
<span class='v JN3_11' data-id='JN3_11'><span class='v-num v-11'>11&nbsp;</span>நான் உனக்கு உண்மையைக் கூறுகிறேன், நாங்கள் எங்களுக்குத் தெரிந்தவற்றைப்பற்றியே பேசுகிறோம். நாங்கள் பார்த்தவற்றை மட்டுமே சொல்லுகிறோம். ஆனால் உன்னைப்போன்றவர்கள் நாங்கள் சொல்வதை ஏற்றுக்கொள்வதில்லை. </span>
<span class='v JN3_12' data-id='JN3_12'><span class='v-num v-12'>12&nbsp;</span>நான் பூமியில் உள்ளவற்றைப் பற்றி உனக்குச் சொன்னேன். ஆனால் நீ என்னை நம்புகிறதில்லை. ஆகையால், நான் பரலோகத்தில் உள்ளவற்றைப்பற்றி சொன்னாலும் நீ அவற்றையும் நம்பப்போவதில்லை. </span>
<span class='v JN3_13' data-id='JN3_13'><span class='v-num v-13'>13&nbsp;</span>பரலோகத்திற்கு ஏறிச் சென்ற ஒரே ஒருவரே பரலோகத்தில் இருந்து இறங்கி வந்தவர். அவர்தான் மனிதகுமாரன். </span></div>
<div class='p'>
<span class='v JN3_14' data-id='JN3_14'><span class='v-num v-14'>14&nbsp;</span>“வனாந்தரத்தில் மோசே பாம்பினை உயர்த்திப் பிடித்தான். அவ்வாறே மனிதகுமாரனும் உயர்த்தப்பட வேண்டும்.<span class='note' id='footnote-187'><a href='#note-187' class='key'>*</a></span> </span>
<span class='v JN3_15' data-id='JN3_15'><span class='v-num v-15'>15&nbsp;</span>பிறகு அந்த மனிதகுமாரன்மேல் நம்பிக்கை வைக்கிற ஒவ்வொருவரும் நித்திய ஜீவனைப் பெறமுடியும். </span></div>
<div class='p'>
<span class='v JN3_16' data-id='JN3_16'><span class='v-num v-16'>16&nbsp;</span>“ஆம்! தேவன் இவ்வுலகினைப் பெரிதும் நேசித்தார். எனவே தனது ஒரே குமாரனை இதற்குத் தந்தார். தேவன் தன் மகனைத் தந்ததால் அவரில் நம்பிக்கை வைக்கிற எவரும் கெட்டுப்போகாமல் நித்திய ஜீவனைப் பெறுவர். </span>
<span class='v JN3_17' data-id='JN3_17'><span class='v-num v-17'>17&nbsp;</span>தேவன் தன் மகனை உலகிற்கு அனுப்பினார். உலகின் குற்றங்களை நியாயம் விசாரிக்க தனது மகனை அனுப்பவில்லை. இவ்வுலகம் தேவனுடைய குமாரனால் இரட்சிக்கப்படுவதற்கென்று தேவன் தன் மகனை அனுப்பினார். </span>
<span class='v JN3_18' data-id='JN3_18'><span class='v-num v-18'>18&nbsp;</span>தேவகுமாரன் மீது நம்பிக்கை வைக்கிறவர்கள் தண்டிக்கப்படுவதில்லை. ஆனால், அவர் மீது நம்பிக்கைகொள்ளாதவர்கள் ஏற்கெனவே தண்டிக்கப்பட்டுவிட்டார்கள். ஏன்? ஏனென்றால் அவர்களுக்கு தேவனுடைய ஒரே மகன் மீது நம்பிக்கை இல்லை. </span>
<span class='v JN3_19' data-id='JN3_19'><span class='v-num v-19'>19&nbsp;</span>இந்த உலகத்துக்கு ஒளி (நன்மை) வந்திருக்கிறது. ஆனால் அந்த ஒளியை மக்கள் விரும்பவில்லை. அவர்கள் இருளை (பாவத்தை) விரும்பினார்கள். ஏனென்றால் அவர்கள் தீய செயல்களைச் செய்துகொண்டிருந்தார்கள். இந்த உண்மையை வைத்தே அவர்கள் நியாயம் விசாரிக்கப்படுகிறார்கள். </span>
<span class='v JN3_20' data-id='JN3_20'><span class='v-num v-20'>20&nbsp;</span>தீமைகளைச் செய்கிற ஒவ்வொரு மனிதனும் ஒளியை வெறுக்கிறான். அவன் வெளிச்சத்துக்குள் வரமாட்டான். ஏனென்றால் ஒளி அவன் செய்த தீமைகளை வெளிப்படுத்திக்காட்டும். </span>
<span class='v JN3_21' data-id='JN3_21'><span class='v-num v-21'>21&nbsp;</span>ஆனால் உண்மை வழியைப் பின்தொடர்ந்து செல்கிறவர்கள் ஒளியிடம் வந்தடைகிறார்கள். பிறகு, அந்த ஒளி அவர்கள் செய்த செயல்கள் தேவன் மூலமாகச் செய்த நற்செயல்கள் எனக் காட்டும்”<span class='note' id='footnote-188'><a href='#note-188' class='key'>†</a></span> என்று இயேசு கூறினார். </span></div>
<div class='s'>இயேசுவும், யோவான் ஸ்நானகனும் </div>
<div class='p'>
<span class='v JN3_22' data-id='JN3_22'><span class='v-num v-22'>22&nbsp;</span>அதற்குப் பிறகு, இயேசுவும் அவரது சீஷர்களும் யூதேயா பகுதிக்குப் போனார்கள். அங்கு இயேசு தன் சீஷர்களோடு தங்கி ஞானஸ்நானம் கொடுத்தார். </span>
<span class='v JN3_23' data-id='JN3_23'><span class='v-num v-23'>23&nbsp;</span>யோவானும் அயினோனில் ஞானஸ்நானம் கொடுத்து வந்தான். அயினோன், சாலிம் அருகில் உள்ளது. அங்கே தண்ணீர் மிகுதியாக இருந்ததால் யோவான் ஞானஸ்நானம் கொடுத்துக்கொண்டிருந்தான். மக்கள் அவனிடம் போய் ஞானஸ்நானம் பெற்றார்கள். </span>
<span class='v JN3_24' data-id='JN3_24'><span class='v-num v-24'>24&nbsp;</span>(இது யோவான் சிறையில் அடைக்கப்படும் முன்பு நிகழ்ந்தது). </span></div>
<div class='p'>
<span class='v JN3_25' data-id='JN3_25'><span class='v-num v-25'>25&nbsp;</span>யோவானின் சீஷர்களுள் சிலர், யூதரோடு விவாதித்துக்கொண்டிருந்தார்கள். அவர்கள் மத சம்பந்தமான முறையைப்பற்றியே விவாதித்தனர். </span>
<span class='v JN3_26' data-id='JN3_26'><span class='v-num v-26'>26&nbsp;</span>ஆகையால் யோவானிடம் அவர்கள் வந்தனர். “போதகரே! யோர்தான் நதிக்கு அக்கரையில் ஒருவர் உம்மோடு இருந்தாரே, நினைவிருக்கிறதா? நீங்கள் அந்த மனிதரைப்பற்றியும் மக்களிடம் சொல்லியிருக்கிறீர்கள். அவர் மக்களுக்கு ஞானஸ்நானம் கொடுத்துக்கொண்டிருக்கிறார். அவரிடம் ஏராளமான மக்கள் சென்றுகொண்டிருக்கின்றனர்” என்று கூறினர். </span></div>
<div class='p'>
<span class='v JN3_27' data-id='JN3_27'><span class='v-num v-27'>27&nbsp;</span>“தேவன் எதை ஒருவனுக்குக் கொடுக்கிறாரோ, அதையே ஒரு மனிதன் பெற்றுக்கொள்ள முடியும். </span>
<span class='v JN3_28' data-id='JN3_28'><span class='v-num v-28'>28&nbsp;</span>‘நான் கிறிஸ்து அல்ல’ என்று நானே கூறியதையும் நீங்கள் சோதித்து அறிந்திருக்கிறீர்கள். ‘அவருக்கான பாதையைச் செம்மை செய்வதற்காகவே தேவன் என்னை அனுப்பியிருக்கிறார்.’ </span>
<span class='v JN3_29' data-id='JN3_29'><span class='v-num v-29'>29&nbsp;</span>மணமகனுக்கே மணமகள் உரியவளாகிறாள். மணமகனுக்கு உதவி செய்கிற மாப்பிள்ளையின் தோழன், மணமகனின் வரவைக் கவனித்து எதிர்ப்பார்த்துக்கொண்டிருக்கிறான். மணமகனின் சத்தத்தைக் கேட்டு அவன் மிகவும் மகிழ்கிறான். நானும் அதே மகிழ்ச்சியை அடைகிறேன். இதுவே எனது மகிழ்ச்சிகரமான நேரம். </span>
<span class='v JN3_30' data-id='JN3_30'><span class='v-num v-30'>30&nbsp;</span>இயேசு மேலும் பெருமை பெறவேண்டும். எனது முக்கியத்துவம் குறைந்துவிடவேண்டும். </span></div>
<div class='s'>பரலோகத்திலிருந்து வந்தவர் </div>
<div class='p'>
<span class='v JN3_31' data-id='JN3_31'><span class='v-num v-31'>31&nbsp;</span>“பரலோகத்திலிருந்து வந்திருக்கிற இயேசு மற்ற எல்லாரையும்விடப் பெரியவர். பூமியில் இருந்து வந்தவன் பூமியைச் சார்ந்தவன். அவன் பூமியில் உள்ளவற்றைப்பற்றி மட்டுமே பேசுவான். ஆனால் பரலோகத்திலிருந்து வந்திருக்கிற இயேசுவோ மற்ற எல்லாரையும்விட உயர்ந்தவர். </span>
<span class='v JN3_32' data-id='JN3_32'><span class='v-num v-32'>32&nbsp;</span>அவர் எதைக் கண்டாரோ, கேட்டாரோ அதையே கூறுகிறார். ஆனால் எவரும் அவர் சொல்வதை ஏற்றுக்கொள்வதில்லை. </span>
<span class='v JN3_33' data-id='JN3_33'><span class='v-num v-33'>33&nbsp;</span>அவர் சொல்வதை எவனொருவன் ஒப்புக்கொள்கிறானோ அவன், தேவன் உண்மையாய் இருக்கிறார் என்று நிரூபிக்கிறான். </span>
<span class='v JN3_34' data-id='JN3_34'><span class='v-num v-34'>34&nbsp;</span>தேவன் இயேசுவை அனுப்பினார். அவர் தேவன் சொன்னதைச் சொல்கிறார். தேவன் அவருக்கு ஆவியை நிரம்பக் கொடுத்திருக்கிறார். </span>
<span class='v JN3_35' data-id='JN3_35'><span class='v-num v-35'>35&nbsp;</span>பிதாவானவர் தன் குமாரனை நேசிக்கிறார். அவர் தன் குமாரனுக்கு அனைத்தின் மேலும் அதிகாரம் கொடுத்திருக்கிறார். </span>
<span class='v JN3_36' data-id='JN3_36'><span class='v-num v-36'>36&nbsp;</span>இந்தக் குமாரனை நம்புகிற எவரும் நித்திய ஜீவனைப் பெறுவர். ஆனால் அவருக்குக் கீழ்ப்படிய மறுக்கிற எவரும் அந்த வாழ்வை ஒருபோதும் பெற முடியாது. தேவனுடைய கோபம் அவர்கள் மேல் இருக்கும்” என்று யோவான் அவர்களுக்குக் கூறினான். </span></div></div>
<div class='footnotes'>

<span class='footnote' id='note-187'><span class='key'>* </span><a href='#footnote-187' class='backref'>3:14</a> <span class='text'> <span class="fk">வனாந்தரத்தில்...வேண்டும் </span><span class="ft">தேவனின் மக்கள் பாம்புக்கடியால் செத்துக்கொண்டிருந்தபோது தேவன் மோசேயிடம் வெண்கலத்தால் ஒரு பாம்பு செய்து கம்பத்தின்மேல் வைத்து அதனைப் பார்த்து குணமடையச் சொன்னார்.</span></span></span>
<span class='footnote' id='note-188'><span class='key'>† </span><a href='#footnote-188' class='backref'>3:21</a> <span class='text'> <span class="fk">வாக்கியம் 16-21 </span><span class="ft">சில அறிஞர்கள் 16 முதல் 21 வரையிலான வாக்கியங்கள் இயேசுவின் வார்த்தைகள் என்று எண்ணினர். மற்றவர்கள் யோவானால் எழுதப்பட்டது எனக் கருதினர்.</span></span></span>
</div>
<div class='footer'><div class='nav'>
<a class='prev' href='JN2.html'></a>
<a class='home' href='index.html'></a>
<a class='next' href='JN4.html'></a>
</div></div>
</body></html>
