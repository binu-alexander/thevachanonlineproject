<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக வெளி. 8</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location uni_ila.sundaram-08' href='RV.html'> வெளி. 8 </a>
<a class='prev' href='RV7.html'>  </a>
<a class='next' href='RV9.html'>  </a>
</div></div>
<div class='chapter section RV8 tam2008 tam RV uni_ila.sundaram-08' dir='ltr' data-id='RV8' data-nextid='RV9' data-previd='RV7' lang='ta'> 

<div class='c'>8</div>
<div class='s'>ஏழாவது முத்திரை </div>
<div class='p'>
<span class='v RV8_1' data-id='RV8_1'><span class='verse1 v-num v-1'>1&nbsp;</span>ஆட்டுக்குட்டியானவர் ஏழாவது முத்திரையை உடைத்தார். அப்போது ஏறக்குறைய அரை மணி நேரத்துக்குப் பரலோகம் முழுவதும் அமைதி ஏற்பட்டது. </span>
<span class='v RV8_2' data-id='RV8_2'><span class='v-num v-2'>2&nbsp;</span>தேவனுக்கு முன்னர் ஏழு தேவதூதர்கள் நின்றுகொண்டிருப்பதைக் கண்டேன். அவர்களுக்கு ஏழு எக்காளங்கள் கொடுக்கப்பட்டன. </span></div>
<div class='p'>
<span class='v RV8_3' data-id='RV8_3'><span class='v-num v-3'>3&nbsp;</span>இன்னொரு தூதன் வந்து பலிபீடத்தின் அருகில் நின்றான். அவன் தூபம் காட்டும் பொற்கலசத்தைப் பிடித்திருந்தான். தேவனுடைய பரிசுத்த மக்களின் பிரார்த்தனைகளோடு பொற்பீடத்தின் மீது எரிக்கும் பொருட்டு அவனிடம் மிகுதியான தூபவர்க்கம் கொடுக்கப்பட்டது. </span>
<span class='v RV8_4' data-id='RV8_4'><span class='v-num v-4'>4&nbsp;</span>தூதனின் கையில் உள்ள கலசத்தில் இருந்து தூபப் புகையானது தேவனிடம் சென்றது. அது தேவனுடைய மக்களது பிரார்த்தனைகளோடும் சென்றது. </span>
<span class='v RV8_5' data-id='RV8_5'><span class='v-num v-5'>5&nbsp;</span>பின்பு அந்தத் தூதன் தூபகலசத்தை எடுத்தான். பின்பு அதைப் பலிபீடத்து நெருப்பால் நிரப்பினான். பின் அதனைப் பூமியில் வீசியெறிந்தான். அதன் பிறகு அங்கே மின்னலும், இடியும், வேறு சப்தங்களும், நிலநடுக்கமும் ஏற்பட்டன. </span></div>
<div class='s'>ஏழு தூதர்களும் தம் எக்காளங்களை ஊதுதல் </div>
<div class='p'>
<span class='v RV8_6' data-id='RV8_6'><span class='v-num v-6'>6&nbsp;</span>பிறகு ஏழு தூதர்களும் தம் ஏழு எக்காளங்களையும் ஊதத் தயாரானார்கள். </span></div>
<div class='p'>
<span class='v RV8_7' data-id='RV8_7'><span class='v-num v-7'>7&nbsp;</span>முதல் தூதன் தன் எக்காளத்தை ஊதினான். அப்போது இரத்தம் கலந்த கல் மழையும் நெருப்பும் உண்டாகி பூமியிலே விழுந்தன. இதனால் மூன்றில் ஒரு பங்கு பூமியும், மூன்றில் ஒரு பங்கு மரங்களும் எரிந்துபோயின. பசும்புற்களெல்லாம் கரிந்து போயின. </span></div>
<div class='p'>
<span class='v RV8_8' data-id='RV8_8'><span class='v-num v-8'>8&nbsp;</span>இரண்டாம் தூதன் தன் எக்காளத்தை ஊதினான். அதனால் நெருப்பு பற்றி எரிகின்ற மலை போன்ற ஒன்று கடலில் எறியப்பட்டது. எனவே கடலின் மூன்றில் ஒரு பகுதி இரத்தமாயிற்று. </span>
<span class='v RV8_9' data-id='RV8_9'><span class='v-num v-9'>9&nbsp;</span>கடலில் உயிர் வாழ்கின்ற உயிர்களில் மூன்றில் ஒரு பகுதி செத்துப்போனது. கப்பல்களில் மூன்றில் ஒரு பகுதி அழிந்துபோயிற்று. </span></div>
<div class='p'>
<span class='v RV8_10' data-id='RV8_10'><span class='v-num v-10'>10&nbsp;</span>மூன்றாம் தூதன் தன் எக்காளத்தை ஊதினான். பிறகு வானில் உள்ள ஒரு பெரிய நட்சத்திரம் தீப்பந்தம்போல எரிந்து விழுந்தது. அது ஆறுகளில் மூன்றில் ஒரு பகுதி மீதும் நீரூற்றுகளின் மீதும் விழுந்தது. </span>
<span class='v RV8_11' data-id='RV8_11'><span class='v-num v-11'>11&nbsp;</span>அந்த நட்சத்திரத்தின் பெயர் எட்டி. அதனால் தண்ணீரில் மூன்றில் ஒரு பகுதி எட்டியைப் போன்று கசப்பாயிற்று. அவற்றைக் குடித்த ஏராளமான மக்கள் இறந்துபோயினர். </span></div>
<div class='p'>
<span class='v RV8_12' data-id='RV8_12'><span class='v-num v-12'>12&nbsp;</span>நான்காம் தூதன் தன் எக்காளத்தை எடுத்து ஊதினான். அதனால் மூன்றில் ஒரு பகுதியான சூரியனும், சந்திரனும், நட்சத்திரங்களும் சேதப்பட்டன. அவற்றில் மூன்றில் ஒரு பங்கு இருண்டது. இரவிலும், பகலிலும் மூன்றில் ஒரு பாகம் வெளிச்சம் இல்லாமல் போனது. </span></div>
<div class='p'>
<span class='v RV8_13' data-id='RV8_13'><span class='v-num v-13'>13&nbsp;</span>நான் கவனித்துக்கொண்டிருக்கும் போது வானில் பறந்துகொண்டிருந்த ஒரு கழுகின் சத்தத்தைக் கேட்டேன். அது உரத்த குரலில், “ஆபத்து, ஆபத்து, பூமியில் உயிருடன் வாழ்பவர்களுக்கு ஆபத்து. எஞ்சிய மற்ற மூன்று தேவதூதர்கள் தம் எக்காளங்களை ஊதும்போது ஆபத்து நேரும்” என்றது. </span></div></div>
<div class='footnotes'>

</div>
<div class='footer'><div class='nav'>
<a class='prev' href='RV7.html'></a>
<a class='home' href='index.html'></a>
<a class='next' href='RV9.html'></a>
</div></div>
</body></html>
