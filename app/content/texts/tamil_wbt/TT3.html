<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக தீத்து 3</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location uni_ila.sundaram-08' href='TT.html'> தீத்து ௩ </a>
<a class='prev' href='TT2.html'>  </a>
<a class='next' href='PM1.html'>  </a>
</div></div>
<div class='chapter section TT3 tam2008 tam TT uni_ila.sundaram-08' dir='ltr' data-id='TT3' data-nextid='PM1' data-previd='TT2' lang='ta'> 

<div class='c'>௩</div>
<div class='s'>வாழ்வதற்கேற்ற சரியான வழி </div>
<div class='p'>
<span class='v TT3_1' data-id='TT3_1'><span class='verse1 v-num v-1'>௧&nbsp;</span>கீழ்க்கண்டவற்றைச் செய்ய நினைவில் வைக்கும்படி மக்களிடம் சொல். ஆள்வோரின் அதிகாரிகளுக்கும் அரசு அலுவலகர்களுக்கும் அடங்கி இருக்கவும், நன்மை செய்யத் தயாராக இருக்கவும், </span>
<span class='v TT3_2' data-id='TT3_2'><span class='v-num v-2'>௨&nbsp;</span>யாருக்கும் எதிராகத் தீமையைப் பேசாமல் இருக்கவும், கீழ்ப்படியவும், மற்றவர்களோடு சமாதானமாகவும், மென்மையாகவும் எல்லா மனிதர்களிடமும் மரியாதை காட்டவும் இதனை விசுவாசிகளிடம் கூறு. </span></div>
<div class='p'>
<span class='v TT3_3' data-id='TT3_3'><span class='v-num v-3'>௩&nbsp;</span>கடந்த காலத்தில் நாமும் முட்டாளாக இருந்தோம். நம்மிடம் கீழ்ப்படிதல் இல்லை. தவறுகிறவர்களாக நாம் இருந்தோம். பலவித ஆசைகளுக்கும் இன்பங்களுக்கும் அடிமைப்பட்டுக் கிடந்தோம். தீயவற்றைச் செய்து, பொறாமையோடு வாழ்ந்தோம். மக்கள் நம்மை வெறுத்தார்கள். நாமும் ஒருவரையொருவர் வெறுத்தோம். </span>
<span class='v TT3_4' data-id='TT3_4'><span class='v-num v-4'>௪&nbsp;</span>ஆனால் பிறகு, இரட்சகராகிய தேவனுடைய கிருபையும், அன்பும் வெளிப்படுத்தப்பட்டன. </span>
<span class='v TT3_5' data-id='TT3_5'><span class='v-num v-5'>௫&nbsp;</span>தேவனுடன் சரியான வகையில் இருக்கும்பொருட்டு நாம் செய்த எந்த நல்ல செயல்களாலும் இரட்சிக்கப்படவில்லை. அவருடைய கிருபையால் நாம் இரட்சிக்கப்பட்டோம். நம்மைப் புதிய மனிதர்களாக்கும் சுத்திகரிப்பின் மூலமும், பரிசுத்த ஆவியின் புதுப்பிக்கும் வல்லமை மூலமும், அவர் இரட்சித்தார். </span>
<span class='v TT3_6' data-id='TT3_6'><span class='v-num v-6'>௬&nbsp;</span>அவர் நமது இரட்சகராகிய இயேசு கிறிஸ்துவின் மூலம் அந்தப் பரிசுத்த ஆவியை நம் மீது முழுமையாகப் பொழிந்தார். </span>
<span class='v TT3_7' data-id='TT3_7'><span class='v-num v-7'>௭&nbsp;</span>தேவனது கிருபையால் நாம் அவரோடு நீதிமான்களானோம். தேவன் நமக்கு ஆவியைக் கொடுத்தார். அதனால் நாம் நித்திய வாழ்வைப் பெறமுடியும். அதுவே நாம் நம்பிக்கொண்டிருப்பதும் ஆகும். </span>
<span class='v TT3_8' data-id='TT3_8'><span class='v-num v-8'>௮&nbsp;</span>இந்தப் போதனை உண்மையானது. </span></div>
<div class='p'>
<span class='v TT3_8' data-id='TT3_8'>மக்கள் இதனைப் புரிந்துகொள்ள வேண்டும். இதனை உறுதிப்படுத்திக்கொள்ள வேண்டும் என்று நான் விரும்புகிறேன். அப்பொழுது தேவனை நம்பும் மக்கள் தம் வாழ்வை நன்மை செய்வதற்குப் பயன்படுத்த எச்சரிக்கையாக இருப்பர். இவை நல்லவை, எல்லா மக்களுக்கும் பயன் உள்ளவை. </span></div>
<div class='p'>
<span class='v TT3_9' data-id='TT3_9'><span class='v-num v-9'>௯&nbsp;</span>முட்டாள்தனமாக வாக்குவாதம் செய்வோர், பயனற்ற குடும்பக் கதைகளைப் பேசுவோர், சண்டைகளைத் தூண்டி விடுவோர், மோசேயின் சட்டங்களைக் குறித்து வாக்குவாதம் செய்வோர் ஆகியோரிடமிருந்து விலகி இரு. அவை எதற்கும் பயனற்றவை, யாருக்கும் உதவாதவை. </span>
<span class='v TT3_10' data-id='TT3_10'><span class='v-num v-10'>௧௦&nbsp;</span>எவனாவது வாக்குவாதங்களை உருவாக்கினால் அவனை எச்சரிக்கை செய். அவன் மீண்டும் வாக்குவாதம் செய்தால் மேலும் அவனை எச்சரிக்கை செய். அவன் மீண்டும் வாக்குவாதம் செய்ய ஆரம்பித்தால் அவனது தொடர்பை விட்டுவிடு. </span>
<span class='v TT3_11' data-id='TT3_11'><span class='v-num v-11'>௧௧&nbsp;</span>ஏனென்றால் இப்படிப்பட்ட ஒருவன் நிலை தவறி, பாவம் செய்கிறவனாக இருக்கிறான் என்பதை நீ அறிந்திருக்கிறாய். இவனது பாவங்களே இவன் தவறானவன் என்பதை நிரூபிக்கிறது. </span></div>
<div class='s'>நினைவில் வைக்கவேண்டியவை </div>
<div class='p'>
<span class='v TT3_12' data-id='TT3_12'><span class='v-num v-12'>௧௨&nbsp;</span>நான் உங்களிடம் அர்த்தெமாவையும் தீகிக்குவையும் அனுப்புவேன். அவர்களை நான் அனுப்புகிறபொழுது நீ நிக்கொப்போலிக்கு வந்து என்னைப் பார்க்க முயற்சி செய். நான் மழைக்காலத்தில் அங்கே இருப்பது என்று முடிவு செய்துள்ளேன். </span>
<span class='v TT3_13' data-id='TT3_13'><span class='v-num v-13'>௧௩&nbsp;</span>வழக்கறிஞனான சேனாவுக்கும், அப்பொல்லோவுக்கும் எவ்விதக் குறைவும் இல்லாதபடி அவர்களை அனுப்பிவை. தமக்குத் தேவையான அனைத்தையும் அடைய அவர்களுக்கு உன்னால் முடிந்த அளவு உதவிசெய். </span>
<span class='v TT3_14' data-id='TT3_14'><span class='v-num v-14'>௧௪&nbsp;</span>நன்மை செய்வதற்குரியதாகத் தம் வாழ்வைப் பயன்படுத்தும்படி நம் மக்கள் கற்றுக்கொள்ள வேண்டும். தேவையானவர்களுக்கு நன்மை செய்யவேண்டும். பிறகு அவர்களின் வாழ்வு பயனற்றதாக இருக்காது. </span></div>
<div class='p'>
<span class='v TT3_15' data-id='TT3_15'><span class='v-num v-15'>௧௫&nbsp;</span>என்னுடன் இருக்கிற எல்லாரும் உனக்கு வாழ்த்து கூறுகின்றனர். விசுவாசத்தில் நம்மை சிநேகிக்கிறவர்களுக்கு நீயும் வாழ்த்து கூறு. </span></div>
<div class='p'>
<span class='v TT3_15' data-id='TT3_15'>உங்கள் அனைவரோடும் தேவனுடைய கிருபை இருப்பதாக. </span></div></div>
<div class='footnotes'>

</div>
<div class='footer'><div class='nav'>
<a class='prev' href='TT2.html'></a>
<a class='home' href='index.html'></a>
<a class='next' href='PM1.html'></a>
</div></div>
</body></html>
