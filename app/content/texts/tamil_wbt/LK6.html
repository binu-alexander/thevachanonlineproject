<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக லூக்கா 6</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location uni_ila.sundaram-08' href='LK.html'> லூக்கா ௬ </a>
<a class='prev' href='LK5.html'> &#9664; </a>
<a class='next' href='LK7.html'> &#9654; </a>
</div></div>
<div class='chapter section LK6 tam2008 tam LK uni_ila.sundaram-08' dir='ltr' data-id='LK6' data-nextid='LK7' data-previd='LK5' lang='ta'> 

<div class='c'>௬</div>
<div class='s'>ஓய்வு நாளும் இயேசுவும் </div>
<div class='r'>(மத். 12:1-8; மாற். 2:23-28) </div>
<div class='p'>
<span class='v LK6_1' data-id='LK6_1'><span class='verse1 v-num v-1'>௧&nbsp;</span>ஓய்வு நாளாகிய ஒரு தினத்தில் இயேசு தானியங்கள் விளைந்திருந்த நிலத்தின் வழியாக நடந்து கொண்டிருந்தார். அவரது சீஷர்கள் தானியத்தைக் கொய்து, தங்கள் கைகளினால் நசுக்கி அதைச் சாப்பிட்டனர். </span>
<span class='v LK6_2' data-id='LK6_2'><span class='v-num v-2'>௨&nbsp;</span>சில பரிசேயர்கள், “ஏன் இவ்வாறு செய்கிறீர்கள்? ஓய்வு நாளன்று இவ்வாறு செய்வது மோசேயின் சட்டத்தை மீறுவதாகும்” என்று கூறினர். </span></div>
<div class='p'>
<span class='v LK6_3' data-id='LK6_3'><span class='v-num v-3'>௩&nbsp;</span>இயேசு, “தாவீதும் அவனது மக்களும் பசியுடன் இருந்தபோது செய்ததைக்குறித்து நீங்கள் படித்திருக்கிறீர்கள். </span>
<span class='v LK6_4' data-id='LK6_4'><span class='v-num v-4'>௪&nbsp;</span>தாவீது தேவாலயத்திற்குச் சென்றான். தாவீது, தேவனுக்குப் படைக்கப்பட்ட தேவனின் அப்பத்தை எடுத்து, அதைச் சாப்பிட்டான். தன்னோடு இருந்தவர்களுக்கும் சில அப்பத்தைக் கொடுத்தான். இது மோசேயின் சட்டத்திற்கு மாறானது. ஆசாரியர்கள் மட்டுமே அந்த அப்பத்தைப் புசிக்க முடியும் என்று அச்சட்டம் கூறுகின்றது” என்று பதில் சொன்னார். </span>
<span class='v LK6_5' data-id='LK6_5'><span class='v-num v-5'>௫&nbsp;</span>பின்பு இயேசு பரிசேயரை நோக்கி, “ஓய்வு நாளுக்கும் மனித குமாரன் ஆண்டவராக இருக்கிறார்” என்றார். </span></div>
<div class='s'>ஓய்வு நாளில் குணப்படுத்துதல் </div>
<div class='r'>(மத். 12:9-14; மாற். 3:1-6) </div>
<div class='p'>
<span class='v LK6_6' data-id='LK6_6'><span class='v-num v-6'>௬&nbsp;</span>மற்றொரு ஓய்வு நாள் வந்தபோது இயேசு ஜெப ஆலயத்திற்குச் சென்றார். இயேசு ஜனங்களுக்குப் போதித்தார். வலதுகை முடமான ஒருவன் அங்கிருந்தான். </span>
<span class='v LK6_7' data-id='LK6_7'><span class='v-num v-7'>௭&nbsp;</span>ஓய்வு நாளில் இயேசு அம்மனிதனைக் குணமாக்குவாரா என்பதைப் பார்ப்பதற்கு வேதபாரகர்களும், பரிசேயர்களும் காத்துக்கொண்டிருந்தனர். குற்றம் சுமத்தும்படியாக இயேசு ஏதேனும் தவறைச் செய்வாரா என அவர்கள் எதிர்ப்பார்த்திருந்தனர். </span>
<span class='v LK6_8' data-id='LK6_8'><span class='v-num v-8'>௮&nbsp;</span>அவர்கள் என்ன நினைக்கிறார்கள் என்பதை இயேசு அறிந்திருந்தார். அவர் முடமான கை கொண்ட அம்மனிதனை நோக்கி, “எழுந்து இம்மக்களுக்கு முன்பாக நில்” என்றார். அம்மனிதன் எழுந்து அங்கே நின்றான். </span>
<span class='v LK6_9' data-id='LK6_9'><span class='v-num v-9'>௯&nbsp;</span>பின் இயேசு அவர்களை நோக்கி, “ஓய்வு நாளில் நல்லதைச் செய்வதா, கெட்டதைச் செய்வதா, எது நல்லதென்று உங்களைக் கேட்கிறேன். ஓர் உயிரைப் பாதுகாப்பதா அல்லது அழிப்பதா எது சரியானது?” என்று கேட்டார். </span></div>
<div class='p'>
<span class='v LK6_10' data-id='LK6_10'><span class='v-num v-10'>௧௦&nbsp;</span>இயேசு சுற்றிலும் எல்லாரையும் நோக்கினார். இயேசு அந்த மனிதனை நோக்கி, “உன் கையை நான் பார்க்கட்டும்” என்றார். அம்மனிதன் கையை நீட்டினான் அந்தக் கை குணமானது. </span>
<span class='v LK6_11' data-id='LK6_11'><span class='v-num v-11'>௧௧&nbsp;</span>பரிசேயர்களும், வேதபாரகர்களும் மிகவும் கோபமடைந்தனர். அவர்கள் ஒருவருக்கொருவர் “நாம் இயேசுவுக்கு என்ன செய்யக்கூடும்?” என்று கூறிக்கொண்டனர். </span></div>
<div class='s'>அப்போஸ்தலர்களைத் தேர்ந்தெடுத்தல் </div>
<div class='r'>(மத். 10:1-4; மாற். 3:13-19) </div>
<div class='p'>
<span class='v LK6_12' data-id='LK6_12'><span class='v-num v-12'>௧௨&nbsp;</span>அக்காலத்தில் இயேசு பிரார்த்தனை செய்யும்பொருட்டு ஒரு மலைக்குச் சென்றார். இரவு முழுவதும் தேவனிடம் பிரார்த்தனை செய்தவாறே அம்மலையில் இருந்தார். </span>
<span class='v LK6_13' data-id='LK6_13'><span class='v-num v-13'>௧௩&nbsp;</span>மறு நாள் காலையில் இயேசு தனது சீஷர்களை அழைத்தார். அவர்களுள் பன்னிரண்டு பேரைத் தேர்ந்தெடுத்தார். அவர்களுக்கு “அப்போஸ்தலர்கள்” என்று பெயரிட்டார். அவர்கள்: </span></div>
<div class='b'> &nbsp; </div>
<div class='li'>
<span class='v LK6_14' data-id='LK6_14'><span class='v-num v-14'>௧௪&nbsp;</span>சீமோன் (இயேசு அவனுக்கு பேதுரு என்று பெயரிட்டார்) </span></div>
<div class='li'>
<span class='v LK6_14' data-id='LK6_14'>அந்திரேயா என்னும் பேதுருவின் சகோதரன், </span></div>
<div class='li'>
<span class='v LK6_14' data-id='LK6_14'>யாக்கோபு, </span></div>
<div class='li'>
<span class='v LK6_14' data-id='LK6_14'>யோவான், </span></div>
<div class='li'>
<span class='v LK6_14' data-id='LK6_14'>பிலிப்பு, </span></div>
<div class='li'>
<span class='v LK6_14' data-id='LK6_14'>பர்தொலொமேயு, </span></div>
<div class='li'>
<span class='v LK6_15' data-id='LK6_15'><span class='v-num v-15'>௧௫&nbsp;</span>மத்தேயு, </span></div>
<div class='li'>
<span class='v LK6_15' data-id='LK6_15'>தோமா, </span></div>
<div class='li'>
<span class='v LK6_15' data-id='LK6_15'>யாக்கோபு (அல்பேயுவின் மகன்), </span></div>
<div class='li'>
<span class='v LK6_15' data-id='LK6_15'>சீமோன் (செலோத்தே என்று அழைக்கப்பட்டவன்) </span></div>
<div class='li'>
<span class='v LK6_16' data-id='LK6_16'><span class='v-num v-16'>௧௬&nbsp;</span>யூதா, (யாக்கோபின் மகன்) யூதாஸ்காரியோத் என்பவர்கள் ஆவார்கள். </span></div>
<div class='li'>
<span class='v LK6_16' data-id='LK6_16'>இந்த யூதாஸ் இயேசுவைப் பகைவர்களிடம் ஒப்படைத்தவனாவான். </span></div>
<div class='s'>போதனையும்-குணமாக்குதலும் </div>
<div class='r'>(மத். 4:23-25; 5:1-12) </div>
<div class='p'>
<span class='v LK6_17' data-id='LK6_17'><span class='v-num v-17'>௧௭&nbsp;</span>இயேசுவும் அவருடைய சீஷர்களும் மலையிலிருந்து இறங்கினர். இயேசு சமவெளியான இடத்தில் நின்றார். அவருடைய சீஷர்கள் கூட்டமாக அங்கே குழுமியிருந்தனர். மேலும் யூதேயா, எருசலேம் ஆகிய பகுதிகளிலிருந்தும், தீரு, சீதோன் ஆகிய கடலோரத்துப் பட்டணங்களிலிருந்தும் ஏராளமான மக்கள் அங்கு வந்திருந்தனர். </span>
<span class='v LK6_18' data-id='LK6_18'><span class='v-num v-18'>௧௮&nbsp;</span>அவர்கள் இயேசுவின் போதனைகளைக் கேட்கவும் தங்கள் நோய்களில் இருந்து குணம் பெறவும் அங்கு வந்தனர். பிசாசின் அசுத்த ஆவிகளால் துன்புற்ற மக்களை இயேசு குணமாக்கினார். </span>
<span class='v LK6_19' data-id='LK6_19'><span class='v-num v-19'>௧௯&nbsp;</span>எல்லா மக்களும் இயேசுவைத் தொடும்படியாக முயன்றனர். ஏனெனில் அவரிடமிருந்து வல்லமை வெளிப்பட்டது. இயேசு அவர்கள் எல்லோரையும் குணப்படுத்தினார். </span></div>
<div class='p'>
<span class='v LK6_20' data-id='LK6_20'><span class='v-num v-20'>௨௦&nbsp;</span>இயேசு தம்மைப் பின்பற்றுகிறவர்களைப் பார்த்து, </span></div>
<div class='b'> &nbsp; 
<span class='v LK6_20' data-id='LK6_20'></span></div>
<div class='q'>
<span class='v LK6_20' data-id='LK6_20'>“ஏழைகளே, நீங்கள் ஆசீர்வதிக்கப்பட்டவர்கள். </span></div>
<div class='q2'>
<span class='v LK6_20' data-id='LK6_20'>ஏனெனில் தேவனுடைய இராஜ்யம் உங்களுக்குரியது. </span></div>
<div class='q'>
<span class='v LK6_21' data-id='LK6_21'><span class='v-num v-21'>௨௧&nbsp;</span>இப்போது பசியால் வாடுகிற நீங்கள் ஆசீர்வதிக்கப்பட்டவர்கள். </span></div>
<div class='q2'>
<span class='v LK6_21' data-id='LK6_21'>ஏனெனில் நீங்கள் திருப்தியடைவீர்கள். </span></div>
<div class='q'>
<span class='v LK6_21' data-id='LK6_21'>இப்பொழுது அழுகிற நீங்கள் ஆசீர்வதிக்கப்பட்டவர்கள். </span></div>
<div class='q2'>
<span class='v LK6_21' data-id='LK6_21'>ஏனெனில் நீங்கள் சந்தோஷமாக நகைப்பீர்கள். </span></div>
<div class='b'> &nbsp; </div>
<div class='p'>
<span class='v LK6_22' data-id='LK6_22'><span class='v-num v-22'>௨௨&nbsp;</span>“மக்கள் உங்களை வெறுக்கும்போதும் நிராகரிக்கும்போதும் நீங்கள் ஆசீர்வதிக்கப்பட்டவர்கள். நீங்கள் மனித குமாரனுக்கு உரியோர். ஆதலால் உங்களைத் தீயோர் என்றும் சொல்லுவார்கள். அவர்கள் அதைச் சொல்லும்போது நீங்கள் ஆசீர்வதிக்கப்பட்டவர்கள். </span>
<span class='v LK6_23' data-id='LK6_23'><span class='v-num v-23'>௨௩&nbsp;</span>உங்களுக்குப் பரலோகத்தில் பெரிய வெகுமதி காத்திருப்பதால் இத்தருணங்களில் நீங்கள் மகிழுங்கள். உங்களை அவர்கள் மிக இழிவான முறையில் நடத்துவதைப்போலவே அவர்கள் முன்னோர் தீர்க்கதரிசிகளையும் இழிவுபடுத்தினர். </span></div>
<div class='b'> &nbsp; </div>
<div class='q'>
<span class='v LK6_24' data-id='LK6_24'><span class='v-num v-24'>௨௪&nbsp;</span>“ஆனால் செல்வந்தர்களே நீங்கள் உங்கள் வாழ்வில் சுகமாக வாழ்ந்ததால் இனிமேல் அது உங்களுக்குக் கேடாக இருக்கும். </span></div>
<div class='q'>
<span class='v LK6_25' data-id='LK6_25'><span class='v-num v-25'>௨௫&nbsp;</span>இப்போது திருப்தி பெற்ற மக்களே, அது உங்களுக்குக் கேடாக இருக்கும். </span></div>
<div class='q2'>
<span class='v LK6_25' data-id='LK6_25'>ஏனெனில் நீங்கள் பசியடைவீர்கள். </span></div>
<div class='q'>
<span class='v LK6_25' data-id='LK6_25'>தற்போது சிரிக்கும் மக்களே, அது உங்களுக்குக் கேடாக இருக்கும். </span></div>
<div class='q2'>
<span class='v LK6_25' data-id='LK6_25'>ஏனெனில் நீங்கள் வேதனையும் அழுகையும் அடைவீர்கள். </span></div>
<div class='b'> &nbsp; </div>
<div class='p'>
<span class='v LK6_26' data-id='LK6_26'><span class='v-num v-26'>௨௬&nbsp;</span>“எல்லாரும் உங்களைக் குறித்து நல்லதாகச் சொல்லுகையில் மோசமானதே நேரும். </span></div>
<div class='q2'>
<span class='v LK6_26' data-id='LK6_26'>பொய் தீர்க்கதரிசிகளைக் குறித்து அவர்கள் முன்னோர் நல்லதாகவே சொன்னார்கள்” என்றார். </span></div>
<div class='s'>உங்கள் பகைவரை நேசியுங்கள் </div>
<div class='r'>(மத். 5:38–48; 7:12) </div>
<div class='p'>
<span class='v LK6_27' data-id='LK6_27'><span class='v-num v-27'>௨௭&nbsp;</span>“என் போதனைகளைக் கேட்கிற மக்களே உங்களுக்குச் சொல்லுகிறேன், உங்கள் பகைவர்களை நேசியுங்கள். உங்களை வெறுக்கிற மக்களுக்கு நன்மை செய்யுங்கள். </span>
<span class='v LK6_28' data-id='LK6_28'><span class='v-num v-28'>௨௮&nbsp;</span>உங்களிடம் தீயவற்றைக் கூறுகிற மக்களை ஆசீர்வதிக்குமாறு தேவனை வேண்டுங்கள். உங்களை இழிவாக நடத்துகிறவர்களுக்காகப் பிரார்த்தனை பண்ணுங்கள். </span>
<span class='v LK6_29' data-id='LK6_29'><span class='v-num v-29'>௨௯&nbsp;</span>ஒருவன் உங்களை ஒரு கன்னத்தில் அடித்தால் அவனை மறு கன்னத்திலும் அடிக்க அனுமதியுங்கள். உங்கள் அங்கியை யாரேனும் ஒருவன் எடுத்தால் உங்கள் சட்டையையும் அவன் எடுத்துக்கொள்ள அனுமதியுங்கள். </span>
<span class='v LK6_30' data-id='LK6_30'><span class='v-num v-30'>௩௦&nbsp;</span>உங்களிடம் கேட்கிறவனுக்குக் கொடுங்கள். உங்களுக்குரிய பொருளை ஒருவன் எடுத்துக்கொண்டால் அதைத் திரும்பக் கேட்காதீர்கள். </span>
<span class='v LK6_31' data-id='LK6_31'><span class='v-num v-31'>௩௧&nbsp;</span>உங்களுக்குப் பிறர் எதைச் செய்ய விரும்புகிறீர்களோ அதையே பிறருக்கும் செய்யுங்கள். </span></div>
<div class='p'>
<span class='v LK6_32' data-id='LK6_32'><span class='v-num v-32'>௩௨&nbsp;</span>“உங்களை நேசிக்கிறவர்களையே நீங்களும் நேசித்தால் அதற்காக உங்களைப் புகழ வேண்டியது தேவையா? இல்லை. பாவிகளும் தங்களை நேசிக்கிறவர்களிடம் அன்பு காட்டுகிறார்களே! </span>
<span class='v LK6_33' data-id='LK6_33'><span class='v-num v-33'>௩௩&nbsp;</span>உங்களுக்கு நல்லதைச் செய்பவர்களுக்கு நீங்களும் நன்மை செய்தால், அவ்வாறு செய்வதற்காக உங்களைப் புகழ வேண்டுமா? இல்லை. பாவிகளும் அதைச் செய்கிறார்களே! </span>
<span class='v LK6_34' data-id='LK6_34'><span class='v-num v-34'>௩௪&nbsp;</span>திருப்பி அடைத்துவிட முடிந்தவர்களுக்கு நீங்கள் கடன் கொடுத்தால், உங்களை அதற்காகப் புகழக் கூடுமா? இல்லை. பாவிகளும் கூட பிற பாவிகளுக்கு அதே தொகையைத் திரும்பப் பெறும்படியாக கடன் உதவி செய்கிறார்களே! </span></div>
<div class='p'>
<span class='v LK6_35' data-id='LK6_35'><span class='v-num v-35'>௩௫&nbsp;</span>“எனவே, பகைவர்களிடம் அன்பு காட்டுங்கள். அவர்களுக்கு நன்மை செய்யுங்கள். திரும்பக் கிடைக்கும் என்கிற நம்பிக்கை சிறிதும் இல்லாவிடினும் கூட கடன் கொடுங்கள். நீங்கள் இந்தக் காரியங்களைச் செய்தால் அதற்கு மிகுந்த பலனைப் பெறுவீர்கள். மகா உன்னதமான தேவனின் பிள்ளைகள் ஆவீர்கள். ஆம், ஏனெனில் பாவிகளுக்கும், நன்றியற்ற மனிதர்களுக்கும் தேவன் நல்லவர். </span>
<span class='v LK6_36' data-id='LK6_36'><span class='v-num v-36'>௩௬&nbsp;</span>உங்கள் தந்தை அன்பும் இரக்கமும் உடையவராக இருப்பது போலவே, நீங்களும் அன்பும் இரக்கமும் உடையவர்களாக இருங்கள். </span></div>
<div class='s'>உங்களையே உற்றுப் பாருங்கள் </div>
<div class='r'>(மத். 7:1-5) </div>
<div class='p'>
<span class='v LK6_37' data-id='LK6_37'><span class='v-num v-37'>௩௭&nbsp;</span>“மற்றவர்களை நியாயம் தீர்க்காதிருங்கள். இதனால் நீங்கள் நியாயம் தீர்க்கப்படமாட்டீர்கள். மற்றவர்களைப் பழிக்காதீர்கள். இதனால் நீங்களும் பழிக்கு ஆளாகமாட்டீர்கள். பிறரை மன்னியுங்கள். இதனால் நீங்களும் மன்னிக்கப்படுவீர்கள். </span>
<span class='v LK6_38' data-id='LK6_38'><span class='v-num v-38'>௩௮&nbsp;</span>பிறருக்குக் கொடுங்கள். நீங்களும் பெறுவீர்கள். உங்களுக்கு மிகுதியாக அளிக்கப்படும். உங்கள் கைகளில் கொள்ளமுடியாதபடிக்கு உங்களுக்கு அள்ளி வழங்கப்படும். உங்கள் மடிகளில் கொட்டும்படிக்கு மிகுதியாக உங்களுக்குத் தரப்படும். நீங்கள் பிறருக்குக் கொடுக்கிறபடியே தேவனும் உங்களுக்குக் கொடுப்பார்” என்றார். </span></div>
<div class='p'>
<span class='v LK6_39' data-id='LK6_39'><span class='v-num v-39'>௩௯&nbsp;</span>இயேசு அவர்களுக்கு ஓர் உவமையைக் கூறினார். “ஒரு குருடன் இன்னொரு குருடனுக்கு வழிகாட்ட முடியுமா? இல்லை. இருவரும் குழிக்குள் விழுவார்கள். </span>
<span class='v LK6_40' data-id='LK6_40'><span class='v-num v-40'>௪௦&nbsp;</span>ஆசிரியரைக் காட்டிலும் மாணவன் நன்கு கற்றுத் தேர்ந்தபோது, தனது ஆசிரியரைப்போல் விளங்குவான். </span></div>
<div class='p'>
<span class='v LK6_41' data-id='LK6_41'><span class='v-num v-41'>௪௧&nbsp;</span>“உன் கண்ணில் இருக்கிற பெரிய மரத்துண்டைக் கவனிக்க முடியாதபோது, உன் சகோதரன் கண்ணில் இருக்கிற சிறு தூசியை நீ கவனிப்பது ஏன்? </span>
<span class='v LK6_42' data-id='LK6_42'><span class='v-num v-42'>௪௨&nbsp;</span>நீ உன் சகோதரனை நோக்கி, ‘சகோதரனே! உன் கண்ணில் இருக்கிற சிறு தூசியை எடுத்துப் போடட்டுமா?’ என்கிறாய். ஏன் இதைச் சொல்கிறாய்? நீ உன் கண்ணில் இருக்கிற பெரிய மரத்துண்டைப் பார்ப்பதில்லை. நீ வேஷமிடுகின்றாய். முதலில் உன் கண்ணில் இருக்கும் மரத்துண்டை எடுத்துவிடு. அப்போது உன் சகோதரன் கண்ணிலிருக்கும் தூசியை எடுத்துப்போடுவதற்கு நீ தெளிவாகப் பார்க்க முடியும். </span></div>
<div class='s'>இருவகைப் பழங்கள் </div>
<div class='r'>(மத். 7:17–20; 12:34–35) </div>
<div class='p'>
<span class='v LK6_43' data-id='LK6_43'><span class='v-num v-43'>௪௩&nbsp;</span>“ஒரு நல்ல மரம் கெட்ட பழத்தைக் கொடுக்காது. அவ்வாறே ஒரு கெட்ட மரமும் நல்ல பழத்தைக் கொடுக்காது. </span>
<span class='v LK6_44' data-id='LK6_44'><span class='v-num v-44'>௪௪&nbsp;</span>ஒவ்வொரு மரமும் அது கொடுக்கிற பழத்தினால் அறியப்படும். முட்செடிகளில் இருந்து மக்கள் அத்திப் பழங்களைச் சேர்ப்பதில்லை. புதர்களிலிருந்து திராட்சைப் பழங்களை அவர்கள் பெறுவதில்லை. </span>
<span class='v LK6_45' data-id='LK6_45'><span class='v-num v-45'>௪௫&nbsp;</span>நல்ல மனிதனின் இதயத்தில் நல்ல காரியங்கள் சேமித்து வைக்கப்பட்டிருக்கும். எனவே அவன் இதயத்தில் இருந்து நல்ல காரியங்களையே வெளிப்படுத்துவான். ஆனால், தீய மனிதனின் இதயத்தில் தீய காரியங்கள் சேமித்து வைக்கப்பட்டிருக்கும். எனவே அவன் தீய காரியங்களை வெளிப்படுத்துவான். ஏனெனில் ஒருவனின் வாய் வழியே வெளிப்படும் வார்த்தைகள் அவனுடைய இதயத்தில் இருப்பவற்றின் வெளிப்பாடே ஆகும். </span></div>
<div class='s'>இருவகை மனிதர்கள் </div>
<div class='r'>(மத். 7:24-27) </div>
<div class='p'>
<span class='v LK6_46' data-id='LK6_46'><span class='v-num v-46'>௪௬&nbsp;</span>“நான் கூறுவதை நீங்கள் செய்யாமல் என்னை ‘ஆண்டவரே, ஆண்டவரே’ என்று ஏன் அழைக்கிறீர்கள்? </span>
<span class='v LK6_47' data-id='LK6_47'><span class='v-num v-47'>௪௭&nbsp;</span>என்னிடம் வந்து, என் போதனைகளைக் கேட்டு, அதன்படி கீழ்ப்படிகிற ஒவ்வொரு மனிதனும், </span>
<span class='v LK6_48' data-id='LK6_48'><span class='v-num v-48'>௪௮&nbsp;</span>வீட்டைக் கட்டுகிற ஒரு மனிதனைப் போல் இருக்கிறான். அவன் ஆழமாகத் தோண்டி, உறுதியான பாறையின் மீது அவனுடைய வீட்டைக் கட்டுகிறான். வெள்ளப்பெருக்கின்போது, அவ்வீட்டை வெள்ளம் அடித்துச் செல்ல முற்படும். ஆனால் வெள்ளப்பெருக்கு அவ்வீட்டை அசைக்க முடியாது. ஏனெனில் அவ்வீடு உறுதியாகக் கட்டப்பட்டுள்ளது. </span></div>
<div class='p'>
<span class='v LK6_49' data-id='LK6_49'><span class='v-num v-49'>௪௯&nbsp;</span>“ஆனால் என் வார்த்தையைக் கேட்டு, அவற்றின்படி செய்யாத ஒவ்வொரு மனிதனும் பாறையின் மேல் தன் வீட்டைக் கட்டாத மனிதனுக்கு ஒப்பாக இருக்கிறான். வெள்ளப் பெருக்கின்போது அவ்வீடு எளிதில் இடிந்து போகும். அவ்வீடு முழுக்க நாசமாகிவிடும்” என்றார். </span></div></div>
<div class='footnotes'>

</div>
<div class='footer'><div class='nav'>
<a class='prev' href='LK5.html'>&#9664;</a>
<a class='home' href='index.html'>&#9776;</a>
<a class='next' href='LK7.html'>&#9654;</a>
</div></div>
</body></html>
