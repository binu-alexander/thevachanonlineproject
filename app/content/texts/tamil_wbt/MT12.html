<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக மத்தேயு 12</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location uni_ila.sundaram-08' href='MT.html'> மத்தேயு ௧௨ </a>
<a class='prev' href='MT11.html'> &#9664; </a>
<a class='next' href='MT13.html'> &#9654; </a>
</div></div>
<div class='chapter section MT12 tam2008 tam MT uni_ila.sundaram-08' dir='ltr' data-id='MT12' data-nextid='MT13' data-previd='MT11' lang='ta'> 

<div class='c'>௧௨</div>
<div class='s'>இயேசுவைக்குறித்த விமர்சனம் </div>
<div class='r'>(மாற். 2:23-28; லூ. 6:1-5) </div>
<div class='p'>
<span class='v MT12_1' data-id='MT12_1'><span class='verse1 v-num v-1'>௧&nbsp;</span>அப்போது இயேசு, யூதர்களுக்கு முக்கியமான வாரத்தின் ஓய்வு நாளன்று வயல் வெளியில் நடந்து கொண்டிருந்தார். இயேசுவின் சீடர்கள் அவருடன் இருந்தனர். அவர்கள் பசியுடனிருந்தனர். எனவே, சீடர்கள் கதிர்களைப் பிடுங்கி உண்டனர். </span>
<span class='v MT12_2' data-id='MT12_2'><span class='v-num v-2'>௨&nbsp;</span>இதைப் பரிசேயர்கள் பார்த்தார்கள். அவர்கள் இயேசுவிடம், “பாருங்கள். யூதச்சட்டத்துக்கு எதிராக ஓய்வு நாளில் செய்யக் கூடாததை உங்கள் சீடர்கள் செய்கிறார்கள்” என்றனர். </span></div>
<div class='p'>
<span class='v MT12_3' data-id='MT12_3'><span class='v-num v-3'>௩&nbsp;</span>இயேசு அவர்களிடம், “தாவீது என்ன செய்தான் என்பதை நீங்கள் வாசிக்கவில்லையா? </span>
<span class='v MT12_4' data-id='MT12_4'><span class='v-num v-4'>௪&nbsp;</span>தேவனுடைய வீட்டிற்குச் சென்றான். தேவனுக்குக் காணிக்கையாக்கப்பட்ட அப்பத்தைத் தாவீதும் மற்றவர்களும் உண்டார்கள். அந்த அப்பத்தை உண்டது குற்றமா? ஆசாரியர்கள் மட்டுமே அந்த அப்பத்தை உண்ணலாம். </span>
<span class='v MT12_5' data-id='MT12_5'><span class='v-num v-5'>௫&nbsp;</span>நீங்கள் மோசேயின் நியாயப்பிரமாணத்தில் படித்திருக்கிறீர்கள். அதாவது ஓய்வு நாளில் ஆலயங்களில் ஆசாரியர்கள் ஓய்வு கொள்ளாமல் சட்டத்தைப் புறக்கணிக்கிறார்கள் என்று. ஆனால், அவ்வாறு செய்யும் ஆசாரியர்கள் குற்றம் செய்தவர்கள் அல்ல. </span>
<span class='v MT12_6' data-id='MT12_6'><span class='v-num v-6'>௬&nbsp;</span>நான் உங்களுக்குச் சொல்லுகிறேன். ஆலயத்தைக் காட்டிலும் மேலானவர் இங்கே இருக்கிறார். </span>
<span class='v MT12_7' data-id='MT12_7'><span class='v-num v-7'>௭&nbsp;</span>வேதாகமம் கூறுகிறது, ‘எனக்கு விலங்குகளைப் பலியிடுவது விருப்பமானதல்ல. மக்களிடம் இரக்கத்தையே நான் விரும்புகிறேன்,’<span class='note' id='footnote-116'><a href='#note-116' class='key'>✡</a></span> அவ்வார்த்தைகளின் உண்மையான பொருள் உங்களுக்குத் தெரியாது. அதன் பொருளை நீங்கள் அறிந்திருந்தால் குற்றமற்றவர்களைக் குற்றவாளிகளாக்கமாட்டீர்கள். </span></div>
<div class='p'>
<span class='v MT12_8' data-id='MT12_8'><span class='v-num v-8'>௮&nbsp;</span>“மனித குமாரன் ஓய்வு நாளுக்கும் ஆண்டவராயிருக்கிறார்” என்று பதிலுரைத்தார். </span></div>
<div class='s'>சூம்பிய கையைக் குணமாக்குதல் </div>
<div class='r'>(மாற். 3:1-6; லூ. 6:6-11) </div>
<div class='p'>
<span class='v MT12_9' data-id='MT12_9'><span class='v-num v-9'>௯&nbsp;</span>இயேசு அவ்விடத்தைவிட்டு, ஜெப ஆலயத்துக்குள் நுழைந்தார். </span>
<span class='v MT12_10' data-id='MT12_10'><span class='v-num v-10'>௧௦&nbsp;</span>ஜெப ஆலயத்துக்குள் சூம்பிய கையுடன் ஒருவன் இருந்தான். இயேசுவின்மேல் குற்றம் சுமத்துவதற்கான ஒரு காரணத்தைத் தேடி சில யூதர்கள் அங்கிருந்தனர். எனவே அவர்கள் இயேசுவிடம், “ஓய்வு நாளில் குணப்படுத்துவது சரியா?”<span class='note' id='footnote-117'><a href='#note-117' class='key'>*</a></span> என்று கேட்டார்கள். </span></div>
<div class='p'>
<span class='v MT12_11' data-id='MT12_11'><span class='v-num v-11'>௧௧&nbsp;</span>இயேசு, “உங்களில் யாருக்கேனும், ஓர் ஆடு இருந்து அது ஓய்வு நாளில் ஒரு குழியில் விழுந்தால், நீங்கள் அதைக் குழியில் இருந்து தூக்கி எடுப்பீர்கள் அல்லவா? </span>
<span class='v MT12_12' data-id='MT12_12'><span class='v-num v-12'>௧௨&nbsp;</span>ஓர் ஆட்டைக் காட்டிலும் மனிதன் நிச்சயமாக மேலானவன். எனவே, ஓய்வு நாளில் நற்செயல்களைச் செய்ய மோசேயின் நியாயப்பிரமாணம் அனுமதிக்கின்றது” என்று பதிலளித்தார். </span></div>
<div class='p'>
<span class='v MT12_13' data-id='MT12_13'><span class='v-num v-13'>௧௩&nbsp;</span>பிறகு, இயேசு சூம்பிய கையுடைய மனிதனிடம், “எங்கே உன் கைகளைக் காட்டு!” என்றார். அவன் இயேசு காணுமாறு தன் சூம்பியகையை நீட்டினான். அது மற்ற கையைப்போல குணமாயிற்று. </span>
<span class='v MT12_14' data-id='MT12_14'><span class='v-num v-14'>௧௪&nbsp;</span>ஆனால் பரிசேயர்கள் இயேசுவைக் கொல்லத் திட்டம் தீட்டியவாறு அங்கிருந்து விலகிச் சென்றனர். </span></div>
<div class='s'>இயேசு தேவனின் ஊழியர் </div>
<div class='p'>
<span class='v MT12_15' data-id='MT12_15'><span class='v-num v-15'>௧௫&nbsp;</span>பரிசேயர்களின் எண்ணத்தை அறிந்த இயேசு, அவ்விடத்தை விட்டு நீங்கினார். ஏராளமான மக்கள் இயேசுவைப் பின் தொடர்ந்தார்கள். இயேசு நோயாளிகள் அனைவரையும் குணமாக்கினார். </span>
<span class='v MT12_16' data-id='MT12_16'><span class='v-num v-16'>௧௬&nbsp;</span>ஆனால், தான் யாரென்பதை மற்றவர்களிடம் கூறக் கூடாது என அவர்களை எச்சரித்தார். </span>
<span class='v MT12_17' data-id='MT12_17'><span class='v-num v-17'>௧௭&nbsp;</span>ஏசாயா தீர்க்கதரிசி சொன்னது நடக்கும்படிக்கு இயேசு இவ்வாறு செய்தார். ஏசாயா சொன்னது இதுவே, </span></div>
<div class='b'> &nbsp; </div>
<div class='q'>
<span class='v MT12_18' data-id='MT12_18'><span class='v-num v-18'>௧௮&nbsp;</span>“இதோ என் ஊழியன். </span></div>
<div class='q2'>
<span class='v MT12_18' data-id='MT12_18'>நான் இவரைத் தேர்ந்தெடுத்திருக்கிறேன். </span></div>
<div class='q'>
<span class='v MT12_18' data-id='MT12_18'>நான் இவரை நேசிக்கிறேன்; </span></div>
<div class='q2'>
<span class='v MT12_18' data-id='MT12_18'>இவரைக்குறித்து நான் மகிழ்ச்சியாயிருக்கிறேன். </span></div>
<div class='q'>
<span class='v MT12_18' data-id='MT12_18'>என் ஆவியை இவர்மேல் அமரச்செய்வேன். </span></div>
<div class='q2'>
<span class='v MT12_18' data-id='MT12_18'>இவர் தேசங்களுக்கு (என்) நேர்மையான நியாயத்தைக் கூறுவார். </span></div>
<div class='q'>
<span class='v MT12_19' data-id='MT12_19'><span class='v-num v-19'>௧௯&nbsp;</span>இவர் வாக்குவாதம் செய்யார்; கூக்குரல் செய்யார். </span></div>
<div class='q2'>
<span class='v MT12_19' data-id='MT12_19'>வீதிகளில் உள்ள மக்கள் இவர் குரலைக் கேளார். </span></div>
<div class='q'>
<span class='v MT12_20' data-id='MT12_20'><span class='v-num v-20'>௨௦&nbsp;</span>ஏற்கெனவே வளைந்த நாணலைக்கூட இவர் உடைக்கமாட்டார். </span></div>
<div class='q2'>
<span class='v MT12_20' data-id='MT12_20'>அணையப்போகிற விளக்கைக்கூட இவர் அணைக்கமாட்டார். </span></div>
<div class='q2'>
<span class='v MT12_20' data-id='MT12_20'>நியாயத்தீர்ப்பு செய்து முடிக்கும்வரை இவர் தம் முயற்சியில் தளரமாட்டார். </span></div>
<div class='q'>
<span class='v MT12_21' data-id='MT12_21'><span class='v-num v-21'>௨௧&nbsp;</span>எல்லா மக்களும் இவரிடம் நம்பிக்கைக்கொள்வார்கள்.” <span class='rq'>ஏசாயா 42:1-4.</span> </span></div>
<div class='s'>இயேசுவின் வல்லமை </div>
<div class='r'>(மாற். 3:20-30; லூ. 11:14-23; 12:10) </div>
<div class='p'>
<span class='v MT12_22' data-id='MT12_22'><span class='v-num v-22'>௨௨&nbsp;</span>பின்னர், சிலர் இயேசுவிடம் ஒரு மனிதனை அழைத்து வந்தனர். குருடனான அவனால் பேசவும் முடியவில்லை. ஏனென்றால் அவனுக்குள் ஒரு பிசாசு இருந்தது. இயேசு அவனைக் குணப்படுத்தினார். அவனால் பார்க்கவும் பேசவும் முடிந்தது. </span>
<span class='v MT12_23' data-id='MT12_23'><span class='v-num v-23'>௨௩&nbsp;</span>வியப்புற்ற மக்கள், “தேவன் தாம் அனுப்பிவைப்பதாக வாக்களித்த தாவீதின் குமாரன் இவர்தான் போலும்!” என்றனர். </span></div>
<div class='p'>
<span class='v MT12_24' data-id='MT12_24'><span class='v-num v-24'>௨௪&nbsp;</span>மக்கள் இவ்வாறு கூறுவதைப் பரிசேயர்கள் கேட்டனர். பரிசேயர்கள், “பெயல்செபூலின் வல்லைமையையே இயேசு பிசாசுகளை ஓட்டுவதற்குப் பயன்படுத்துகிறார்” என்று கூறினர். பெயல்செபூல் பிசாசுகளின் தலைவன். </span></div>
<div class='p'>
<span class='v MT12_25' data-id='MT12_25'><span class='v-num v-25'>௨௫&nbsp;</span>இயேசு பரிசேயர்களின் எண்ணங்களை அறிந்தார். எனவே இயேசு, “தனக்குள் சண்டையிட்டுக்கொள்ளும் பிரிவுகளைக்கொண்ட எந்த இராஜ்யமும் அழிந்துவிடும். பிரிவுகொள்ளுகின்ற எந்த நகரமும் நிலைக்காது. பிரிகின்ற எந்தக் குடும்பமும் முன்னேற்றம் அடையாது. </span>
<span class='v MT12_26' data-id='MT12_26'><span class='v-num v-26'>௨௬&nbsp;</span>எனவே சாத்தான்<span class='note' id='footnote-118'><a href='#note-118' class='key'>†</a></span> தன்னுடைய பிசாசுகளையே துரத்தினால், சாத்தான் பிரிந்திருக்கிறான். எனவே சாத்தானின் இராஜ்யம் நிலைத்திருக்காது. </span>
<span class='v MT12_27' data-id='MT12_27'><span class='v-num v-27'>௨௭&nbsp;</span>நான் பிசாசுகளை விரட்டும்பொழுது சாத்தானின் வல்லமையை நான் பயன்படுத்துவதாக நீங்கள் கூறுகிறீர்கள். அது உண்மையெனில், உங்கள் மனிதர்கள் பிசாசுகளை விரட்ட எந்த சக்தியைப் பயன்படுத்துகிறார்கள்? எனவே, உங்கள் மக்களே நீங்கள் சொல்வது பொய் என்று நிரூபிக்கிறார்கள். </span>
<span class='v MT12_28' data-id='MT12_28'><span class='v-num v-28'>௨௮&nbsp;</span>ஆனால், பிசாசுகளை விரட்ட நான் தேவ ஆவியின் வல்லமையைப் பயன்படுத்துகிறேன். தேவனுடைய இராஜ்யம் உங்களிடம் வந்துள்ளது என்பதை இது காட்டுகிறது. </span>
<span class='v MT12_29' data-id='MT12_29'><span class='v-num v-29'>௨௯&nbsp;</span>ஒருவன் வலிமையான மனிதனின் வீட்டுக்குள் புகுந்து திருட நினைத்தால், முதலில் அவ்வலிமையான மனிதனைக் கட்டிப்போட வேண்டும். பின்னரே, அவன் அவ்வலிமையான மனிதனின் வீட்டிலிருந்து பொருட்களைத் திருட முடியும். </span>
<span class='v MT12_30' data-id='MT12_30'><span class='v-num v-30'>௩௦&nbsp;</span>என்னுடன் இல்லாதவன் எனக்கு எதிரானவன். என்னுடன் சேர்ந்து செயல் புரியாதவன் எனக்கு எதிராகச் செயல்படுகிறவன். </span></div>
<div class='p'>
<span class='v MT12_31' data-id='MT12_31'><span class='v-num v-31'>௩௧&nbsp;</span>“அதனால் நான் சொல்லுகிறேன், மனிதர்கள் எல்லாப் பாவங்களிலிருந்தும் மன்னிக்கப்படுவார்கள். மேலும் மனிதர்கள் சொல்லுகின்ற எல்லாத் தீயவற்றுக்கும் மன்னிப்புண்டு. ஆனால், பரிசுத்த ஆவிக்கு எதிராகப் பேசுகிறவனுக்கு மன்னிப்பு கிடைக்காது. </span>
<span class='v MT12_32' data-id='MT12_32'><span class='v-num v-32'>௩௨&nbsp;</span>மனித குமாரனுக்கு எதிராகப் பேசுகிறவனுக்கு மன்னிப்பு கிடைக்கும். ஆனால் பரிசுத்த ஆவியானவருக்கு எதிராகப் பேசுகிறவனுக்கு மன்னிப்பு கிடைக்காது. இப்பொழுதோ அல்லது எதிர்காலத்திலோ அவன் மன்னிக்கப்படமாட்டான். </span></div>
<div class='s'>செயல்கள் வெளிப்படுத்தும் உண்மை </div>
<div class='r'>(லூ. 6:43-45) </div>
<div class='p'>
<span class='v MT12_33' data-id='MT12_33'><span class='v-num v-33'>௩௩&nbsp;</span>“நல்ல பழங்கள் தேவையெனில், நல்ல மரத்தை வளர்க்க வேண்டும். மரம் தீயதானால், பழங்களும் தீயனவாகும். ஒரு மரத்தின் தரம் அதன் பழங்களைக்கொண்டே அறியப்படும். </span>
<span class='v MT12_34' data-id='MT12_34'><span class='v-num v-34'>௩௪&nbsp;</span>பாம்புகள் நீங்கள்! பொல்லாதவர்கள் நீங்கள்! நீங்கள் எப்படி நல்லவற்றைக் கூற முடியும். உள்ளத்திலுள்ளதையே வாய் பேசுகிறது. </span>
<span class='v MT12_35' data-id='MT12_35'><span class='v-num v-35'>௩௫&nbsp;</span>ஒரு நல்லவன் தன் உள்ளத்தில் நல்லவைகளை வைத்திருக்கிறான். எனவே அவன் நல்லவைகளை உள்ளத்திலிருந்து பேசுகிறான். ஆனால் பொல்லாத மனிதன் தன் உள்ளத்தில் பொல்லாதவைகளைச் சேர்த்து வைத்திருக்கிறான். எனவே அவன் பொல்லாதவைகளைத் தன் உள்ளத்திலிருந்து பேசுகிறான். </span>
<span class='v MT12_36' data-id='MT12_36'><span class='v-num v-36'>௩௬&nbsp;</span>மனிதர்கள் தாங்கள் பேசுகிற கவனமற்ற வார்த்தைகள் ஒவ்வொன்றுக்கும் கணக்கு ஒப்புவிக்க வேண்டும். இது நியாயத்தீர்ப்பு வழங்கப்படுகிற நாளில் நடக்கும். </span>
<span class='v MT12_37' data-id='MT12_37'><span class='v-num v-37'>௩௭&nbsp;</span>உங்களது வார்த்தைகளே உங்களுக்கு நியாயம் வழங்க பயன்படுத்தப்படும். உங்களது வார்த்தைகளே உங்களை நல்லவரென்றும் உங்கள் வார்த்தைகளே உங்களைத் தீயோர் என்றும் நியாயம் தீர்க்கும்” என்று சொன்னார். </span></div>
<div class='s'>யூதர்கள் ஆதாரம் கேட்டல் </div>
<div class='r'>(மாற். 8:11-12; லூ. 11:29-32) </div>
<div class='p'>
<span class='v MT12_38' data-id='MT12_38'><span class='v-num v-38'>௩௮&nbsp;</span>பின்னர், பரிசேயர்கள் சிலரும் வேதபாரகர்கள் சிலரும் இயேசுவுக்கு மறுமொழி கூறினார்கள். அவர்கள் “போதகரே, உம்மை நிரூபிக்கும்படியாக ஓர் அற்புதம் செய்து காட்டும்” என்று கேட்டனர். </span></div>
<div class='p'>
<span class='v MT12_39' data-id='MT12_39'><span class='v-num v-39'>௩௯&nbsp;</span>அதற்கு இயேசு, “பொல்லாதவர்களும் பாவிகளும்தான் அற்புதங்களை ஆதாரமாகக் கேட்பார்கள். ஆனால், எந்த அற்புதமும் அவர்களுக்கு ஆதாரமாகக் காட்டப்படமாட்டாது. தீர்க்கதரிசி யோனாவிற்கு நிகழ்ந்த அற்புதம் மட்டுமே ஆதாரமாக கொடுக்கப்படும். </span>
<span class='v MT12_40' data-id='MT12_40'><span class='v-num v-40'>௪௦&nbsp;</span>யோனா ஒரு பெரிய மீனின் வயிற்றில் மூன்று பகலும் மூன்று இரவுகளும் இருந்தான். அதைப் போலவே, மனித குமாரனும் கல்லறைக்குள் மூன்று பகலும் மூன்று இரவுகளும் இருப்பார். </span>
<span class='v MT12_41' data-id='MT12_41'><span class='v-num v-41'>௪௧&nbsp;</span>மேலும் நியாயத்தீர்ப்பு வழங்கும் நாளில் நினிவே<span class='note' id='footnote-119'><a href='#note-119' class='key'>‡</a></span> பட்டணத்து மனிதர் உயிர்த்தெழுந்து இன்று வாழ்கின்ற உங்கள் தவறுகளை நிரூபிப்பார்கள். ஏனென்றால், யோனாவின் போதனையைக் கேட்டு, அவர்கள் மனந்திரும்பினார்கள். நான் சொல்லுகிறேன், நான் யோனாவைக் காட்டிலும் மேன்மையானவன். </span></div>
<div class='p'>
<span class='v MT12_42' data-id='MT12_42'><span class='v-num v-42'>௪௨&nbsp;</span>“நியாயத்தீர்ப்பு வழங்கும் நாளில், தென்திசையின் அரசி உயிர்த்தெழுந்து உங்கள் மேல் குற்றம் சுமத்துவாள். ஏனென்றால், அந்த அரசி மிகத் தொலைவிலிருந்து சாலமோனின் ஞானம் செறிந்த போதனைகளைக் கேட்க பயணப்பட்டு வந்தாள். நான் சொல்லுகிறேன், நான் சாலமோனைக் காட்டிலும் மேலானவன். </span></div>
<div class='s'>திரும்பி வரும் தீய ஆவி </div>
<div class='r'>(லூ. 11:24-26) </div>
<div class='p'>
<span class='v MT12_43' data-id='MT12_43'><span class='v-num v-43'>௪௩&nbsp;</span>“பிசாசின் பொல்லாத ஆவி ஒரு மனிதனுக்குள்ளிருந்து வெளியில் வரும்பொழுது, வறண்ட நிலப்பகுதியில் ஓய்விடம் தேடி அலைகிறது. ஆனால், அதற்கு ஓய்விடம் கிடைப்பதில்லை. </span>
<span class='v MT12_44' data-id='MT12_44'><span class='v-num v-44'>௪௪&nbsp;</span>எனவே, அந்த ஆவி, ‘நான் புறப்பட்ட இடத்திற்கே திரும்பச் செல்வேன்’ என்று சொல்லி அந்த ஆவி திரும்பி அதே மனிதனிடம் வரும்பொழுது, அது இருந்த இடம் வெறுமையாயும் சுத்தமாயும் ஒழுங்குடனும் இருப்பதை அறிகிறது. </span>
<span class='v MT12_45' data-id='MT12_45'><span class='v-num v-45'>௪௫&nbsp;</span>பின்னர், வெளியேறித் தன்னிலும் பொல்லாத மேலும் ஏழு பொல்லாத ஆவிகளை அழைத்து வருகிறது. எல்லா ஆவிகளும் அவனுக்குள் புகுந்து வசிக்கின்றன. முன்பைவிட அவனுக்கு ஆழ்ந்த தொல்லை ஏற்படுகிறது. இன்று வாழ்கின்ற பொல்லாதவர்களுக்கும் அப்படியே நேரும்” என்று பதிலளித்தார். </span></div>
<div class='s'>இயேசுவின் குடும்பத்தினர் யார்? </div>
<div class='r'>(மாற். 3:31-35; லூ. 8:19-21) </div>
<div class='p'>
<span class='v MT12_46' data-id='MT12_46'><span class='v-num v-46'>௪௬&nbsp;</span>இயேசு மக்களிடம் பேசிக்கொண்டிருந்தபொழுது அவரது தாயும் சகோதரர்களும் வெளியில் நின்றிருந்தனர். அவர்கள் இயேசுவிடம் பேச விரும்பினர். </span>
<span class='v MT12_47' data-id='MT12_47'><span class='v-num v-47'>௪௭&nbsp;</span>ஒருவன் இயேசுவிடம், “உம் தாயும் சகோதரர்களும் வெளியில் காத்திருக்கின்றனர். அவர்கள் உம்மிடம் பேச விரும்புகிறார்கள்” என்றான். </span></div>
<div class='p'>
<span class='v MT12_48' data-id='MT12_48'><span class='v-num v-48'>௪௮&nbsp;</span>இயேசு, “யார் என் தாய்? யார் என் சகோதரர்கள்?” என்று கேட்டார். </span>
<span class='v MT12_49' data-id='MT12_49'><span class='v-num v-49'>௪௯&nbsp;</span>தன் சீஷர்களைச் சுட்டிக் காட்டி, “பாருங்கள்! இவர்களே என் தாயும் சகோதரர்களும். </span>
<span class='v MT12_50' data-id='MT12_50'><span class='v-num v-50'>௫௦&nbsp;</span>பரலோகிலிருக்கும் என் பிதா விரும்பும் செயல்களைச் செய்கிறவர்களே என் உண்மையான சகோதர சகோதரிகளும் தாயும் ஆவார்கள்” என்று அவனுக்கு பதிலளித்தார். </span></div></div>
<div class='footnotes'>

<span class='footnote' id='note-116'><span class='key'>✡ </span><a href='#footnote-116' class='backref'>௧௨:௭</a> <span class='text'> <span class="xt">ஓசியா 6:6-ல் இருந்து எடுக்கப்பட்டுள்ளது.</span></span></span>
<span class='footnote' id='note-117'><span class='key'>* </span><a href='#footnote-117' class='backref'>௧௨:௧௦</a> <span class='text'> <span class="fk">ஓய்வுநாள்...சரியா </span><span class="ft">ஓய்வுநாளில் பணிபுரிவது யூதச் சட்டத்திற்கு எதிரானது.</span></span></span>
<span class='footnote' id='note-118'><span class='key'>† </span><a href='#footnote-118' class='backref'>௧௨:௨௬</a> <span class='text'> <span class="fk">சாத்தான் </span><span class="ft">பிசாசுகள் இலக்கிய வழக்குப்படி ‘சாத்தான் சாத்தானைக் கட்டாயப்படுத்தி வெளியேற்றினால்.’</span></span></span>
<span class='footnote' id='note-119'><span class='key'>‡ </span><a href='#footnote-119' class='backref'>௧௨:௪௧</a> <span class='text'> <span class="fk">நினிவே </span><span class="ft">யோனா பிரச்சாரம் செய்த நகரம். யோனா 3.</span></span></span>
</div>
<div class='footer'><div class='nav'>
<a class='prev' href='MT11.html'>&#9664;</a>
<a class='home' href='index.html'>&#9776;</a>
<a class='next' href='MT13.html'>&#9654;</a>
</div></div>
</body></html>
