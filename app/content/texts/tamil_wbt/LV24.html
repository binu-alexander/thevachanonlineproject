<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக லேவியராகமம் 24</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location uni_ila.sundaram-08' href='LV.html'> லேவியராகமம் ௨௪ </a>
<a class='prev' href='LV23.html'> &#9664; </a>
<a class='next' href='LV25.html'> &#9654; </a>
</div></div>
<div class='chapter section LV24 tam2008 tam LV uni_ila.sundaram-08' dir='ltr' data-id='LV24' data-nextid='LV25' data-previd='LV23' lang='ta'> 

<div class='c'>௨௪</div>
<div class='s'>விளக்குத் தண்டும், பரிசுத்த அப்பமும் </div>
<div class='p'>
<span class='v LV24_1' data-id='LV24_1'><span class='verse1 v-num v-1'>௧&nbsp;</span>கர்த்தர் மோசேயிடம், </span>
<span class='v LV24_2' data-id='LV24_2'><span class='v-num v-2'>௨&nbsp;</span>“இடித்துப் பிழிந்த சுத்தமான ஒலிவ எண்ணெயைக் கொண்டுவரும்படி இஸ்ரவேல் ஜனங்களுக்குக் கட்டளையிடு. அந்த எண்ணெய் குத்து விளக்கிற்குரியது. அது அணையாமல் தொடர்ந்து எரியவேண்டும். </span>
<span class='v LV24_3' data-id='LV24_3'><span class='v-num v-3'>௩&nbsp;</span>ஆரோன் இந்த விளக்கை ஆசாரிப்புக் கூடாரத்தில் கர்த்தருடைய சந்நிதானத்தில் மாலைமுதல் காலைவரை அணையாமல் காக்கவேண்டும். இது திரைக்கு வெளியே உடன்படிக்கைப் பெட்டிக்கு முன்பு எரிய வேண்டும். இச்சட்டம் என்றென்றைக்குமுரியது. </span>
<span class='v LV24_4' data-id='LV24_4'><span class='v-num v-4'>௪&nbsp;</span>ஆரோன் கர்த்தரின் சந்நிதியில் சுத்தமான தங்கத்தாலான விளக்குத்தண்டில் விளக்கைப் பொருத்தி எப்பொழுதும் எரியவிட வேண்டும். </span></div>
<div class='p'>
<span class='v LV24_5' data-id='LV24_5'><span class='v-num v-5'>௫&nbsp;</span>“அரைத்த மாவை எடுத்து அதில் பன்னிரெண்டு அப்பங்களைச் செய்யுங்கள். ஒவ்வொரு அப்பமும் பதினாறு கிண்ணங்கள் அளவு மாவால் செய்யப்பட வேண்டும். </span>
<span class='v LV24_6' data-id='LV24_6'><span class='v-num v-6'>௬&nbsp;</span>கர்த்தருக்கு முன்பாக தங்கத்தாலான மேஜையின்மேல் இரண்டு வரிசையாக அப்பங்களை அடுக்க வேண்டும். ஒவ்வொரு வரிசையிலும் ஆறு அப்பங்கள் இருக்கட்டும். </span>
<span class='v LV24_7' data-id='LV24_7'><span class='v-num v-7'>௭&nbsp;</span>ஒவ்வொரு வரிசைக்கும் சாம்பிராணிப் புகை காட்டு. அது அப்பத்தோடு இருந்து, கர்த்தருக்கு நினைவு அடையாளமாக, தகன பலியாக கர்த்தருக்கு ஏற்றதாக இருக்கும். </span>
<span class='v LV24_8' data-id='LV24_8'><span class='v-num v-8'>௮&nbsp;</span>அப்பத்தை இவ்வரிசையிலேயே ஒவ்வொரு ஓய்வு நாளிலும் ஆரோன் கர்த்தருக்கு முன்பு வைக்க வேண்டும். இது எல்லாக் காலங்களுக்குமுரியது. இஸ்ரவேல் ஜனங்களோடு உள்ள இந்த உடன்படிக்கை என்னென்றும் தொடரும். </span>
<span class='v LV24_9' data-id='LV24_9'><span class='v-num v-9'>௯&nbsp;</span>இந்த அப்பங்கள் ஆரோனுக்கும் அவனது மகன்களுக்கும் உரியதாகும். அவர்கள் பரிசுத்தமான இடங்களில் அவற்றை உண்ண வேண்டும்; ஏனென்றால் அவை கர்த்தருக்குத் தகன பலியாகக் கொடுக்கப்பட்டவை. அது என்றென்றும் ஆரோனின் பங்காக இருக்கும்” என்று கூறினார். </span></div>
<div class='s'>தேவனைத் தூஷித்த மனிதன் </div>
<div class='p'>
<span class='v LV24_10' data-id='LV24_10'><span class='v-num v-10'>௧௦&nbsp;</span>இஸ்ரவேல் பெண்ணுக்குப் பிறந்த ஒருவன் இருந்தான். அவனது தந்தை எகிப்தியன். இஸ்ரவேலியப் பெண்ணுக்கு பிறந்த அம்மகன் இஸ்ரவேலைச் சேர்ந்தவன். அவன் இஸ்ரவேல் ஜனங்களோடு நடந்துகொண்டிருந்தான். அவன் முகாமில் இன்னொரு இஸ்ரவேலனோடு சண்டையிட்டான். </span>
<span class='v LV24_11' data-id='LV24_11'><span class='v-num v-11'>௧௧&nbsp;</span>அப்போது அவன் கர்த்தரின் நாமத்தைத் தூஷித்து, அவரைப்பற்றிக் கெடுதலாகப் பேசினான். எனவே அவனை மோசேயிடம் அழைத்து வந்தார்கள். (அவனது தாயின் பெயர் செலோமித். அவள் தாண் கோத்திரத்தானாகிய திப்ரியின் மகள்.) </span>
<span class='v LV24_12' data-id='LV24_12'><span class='v-num v-12'>௧௨&nbsp;</span>ஜனங்கள் அவனைச் சிறையில் வைத்துவிட்டு, அவனைப்பற்றிய தெளிவான பதிலைப் பெறும்படி கர்த்தரின் கட்டளைக்காகக் காத்திருந்தனர். </span></div>
<div class='p'>
<span class='v LV24_13' data-id='LV24_13'><span class='v-num v-13'>௧௩&nbsp;</span>கர்த்தர் மோசேயிடம், </span>
<span class='v LV24_14' data-id='LV24_14'><span class='v-num v-14'>௧௪&nbsp;</span>“முகாமுக்கு வெளியே ஒரு இடத்திற்கு அவனைக் கொண்டு வா. அவன் தூஷணம் பேசியதைக் காதால் கேட்ட எல்லோரையும் ஒன்றுகூட்டி அழைத்து வா. அவர்கள் தங்கள் கைகளை அவன் தலையில் வைக்கவேண்டும், பிறகு ஜனங்கள் அவன் மீது கல்லெறிந்து கொல்ல வேண்டும். </span>
<span class='v LV24_15' data-id='LV24_15'><span class='v-num v-15'>௧௫&nbsp;</span>இஸ்ரவேல் ஜனங்களிடம் கூற வேண்டும்: எவனாவது தேவனை தூஷித்தால் அவன் தண்டிக்கப்பட வேண்டும். </span>
<span class='v LV24_16' data-id='LV24_16'><span class='v-num v-16'>௧௬&nbsp;</span>கர்த்தருக்கு எதிராக பேசுகிற எவனையும் எல்லோரும் சேர்ந்து கல்லெறிந்து கொன்று போடவேண்டும். அவன் அந்நியனாக இருந்தாலும் அவனும் இஸ்ரவேல் ஜனங்களைப் போன்றே தண்டிக்கப்பட வேண்டும். கர்த்தரின் நாமத்தைத் தூஷிக்கிற எவனும் சாகடிக்கப்பட வேண்டும். </span></div>
<div class='p'>
<span class='v LV24_17' data-id='LV24_17'><span class='v-num v-17'>௧௭&nbsp;</span>“எவனாவது ஒரு கொலை செய்தால் அவனுக்கு மரணதண்டனை உண்டு. </span>
<span class='v LV24_18' data-id='LV24_18'><span class='v-num v-18'>௧௮&nbsp;</span>ஒருவன் இன்னொருவனுக்குரிய மிருகத்தைக் கொன்றால் அதற்குப் பதிலாக இன்னொரு மிருகத்தைக் கொடுக்க வேண்டும். </span></div>
<div class='p'>
<span class='v LV24_19' data-id='LV24_19'><span class='v-num v-19'>௧௯&nbsp;</span>“எவனாவது இன்னொருவனைக் காயப்படுத்தினால் அவனுக்கும் அதைப் போன்ற காயத்தை உண்டாக்க வேண்டும். </span>
<span class='v LV24_20' data-id='LV24_20'><span class='v-num v-20'>௨௦&nbsp;</span>உடைந்த எலும்புக்கு எலும்பு உடைபட வேண்டும். கண்ணுக்குக் கண், பல்லுக்குப் பல். அடுத்தவனுக்கு எவ்விதமான காயங்களை ஒருவன் உண்டாக்குகிறானோ, அதே விதமான காயங்களை அவன் அடைவான். </span>
<span class='v LV24_21' data-id='LV24_21'><span class='v-num v-21'>௨௧&nbsp;</span>எனவே ஒருவன் ஒரு மிருகத்தைக் கொன்றால் அவன் அதற்குரிய தொகையைக் கொடுக்க வேண்டும். ஆனால் ஒருவன் இன்னொருவனைக் கொன்றுவிட்டால் அவன் மரண தண்டனையடைய வேண்டும். </span></div>
<div class='p'>
<span class='v LV24_22' data-id='LV24_22'><span class='v-num v-22'>௨௨&nbsp;</span>“இந்த சட்டம் நடுநிலையாக இருக்கும். இஸ்ரவேல் குடிமக்களுக்கும் அயல் நாட்டுக்காரர்களுக்கும் ஒரே நீதிதான். ஏனென்றால் நான் தேவனாகிய கர்த்தர்” என்று கூறினார். </span></div>
<div class='p'>
<span class='v LV24_23' data-id='LV24_23'><span class='v-num v-23'>௨௩&nbsp;</span>பிறகு மோசே இஸ்ரவேல் ஜனங்களிடம் பேசினான். ஜனங்கள் தேவனைத் தூஷித்தவனை முகாமுக்கு வெளியே கொண்டு சென்று அங்கு அவனைக் கல்லெறிந்து கொன்றார்கள். இவ்வாறு இஸ்ரவேல் ஜனங்கள், கர்த்தர் மோசேக்குக் கட்டளையிட்டபடி செய்தனர். </span></div></div>
<div class='footnotes'>

</div>
<div class='footer'><div class='nav'>
<a class='prev' href='LV23.html'>&#9664;</a>
<a class='home' href='index.html'>&#9776;</a>
<a class='next' href='LV25.html'>&#9654;</a>
</div></div>
</body></html>
