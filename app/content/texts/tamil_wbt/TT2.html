<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக தீத்து 2</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location uni_ila.sundaram-08' href='TT.html'> தீத்து ௨ </a>
<a class='prev' href='TT1.html'> &#9664; </a>
<a class='next' href='TT3.html'> &#9654; </a>
</div></div>
<div class='chapter section TT2 tam2008 tam TT uni_ila.sundaram-08' dir='ltr' data-id='TT2' data-nextid='TT3' data-previd='TT1' lang='ta'> 

<div class='c'>௨</div>
<div class='s'>உண்மையான போதனையைப் பின்பற்றுதல் </div>
<div class='p'>
<span class='v TT2_1' data-id='TT2_1'><span class='verse1 v-num v-1'>௧&nbsp;</span>பின்பற்ற வேண்டிய உண்மையான போதனையை நீ மக்களுக்குக் கூற வேண்டும். </span>
<span class='v TT2_2' data-id='TT2_2'><span class='v-num v-2'>௨&nbsp;</span>முதியவர்கள் சுயக் கட்டுப்பாடும், கௌரவமும் ஞானமும் உடையவர்களாக இருக்கப் போதனை செய். அவர்கள் விசுவாசத்திலும் அன்பிலும், பொறுமையிலும் உறுதி உடையவர்களாக இருக்க வேண்டும். </span></div>
<div class='p'>
<span class='v TT2_3' data-id='TT2_3'><span class='v-num v-3'>௩&nbsp;</span>மற்றும் வாழும் முறையில் பரிசுத்தமாய் இருக்கும் பொருட்டு முதிய பெண்களிடம் போதனை செய். மற்றவர்களை எதிர்த்து எதையும் பேசவேண்டாம் என்றும், குடிப்பழக்கத்துக்கு அடிமை ஆகவேண்டாம் என்றும் சொல். அப்பெண்கள் நல்லதைப் போதிக்கவேண்டும். </span>
<span class='v TT2_4' data-id='TT2_4'><span class='v-num v-4'>௪&nbsp;</span>அவ்வழியில், அவர்கள் இளம் பெண்களுக்குக் கணவன்மீதும் பிள்ளைகள் மீதும் அன்புகொள்ளுமாறு அறிவுறுத்த முடியும். </span>
<span class='v TT2_5' data-id='TT2_5'><span class='v-num v-5'>௫&nbsp;</span>அவர்களுக்கு ஞானத்தோடும், பரிசுத்தத்தோடும் இருக்கும்படியும், வீட்டைப் பராமரித்தல், கருணை, கணவனுக்குக் கீழ்ப்படிதல் போன்றவற்றையும் அவர்கள் கற்பிக்க முடியும். பிறகு தேவன் நமக்குத் தந்த போதனைகளைப் பற்றி எவரும் விமர்சிக்க முடியாது. </span></div>
<div class='p'>
<span class='v TT2_6' data-id='TT2_6'><span class='v-num v-6'>௬&nbsp;</span>அந்தப்படியே இளைஞர்களையும் ஞானமாயிருக்கும்படிக் கூறு. </span>
<span class='v TT2_7' data-id='TT2_7'><span class='v-num v-7'>௭&nbsp;</span>இளைஞர்களுக்கு முன்மாதிரியாக ஒவ்வொரு விதத்திலும் நல்ல செயல்களைச் செய்யவேண்டும். நேர்மையோடும் அக்கறையோடும் உன் போதனைகள் இருக்க வேண்டும். </span>
<span class='v TT2_8' data-id='TT2_8'><span class='v-num v-8'>௮&nbsp;</span>பேசும்போது உண்மையையே பேசு. அதனால் எவரும் உன்னை விமர்சிக்க முடியாது. நமக்கு எதிராக எதையும் தவறாகச் சொல்ல முடியாத நிலையில் நம்மை எதிர்த்துப் பேச வரும் ஒவ்வொருவரும் வெட்கப்படுவர். </span></div>
<div class='p'>
<span class='v TT2_9' data-id='TT2_9'><span class='v-num v-9'>௯&nbsp;</span>அடிமைகளுக்கும் அறிவுரை கூறு. அவர்கள் எப்பொழுதும் தங்கள் எஜமானர்களுக்குக் கீழ்ப்படியவேண்டும். அவர்கள் தங்கள் எஜமானர்களுக்கு விருப்பமானதையே செய்ய வேண்டும். அவர்கள் எதிர்வாதம் செய்யக்கூடாது. </span>
<span class='v TT2_10' data-id='TT2_10'><span class='v-num v-10'>௧௦&nbsp;</span>அவர்கள் எஜமானர்களுக்கு உரியதைத் திருடக்கூடாது. அவர்கள் தம் நடத்தையின் மூலம் முழுக்க முழுக்க தாங்கள் நம்பிக்கைக்குத் தகுதியானவர்கள் என்பதைக் காட்டவேண்டும். நமது இரட்சகராகிய தேவனுடைய போதனைகள் நல்லவை எனப் புலப்படும்படி அவர்கள் இப்படி நடந்துகொள்ள வேண்டும். </span></div>
<div class='p'>
<span class='v TT2_11' data-id='TT2_11'><span class='v-num v-11'>௧௧&nbsp;</span>நாம் வாழவேண்டிய வழி இது தான். ஏனென்றால் தேவனுடைய கிருபை வந்திருக்கிறது. அது அனைவரையும் இரட்சிக்கும். நமக்கும் அது தரப்பட்டிருக்கிறது. </span>
<span class='v TT2_12' data-id='TT2_12'><span class='v-num v-12'>௧௨&nbsp;</span>தேவனுக்கு எதிராக வாழாமல் இருக்கவும், உலகம் விரும்புகிற தீய காரியங்களைச் செய்யாமல் இருக்கவும் அக்கருணை ஞானத்தையும், நீதியையும் போதிக்கிறது. தேவ பக்தியும் உடையவர்களாக இவ்வுலகில் வாழ அது கற்றுத்தருகிறது. </span>
<span class='v TT2_13' data-id='TT2_13'><span class='v-num v-13'>௧௩&nbsp;</span>நமது மகா தேவனும், இரட்சகருமாகிய இயேசு கிறிஸ்துவின் வருகைக்குக் காத்திருக்கும்போது அவ்விதமாய் நாம் வாழவேண்டும். அவரே நமது பெரும் நம்பிக்கை. அவர் மகிமையுடன் வருவார். </span>
<span class='v TT2_14' data-id='TT2_14'><span class='v-num v-14'>௧௪&nbsp;</span>நமக்காக அவர் தன்னையே தந்தார். அக்கிரமங்களிலிருந்தும் நம்மை விடுவிக்க அவர் இறந்தார். நற்செயல்களை எப்பொழுதும் செய்ய ஆர்வமாக இருக்கும் அவருக்குச் சொந்தமான மக்களாகிய நம்மைப் பரிசுத்த மனிதர்களாக்க அவர் இறந்தார். </span></div>
<div class='p'>
<span class='v TT2_15' data-id='TT2_15'><span class='v-num v-15'>௧௫&nbsp;</span>மக்களிடம் இவற்றைக் கூறு. உனக்கு முழு அதிகாரம் உண்டு. அந்த அதிகாரத்தால் மக்களைப் பலப்படுத்து. அவர்கள் என்ன செய்ய வேண்டும் என்று கூறு. நீ முக்கியமற்றவன் என மற்றவர்கள் உன்னை நடத்தும் அளவுக்கு எவரையும் அனுமதிக்காதே. </span></div></div>
<div class='footnotes'>

</div>
<div class='footer'><div class='nav'>
<a class='prev' href='TT1.html'>&#9664;</a>
<a class='home' href='index.html'>&#9776;</a>
<a class='next' href='TT3.html'>&#9654;</a>
</div></div>
</body></html>
