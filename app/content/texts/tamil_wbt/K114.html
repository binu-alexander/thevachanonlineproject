<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக 1 இராஜாக்கள் 14</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location uni_ila.sundaram-08' href='K1.html'> 1 இராஜாக்கள் ௧௪ </a>
<a class='prev' href='K113.html'>  </a>
<a class='next' href='K115.html'>  </a>
</div></div>
<div class='chapter section K114 tam2008 tam K1 uni_ila.sundaram-08' dir='ltr' data-id='K114' data-nextid='K115' data-previd='K113' lang='ta'> 

<div class='c'>௧௪</div>
<div class='s'>யெரொபெயாம் மகனின் மரணம் </div>
<div class='p'>
<span class='v K114_1' data-id='K114_1'><span class='verse1 v-num v-1'>௧&nbsp;</span>அப்போது, யெரொபெயாமின் மகன் அபியா என்பவன் நோய்வாய்ப்பட்டான். </span>
<span class='v K114_2' data-id='K114_2'><span class='v-num v-2'>௨&nbsp;</span>அரசன் தன் மனைவியிடம், “சீலோவிற்குப் போ. அகியா தீர்க்கதரிசியைப் பார். அவர்தான் நான் இஸ்ரவேலின் அரசனாவேன் என்று கூறினார். ஜனங்கள் அடையாளம் காணமுடியாதவாறு ஆடை அணிந்துக்கொள். </span>
<span class='v K114_3' data-id='K114_3'><span class='v-num v-3'>௩&nbsp;</span>தீர்க்கதரிசிக்கு 10 துண்டு அப்பங்களையும், பணியாரங்களையும், ஒரு ஜாடி தேனையும் கொடு. நம் மகனுக்கு என்ன ஏற்படும் என்றும் கேள். அகியா தீர்க்கதரிசி உனக்கு சரியாகச்சொல்லுவார்” என்றான். </span></div>
<div class='p'>
<span class='v K114_4' data-id='K114_4'><span class='v-num v-4'>௪&nbsp;</span>அரசன் சொன்னதுபோலவே அவனது மனைவியும் செய்தாள். அவள் தீர்க்கதரிசியான அகியாவின் வீட்டிற்குப் போனாள். அவன் முதுமையடைந்து பார்வையற்றுப் போய் இருந்தான். </span>
<span class='v K114_5' data-id='K114_5'><span class='v-num v-5'>௫&nbsp;</span>ஆனால் கர்த்தர் அவனிடம், “யெரொபெயாமின் மனைவி தன் மகனைப்பற்றி உன்னிடம் கேட்கவருகிறாள். ஏனென்றால் அவன் நோய்வாய்ப்பட்டிருக்கிறான்” என்றார். அவன் என்ன சொல்லவேண்டும் என்பதையும் கர்த்தர் அவனுக்கு சொல்லியிருந்தார். </span></div>
<div class='p'>
<span class='v K114_5' data-id='K114_5'>அரசனின் மனைவி அகியாவின் வீட்டிற்கு வந்தாள். தன்னை யாரென்று ஜனங்கள் அறிந்துக்கொள்ளாதபடி நடந்துக்கொண்டாள். </span>
<span class='v K114_6' data-id='K114_6'><span class='v-num v-6'>௬&nbsp;</span>அவள் கதவருகே வந்ததை அறிந்ததும் அவன், “யெரொபெயாமின் மனைவியே வருக, உன்னைப்பற்றி மற்றவர்கள் வேறுயாராகவோ நினைக்கும்படி ஏன் நீ நடந்துக்கொள்கிறாய்? உனக்கு ஒரு கெட்டச்செய்தியை வைத்திருக்கிறேன். </span>
<span class='v K114_7' data-id='K114_7'><span class='v-num v-7'>௭&nbsp;</span>யெரொபெயாமிடம் போய் இஸ்ரவேலரின் தேவனாகிய கர்த்தர் என்ன சொன்னார் என்பதைப் போய் சொல். கர்த்தர், ‘யெரொபெயாம், நான் உன்னை அனைத்து இஸ்ரவேலர்களிடமிருந்தும் தேர்ந்தெடுத்தேன். எனது ஜனங்களை ஆளும்படிச் செய்தேன். </span>
<span class='v K114_8' data-id='K114_8'><span class='v-num v-8'>௮&nbsp;</span>தாவீதின் குடும்பம் இஸ்ரவேலை ஆண்டுக்கொண்டு இருந்தது. ஆனால் நான் அதனை அவர்களிடமிருந்து எடுத்து உன்னிடம் கொடுத்தேன். ஆனால் நீ எனது ஊழியனான தாவீதைப்போல் நடந்துக்கொள்ளவில்லை. அவன் எப்போதும் எனக்குக் கீழ்ப்படிந்தான். முழுமனதோடு அவன் என்னைப் பின் தொடர்ந்தான். எனக்கு ஏற்றதையே அவன் செய்துவந்தான் </span>
<span class='v K114_9' data-id='K114_9'><span class='v-num v-9'>௯&nbsp;</span>ஆனால் நீ பெரும் பாவங்களை செய்துவிட்டாய். உனது பாவங்கள் உனக்கு முன்னால் ஆண்டவர்களின் பாவங்களைவிட மிக மோசமானது. என்னைப் பின்பற்றுவதைவிட்டு, நீயே விக்கிரகங்களையும் அந்நிய தெய்வங்களையும் செய்தாய். இது எனக்கு கோப மூட்டியது. </span>
<span class='v K114_10' data-id='K114_10'><span class='v-num v-10'>௧௦&nbsp;</span>எனவே உனது குடும்பத்திற்குத் துன்பங்களைத் தருவேன். உன் குடும்பத்திலுள்ள அனைத்து ஆண்களையும் கொல்வேன். நெருப்பு, சாணத்தை அழிப்பது போன்று நான் உன் குடும்பம் முழுவதையும் அழித்துப்போடுவேன். </span>
<span class='v K114_11' data-id='K114_11'><span class='v-num v-11'>௧௧&nbsp;</span>இந்நகரில் மரித்துப்போகும் உன் குடும்பத்தானின் பிணத்தை நாய்கள் உண்ணும். வயலில் மரிப்பவர்களை பறவைகள் உண்ணும். இவற்றைக் கர்த்தர் சொன்னார்’ ” என்றான். </span></div>
<div class='p'>
<span class='v K114_12' data-id='K114_12'><span class='v-num v-12'>௧௨&nbsp;</span>பின் அகியா தீர்க்கதரிசி மேலும் யெரொபெயாமின் மனைவிடம் பேசினான், “இப்போது வீட்டிற்குப் போ. நீ எப்பொழுது நகரத்திற்குள் நுழைகிறாயோ அப்போது உன் மகன் மரிப்பான். </span>
<span class='v K114_13' data-id='K114_13'><span class='v-num v-13'>௧௩&nbsp;</span>இஸ்ரவேலர்கள் அனைவரும் அவனுக்காக அழுது அடக்கம் செய்வார்கள். உன் குடும்பத்தில் அவன் மட்டுமே அடக்கம் செய்யப்படுவான். இஸ்ரவேலரின் தேவனாகிய கர்த்தருக்கு அவன் ஒருவன் மட்டுமே யெரொபெயாமின் குடும்பத்தில் பிடித்தமானவன் என்பதுதான் காரணம். </span>
<span class='v K114_14' data-id='K114_14'><span class='v-num v-14'>௧௪&nbsp;</span>இஸ்ரவேலருக்குப் புதிய அரசனை கர்த்தர் ஏற்படுத்துவார். அவன் யெரொபெயாமின் குடும்பத்தை அழிப்பான். இது விரைவில் நடைபெறும். </span>
<span class='v K114_15' data-id='K114_15'><span class='v-num v-15'>௧௫&nbsp;</span>பிறகு கர்த்தர் இஸ்ரவேலர்களைத் தாக்குவார். அவர்கள் ஆற்றங்கரையிலுள்ள நாணலைப்போன்று அசைவார்கள். அவர்களை இந்த நல்ல நாட்டினின்றும் கர்த்தர் துரத்துவார். இந்த நாடு கர்த்தரால் அவர்களின் முற்பிதாக்களுக்கு கொடுக்கப்பட்டது. அவர் அவர்களை ஐபிராத்து ஆற்றுக்கு அப்பால் சிதறடிப்பார். இஸ்ரவேல் ஜனங்கள் மீது கர்த்தர் கோபத்தோடு இருப்பதால் இவ்வாறு செய்வார். காரணம் அவர்கள் பொய்த் தெய்வங்களுக்கு கம்பங்கள் அமைத்து தொழுதுகொண்டனர். </span>
<span class='v K114_16' data-id='K114_16'><span class='v-num v-16'>௧௬&nbsp;</span>ரொபெயாம் தானும் பாவம் செய்து இஸ்ரவேல் ஜனங்களையும் பாவத்துக்குட்படுத்தினான். எனவே கர்த்தர் அவர்களைத் தோற்கடிப்பார்” என்றான். </span></div>
<div class='p'>
<span class='v K114_17' data-id='K114_17'><span class='v-num v-17'>௧௭&nbsp;</span>அரசனின் மனைவி திர்சாவிலுள்ள தன் வீட்டிற்குத் திரும்பினாள். அவள் வீட்டிற்குள் நுழைந்ததும், அவளது மகன் மரித்தான். </span>
<span class='v K114_18' data-id='K114_18'><span class='v-num v-18'>௧௮&nbsp;</span>இஸ்ரவேல் ஜனங்கள் அனைவரும் அவனுக்காக அழுது அவனை அடக்கம் செய்தனர். இது கர்த்தர் சொன்னது போலவே நடந்தது, கர்த்தர் தன் ஊழியனான, தீர்க்கதரிசி அகாயாவின் மூலம் இதைச் சொன்னார். </span></div>
<div class='p'>
<span class='v K114_19' data-id='K114_19'><span class='v-num v-19'>௧௯&nbsp;</span>அரசன் வேறுபல செயல்களைச் செய்தான். பல போர்களைச் செய்து தொடர்ந்து ஜனங்களை ஆண்டான். <span class='bk'>இஸ்ரவேல் அரசர்களின் வரலாறு </span> என்ற புத்தகத்தில் அவன் செய்தது எல்லாம் எழுதப்பட்டிருக்கிறது </span>
<span class='v K114_20' data-id='K114_20'><span class='v-num v-20'>௨௦&nbsp;</span>அவன் 22 ஆண்டுகள் அரசாண்டான். அவன் மரித்ததும் அவனது முற்பிதாக்களோடு அடக்கம் செய்யப்பட்டான். அவனக்குப் பின் அவனது மகன் நாதாப் அரசன் ஆனான். </span></div>
<div class='s'>Rehoboam, King of Judah </div>
<div class='p'>
<span class='v K114_21' data-id='K114_21'><span class='v-num v-21'>௨௧&nbsp;</span>சாலொமோனின் மகனான ரெகொபெயாம் யூதாவின் அரசனான போது, அவனுக்கு 41 வயது. அவன் எருசலேமில் 17 ஆண்டுகள் அரசாண்டான். கர்த்தரை பெருமைப்படுத்துவதற்காக தேர்ந்தெடுத்த நகரம் இதுதான். அவர், இந்த நகரத்தை பிற அனைத்து இஸ்ரவேல் நகரங்களில் இருந்து தேர்ந்தெடுக்கிறார். அவனது தாயான நாமாள் அம்மோனியளாக இருந்தாள். </span></div>
<div class='p'>
<span class='v K114_22' data-id='K114_22'><span class='v-num v-22'>௨௨&nbsp;</span>யூதாவிலுள்ள ஜனங்களும் பாவம் செய்தனர். அவர்களின் பாவம் அவர்களின் முற்பிதாக்களின் பாவத்தைவிட மிகுதியாயிற்று. இதனால் கர்த்தருக்கு அவர்கள் மீது கோபமும் மிகுதியானது. </span>
<span class='v K114_23' data-id='K114_23'><span class='v-num v-23'>௨௩&nbsp;</span>அவர்கள் பொய்த் தெய்வங்களுக்கு உருவங்களும், நினைவு சின்னங்களும், தூண்களும் கட்டினார்கள். அவர்கள் இவற்றை ஒவ்வொரு மலை மீதும் ஒவ்வொரு பசுமையான மரத்தடியிலும் அமைத்தனர். </span>
<span class='v K114_24' data-id='K114_24'><span class='v-num v-24'>௨௪&nbsp;</span>பாலின உறவுக்காக தங்கள் உடலைவிற்று அந்நியதெய்வங்களுக்கு பணி செய்த ஆண்கள் இருந்தார்கள். இதனால் யூதா நாட்டினர் பல தவறுகளைச் செய்தனர். இந்நாட்டில் இதற்கு முன்னால் இருந்தவர்களும் இது போல் தீயசெயல்களைச் செய்ததால் அவர்களின் நாட்டை தேவன் இஸ்ரவேலர்களிடம் கொடுத்துவிட்டார். </span></div>
<div class='p'>
<span class='v K114_25' data-id='K114_25'><span class='v-num v-25'>௨௫&nbsp;</span>ரெகொபெயாம் அரசனான ஐந்தாம் ஆண்டில், எகிப்தின் அரசனான சீஷாக் எருசலேம் மீது படையெடுத்தான். </span>
<span class='v K114_26' data-id='K114_26'><span class='v-num v-26'>௨௬&nbsp;</span>அவன் கர்த்தருடைய ஆலயத்திலிருந்த பொக்கிஷங்களையும் அரண்மனையிலுள்ள செல்வங்களையும் சூறையிட்டான். ஆராம் நாட்டு அரசனிடம் தாவீது அபகரித்து வந்த தங்கக் கேடயங்களையும் எடுத்துக்கொண்டான். </span>
<span class='v K114_27' data-id='K114_27'><span class='v-num v-27'>௨௭&nbsp;</span>அதனால் அரசன் அவற்றுக்குப் பதிலாக வெண்கல கேடயங்களைச் செய்து அவற்றை வாயில் காப்போர்களின் தலைவரின் பொறுப்பில் வைத்தான். </span>
<span class='v K114_28' data-id='K114_28'><span class='v-num v-28'>௨௮&nbsp;</span>ஒவ்வொரு தடவையும் அரசன் வரும்போது, இவர்கள் கேடயங்களை கர்த்தருடைய ஆலயத்திற்குள் எடுத்து வருவார்கள். பின் பழையபடி பாதுகாப்பாக வைத்துக்கொள்வார்கள். </span></div>
<div class='p'>
<span class='v K114_29' data-id='K114_29'><span class='v-num v-29'>௨௯&nbsp;</span>ரெகொபெயாம் அரசன் செய்தவற்றையெல்லாம் <span class='bk'>யூத அரசர்களின் வரலாறு </span> என்ற புத்தகத்தில் எழுதப்பட்டிருக்கிறது. </span>
<span class='v K114_30' data-id='K114_30'><span class='v-num v-30'>௩௦&nbsp;</span>ரெகொபெயாமும் யெரொபெயாமும் அடிக்கடி தங்களுக்குள் சண்டையிட்டுக்கொண்டனர். </span></div>
<div class='p'>
<span class='v K114_31' data-id='K114_31'><span class='v-num v-31'>௩௧&nbsp;</span>ரெகொபெயாம் மரித்து தமது முற் பிதாக்களோடு அடக்கம் செய்யப்பட்டான். அவன் தாவீது நகரத்தில் அடக்கம் செய்யப்பட்டான். (அவனது தாயின் பெயர் நாமாள், அவள் அம்மோனியள்.) அவனது மகனான அபியா அடுத்து அரசனானான். </span></div></div>
<div class='footnotes'>

</div>
<div class='footer'><div class='nav'>
<a class='prev' href='K113.html'></a>
<a class='home' href='index.html'></a>
<a class='next' href='K115.html'></a>
</div></div>
</body></html>
