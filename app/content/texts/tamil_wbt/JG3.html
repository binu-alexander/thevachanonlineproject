<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக நியாயாதிபதிகள் 3</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location uni_ila.sundaram-08' href='JG.html'> நியாயாதிபதிகள் ௩ </a>
<a class='prev' href='JG2.html'>  </a>
<a class='next' href='JG4.html'>  </a>
</div></div>
<div class='chapter section JG3 tam2008 tam JG uni_ila.sundaram-08' dir='ltr' data-id='JG3' data-nextid='JG4' data-previd='JG2' lang='ta'> 

<div class='c'>௩</div>
<div class='p'>
<span class='v JG3_1 JG3_2' data-id='JG3_1'><span class='verse1 v-num v-1-2'>௧-௨&nbsp;</span>இஸ்ரவேலரின் தேசத்தை விட்டுப் </span></div>
<div class='p'>
<span class='v JG3_1 JG3_2' data-id='JG3_1'>போகும்படி கர்த்தர் பிற நாட்டினரை வற்புறுத்தவில்லை. கர்த்தர் இஸ்ரவேலரைச் சோதிக்க விரும்பினார். கானான் தேசத்தை எடுத்துக்கொள்ள இக்காலத்தில் வாழ்ந்த இஸ்ரவேலர் எவரும் போர் செய்யவில்லை. எனவே கர்த்தர் பிறஜனத்தார் அத்தேசத்தில் வாழ அனுமதித்தார். (ஏற்கெனவே போர் அனுபவமற்ற இஸ்ரவேல் ஜனங்களுக்குப் போர் முறையைக் கற்பிக்க கர்த்தர் இதைச் செய்தார்.) கர்த்தர் அந்த தேசத்தில் விட்டு வைத்த ஜனங்களின் பெயர்கள்: </span>
<span class='v JG3_3' data-id='JG3_3'><span class='v-num v-3'>௩&nbsp;</span>பெலிஸ்தியரின் ஐந்து அரசர்கள், கானானியர், சீதோனின் ஜனங்கள், பாகால் எர்மோன் மலையிலிருந்து லெபோ ஆமாத் வரைக்குமுள்ள லீபனோனின் மலைகளில் வாழ்ந்த ஏவியர்கள் ஆகியோர். </span>
<span class='v JG3_4' data-id='JG3_4'><span class='v-num v-4'>௪&nbsp;</span>இஸ்ரவேலரைச் சோதிப்பதற்கென்று கர்த்தர் இந்த ஜனங்களை அந்த தேசத்தில் விட்டு வைத்தார். மோசேயின் மூலமாக அவர்களின் முற்பிதாக்களுக்கு கொடுத்த கட்டளைகளுக்கு இஸ்ரவேலர் கீழ்ப்படிகிறார்களா என்று பார்க்க கர்த்தர் விரும்பினார். </span></div>
<div class='p'>
<span class='v JG3_5' data-id='JG3_5'><span class='v-num v-5'>௫&nbsp;</span>கானானியர், ஏத்தியர், எமோரியர், பெரிசியர், ஏவியர், எபூசியர் ஆகிய ஜனங்களோடு இஸ்ரவேலர் வாழ்ந்தனர். </span>
<span class='v JG3_6' data-id='JG3_6'><span class='v-num v-6'>௬&nbsp;</span>அந்த ஜனங்களின் பெண்களை இஸ்ரவேலர் மணந்துகொள்ள ஆரம்பித்தனர். தங்களது மகள்களை மணந்துகொள்ள அவர்களது ஆண்களையும் அனுமதித்தனர். இஸ்ரவேலர் அந்த ஜனங்களின் தெய்வங்களைத் தொழுதுகொள்ளவும் ஆரம்பித்தனர். </span></div>
<div class='s'>முதல் நியாயாதிபதியாகிய ஒத்னியேல் </div>
<div class='p'>
<span class='v JG3_7' data-id='JG3_7'><span class='v-num v-7'>௭&nbsp;</span>இஸ்ரவேலர் தீயக்காரியங்களில் ஈடுபடுவதை கர்த்தர் கண்டார். இஸ்ரவேலர் தமது தேவனாகிய கர்த்தரை மறந்து பொய்த் தெய்வங்களாகிய பாகாலையும், அசேராவையும் தொழத்தொடங்கினர். </span>
<span class='v JG3_8' data-id='JG3_8'><span class='v-num v-8'>௮&nbsp;</span>இஸ்ரவேலர்கள் மீது கர்த்தர் கோபங்கொண்டார். மெசொ பொத்தாமியாவின் அரசனாகிய கூசான் ரிஷதாயீம் என்பவன் இஸ்ரவேலரைத் தோற்கடித்து அவர்களை ஆள்வதற்கு கர்த்தர் அனுமதித்தார். அம்மன்னனின் ஆட்சியின் கீழ் இஸ்ரவேலர் எட்டு ஆண்டுகள் வாழ்ந்தனர். </span>
<span class='v JG3_9' data-id='JG3_9'><span class='v-num v-9'>௯&nbsp;</span>ஆனால் இஸ்ரவேலர் கர்த்தரிடம் உதவிக்காக அழுது வேண்டினார்கள். அவர்களை மீட்பதற்காக கர்த்தர் ஒரு மனிதனை அனுப்பினார். அம்மனிதனின் பெயர் ஒத்னியேல் அவன் கேனாஸ் என்னும் மனிதனின் மகன். கேனாஸ் காலேபின் இளைய சகோதரன். ஒத்னியேல் இஸ்ரவேலரைக் காப்பாற்றினான். </span>
<span class='v JG3_10' data-id='JG3_10'><span class='v-num v-10'>௧௦&nbsp;</span>கர்த்தருடைய ஆவி ஒத்னியேல் மீது வந்தது. அவன் இஸ்ரவேலருக்கு நியாயாதிபதி ஆனான். ஒத்னியேல் இஸ்ரவேலரைப் போருக்கு வழிநடத்தினான். மெசொப் பொத்தாமியாவின், அரசனாகிய கூஷான்ரிஷதாயீமை வெல்வதற்குக் கர்த்தர் ஒத்னியேலுக்கு உதவினார். </span>
<span class='v JG3_11' data-id='JG3_11'><span class='v-num v-11'>௧௧&nbsp;</span>எனவே கேனாசின் மகனாகிய ஒத்னியேல் மரிக்கும்வரைக்கும் 40 ஆண்டுகள் தேசம் அமைதியாக இருந்தது. </span></div>
<div class='s'>நியாயாதிபதியாகிய ஏகூத் </div>
<div class='p'>
<span class='v JG3_12' data-id='JG3_12'><span class='v-num v-12'>௧௨&nbsp;</span>மீண்டும் இஸ்ரவேலர் தீயகாரியங்களைச் செய்வதைக் கர்த்தர் கவனித்தார். எனவே மோவாபின் அரசனாகிய எக்லோனுக்கு இஸ்ரவேலரைத் தோற்கடிக்கும் ஆற்றலை அளித்தார். </span>
<span class='v JG3_13' data-id='JG3_13'><span class='v-num v-13'>௧௩&nbsp;</span>அம்மோனியரும், அமலேக்கியரும் எக்லோனுக்கு உதவினார்கள். அவர்கள் அவனோடு சேர்ந்து இஸ்ரவேலரைத் தாக்கி ஈச்சமரங்களின் நகரமாகிய எரிகோவை விட்டு அவர்கள் போகுமாறு செய்தனர். </span>
<span class='v JG3_14' data-id='JG3_14'><span class='v-num v-14'>௧௪&nbsp;</span>மோவாபின் அரசனாகிய எக்லோனுக்கு இஸ்ரவேலர்கள் 18 ஆண்டுகள் அடிபணிந்து இருந்தார்கள். </span></div>
<div class='p'>
<span class='v JG3_15' data-id='JG3_15'><span class='v-num v-15'>௧௫&nbsp;</span>பின் இஸ்ரவேல் ஜனங்கள் கர்த்தரிடம் வந்து அழுதார்கள். இஸ்ரவேலரை மீட்பதற்கு கர்த்தர் ஒரு மனிதனை அனுப்பினார். அம்மனிதனின் பெயர் ஏகூத். அவன் இடது கைப் பழக்கமுடையவனாயிருந்தான். ஏகூத் பென்யமீன் கோத்திரத்தைச் சேர்ந்த கேரா என்பவனின் மகன். மோவாபின் அரசனாகிய எக்லோனுக்கு கப்பம் செலுத்தி வருமாறு இஸ்ரவேலர் ஏகூதை அனுப்பினார்கள். </span>
<span class='v JG3_16' data-id='JG3_16'><span class='v-num v-16'>௧௬&nbsp;</span>ஏகூத் தனக்காக ஒரு வாளைச் செய்து கொண்டான். அது இருபுறமும் கருக்குள்ளதாகவும் 12 அங்குல நீளமுடையதாகவும் இருந்தது. ஏகூத் தன் வலது தொடையில் வாளைக் கட்டிக்கொண்டு தனது ஆடைகளினுள் அதை மறைத்துக்கொண்டான். </span></div>
<div class='p'>
<span class='v JG3_17' data-id='JG3_17'><span class='v-num v-17'>௧௭&nbsp;</span>இவ்வாறு ஏகூத் மோவாபின் அரசன் எக்லோனுக்குக் கப்பம் கொண்டு வந்தான். எக்லோன் பருத்த உடல் உடையவன். </span>
<span class='v JG3_18' data-id='JG3_18'><span class='v-num v-18'>௧௮&nbsp;</span>ஏகூத் எக்லோனுக்கு கப்பம் கொடுத்தபின், கப்பம் கொண்டுவந்த மனிதர்களை ஊருக்குத் திரும்பிச் செல்லுமாறு கூறினான். </span>
<span class='v JG3_19' data-id='JG3_19'><span class='v-num v-19'>௧௯&nbsp;</span>கில்காலில் தெய்வங்களின் சிலைகளிலிருந்த இடத்திலிருந்து எக்லோன் திரும்பியபொழுது, ஏகூத் எக்லோனிடம், “அரசே, நான் உமக்காக ஒரு இரகசியச் செய்தி வைத்திருக்கிறேன்” என்றான். </span></div>
<div class='p'>
<span class='v JG3_19' data-id='JG3_19'>அரசன், “அமைதியாக இருங்கள்!” என்று சொல்லி அறையிலிருந்த பணியாட்களை வெளியே அனுப்பினான். </span>
<span class='v JG3_20' data-id='JG3_20'><span class='v-num v-20'>௨௦&nbsp;</span>அரசனான எக்லோனுடன் ஏகூத் சென்றான். கோடைக் கால அரண்மனையிலுள்ள மேல் அறையில் எக்லோன் இப்போது தனித்தவனாய் உட்கார்ந்திருந்தான். </span></div>
<div class='p'>
<span class='v JG3_20' data-id='JG3_20'>ஏகூத், “தேவனிடமிருந்து ஒரு செய்தியை உமக்குக் கொண்டு வந்திருக்கிறேன்” என்றான். அரசன் சிங்காசனத்திலிருந்து எழுந்து நின்றான். அவன் ஏகூத்திற்கு மிக அருகில் இருந்தான். </span></div>
<div class='p'>
<span class='v JG3_21' data-id='JG3_21'><span class='v-num v-21'>௨௧&nbsp;</span>அரசன் சிங்காசனத்திலிருந்து எழுந்த போது, ஏகூத் தனது இடது கையை நீட்டி வலது தொடையில் கட்டப்பட்டிருந்த வாளை எடுத்து அவ்வாளை அரசனின் வயிற்றில் செருகினான். </span></div>
<div class='p'>
<span class='v JG3_22' data-id='JG3_22'><span class='v-num v-22'>௨௨&nbsp;</span>வாளின் பிடி கூட வெளியே தெரியாதபடி வாள் எக்லோனின் வயிற்றினுள் நுழைந்தது. அரசனின் பருத்த உடல் வாளை மறைத்தது. எனவே ஏகூத் வாளை எக்லோனின் உடம்பிலேயே விட்டுவிட்டான். </span></div>
<div class='p'>
<span class='v JG3_23' data-id='JG3_23'><span class='v-num v-23'>௨௩&nbsp;</span>ஏகூத் அறையிலிருந்து வெளியே வந்து கதவுகளை மூடிப் பூட்டிவிட்டான். </span>
<span class='v JG3_24' data-id='JG3_24'><span class='v-num v-24'>௨௪&nbsp;</span>ஏகூத் புறப்பட்ட சற்று நேரத்தில் வேலையாட்கள் திரும்பிவந்து, அறையின் கதவுகள் மூடப்பட்டிருப்பதைக் கண்டனர். அவர்கள், “அரசன் கழிவறைக்குப் போயிருக்க வேண்டும்” என்று எண்ணினார்கள். </span>
<span class='v JG3_25' data-id='JG3_25'><span class='v-num v-25'>௨௫&nbsp;</span>எனவே அவர்கள் அதிக நேரம் காத்திருந்தனர். இறுதியில் அவர்கள் கவலை அடைந்து கதவுகளைத் திறந்தனர். பணியாட்கள் உள்ளே நுழைந்தபோது அரசன் மரணமடைந்து, தரையில் கிடப்பதைப் பார்த்தனர். </span></div>
<div class='p'>
<span class='v JG3_26' data-id='JG3_26'><span class='v-num v-26'>௨௬&nbsp;</span>பணியாட்கள், அரசனுக்காகக் காத்திருந்தபோது, ஏகூத்திற்குத் தப்பிச்செல்ல போதுமான நேரம் இருந்தது. ஏகூத் விக்கிரகங்கள் இருந்த வழியே கடந்துசென்று சேயிரா என்னும் இடத்திற்குச் சென்றான். </span>
<span class='v JG3_27' data-id='JG3_27'><span class='v-num v-27'>௨௭&nbsp;</span>சேயிராவை அடைந்ததும், அந்த எப்பிராயீம் மலைநாடுகளில் எக்காளம் ஊதினான். இஸ்ரவேலர் அதனைக் கேட்டு, ஏகூத்தின் பின்செல்ல மலைகளிலிருந்து இறங்கி வந்தனர். </span>
<span class='v JG3_28' data-id='JG3_28'><span class='v-num v-28'>௨௮&nbsp;</span>ஏகூத் இஸ்ரவேலரிடம், “என்னைப் பின்பற்றுங்கள்! நமது பகைவராகிய மோவாபியரை வெல்வதற்குக் கர்த்தர் எனக்கு உதவினார்” என்றான். </span></div>
<div class='p'>
<span class='v JG3_28' data-id='JG3_28'>எனவே இஸ்ரவேலர் ஏகூதைப் பின்பற்றினார்கள். யோர்தான் நதியை எளிதாகக் கடக்கக்கூடிய இடங்களுக்கெல்லாம் ஏகூதைப் பின்பற்றி அவற்றைக் கைப்பற்றுவதற்காகக் சென்றனர். ஒருவரும் யோர்தான் நதியைக் கடந்து செல்வதற்கு இஸ்ரவேல் ஜனங்கள் அனுமதிக்கவில்லை. </span>
<span class='v JG3_29' data-id='JG3_29'><span class='v-num v-29'>௨௯&nbsp;</span>மோவாபில் வலிமையும் துணிவும் உள்ள மனிதர்களில் சுமார் 10,000 பேரை இஸ்ரவேலர் கொன்றனர். மோவாபியரில் ஒருவனும் தப்பிச் செல்லவில்லை. </span>
<span class='v JG3_30' data-id='JG3_30'><span class='v-num v-30'>௩௦&nbsp;</span>அன்றையதினம் இஸ்ரவேலர் மோவாபியரை ஆளத் தொடங்கினார்கள். அத்தேசத்தில் 80 ஆண்டுகள் அமைதி நிலவிற்று. </span></div>
<div class='s'>நியாயாதிபதியாகிய சம்கார் </div>
<div class='p'>
<span class='v JG3_31' data-id='JG3_31'><span class='v-num v-31'>௩௧&nbsp;</span>ஏகூத் இஸ்ரவேலரை மீட்டுக் காத்த பின்பு, மற்றொரு மனிதன் இஸ்ரவேலரைக் காத்தான். அவன் ஆனாத்தின் மகனாகிய சம்கார். 600 பெலிஸ்தியர்களைச் சம்கார் தாற்றுக் கோலால் கொன்றான். </span></div></div>
<div class='footnotes'>

</div>
<div class='footer'><div class='nav'>
<a class='prev' href='JG2.html'></a>
<a class='home' href='index.html'></a>
<a class='next' href='JG4.html'></a>
</div></div>
</body></html>
