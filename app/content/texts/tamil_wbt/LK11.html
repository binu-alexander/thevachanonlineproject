<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக லூக்கா 11</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location uni_ila.sundaram-08' href='LK.html'> லூக்கா ௧௧ </a>
<a class='prev' href='LK10.html'>  </a>
<a class='next' href='LK12.html'>  </a>
</div></div>
<div class='chapter section LK11 tam2008 tam LK uni_ila.sundaram-08' dir='ltr' data-id='LK11' data-nextid='LK12' data-previd='LK10' lang='ta'> 

<div class='c'>௧௧</div>
<div class='s'>பிரார்த்தனைபற்றிய போதனை </div>
<div class='r'>(மத். 6:9-15) </div>
<div class='p'>
<span class='v LK11_1' data-id='LK11_1'><span class='verse1 v-num v-1'>௧&nbsp;</span>ஒருமுறை இயேசு ஓரிடத்தில் பிரார்த்தனை செய்துகொண்டிருந்தார். இயேசு பிரார்த்தனையை முடித்தபோது இயேசுவின் சீஷர்களில் ஒருவன் அவரை நோக்கி, “யோவான் தன் சீஷர்களுக்குப் பிரார்த்தனை செய்வது எவ்வாறு என்று கற்பித்தான். ஆண்டவரே எங்களுக்கும் பிரார்த்தனை செய்ய நீர் கற்றுக்கொடும்” என்றான். </span></div>
<div class='p'>
<span class='v LK11_2' data-id='LK11_2'><span class='v-num v-2'>௨&nbsp;</span>இயேசு சீஷரை நோக்கி, “பிரார்த்தனை செய்யும்போது, இவ்விதமாகப் பிரார்த்தனை செய்யுங்கள்: </span></div>
<div class='b'> &nbsp; 
<span class='v LK11_2' data-id='LK11_2'></span></div>
<div class='q'>
<span class='v LK11_2' data-id='LK11_2'>“ ‘பிதாவே, உமது பெயர் என்றென்றும் பரிசுத்தமாயிருக்க பிரார்த்திக்கிறோம். உமது இராஜ்யம் ஏற்படவும், </span></div>
<div class='q'>
<span class='v LK11_2' data-id='LK11_2'>பரலோகத்தைப் போலவே பூமியிலும் நீர் விரும்பியவை நடைபெறவும் பிரார்த்திக்கிறோம். </span></div>
<div class='q'>
<span class='v LK11_3' data-id='LK11_3'><span class='v-num v-3'>௩&nbsp;</span>ஒவ்வொரு நாளும் எங்களுக்குத் தேவையான உணவை எங்களுக்கு அளிப்பீராக. </span></div>
<div class='q'>
<span class='v LK11_4' data-id='LK11_4'><span class='v-num v-4'>௪&nbsp;</span>மற்றவர் செய்கிற குற்றங்களை நாங்கள் மன்னிக்கிறது போலவே, </span></div>
<div class='q2'>
<span class='v LK11_4' data-id='LK11_4'>எங்கள் குற்றங்களை மன்னியும். எங்களை சோதனைக்கு உள்ளாக்காமல், </span></div>
<div class='q'>
<span class='v LK11_4' data-id='LK11_4'>பிசாசிடமிருந்து காப்பாற்றும்’ ” என்றார். </span></div>
<div class='s'>தொடர்ந்து கேட்டல் </div>
<div class='r'>(மத். 7:7-11) </div>
<div class='p'>
<span class='v LK11_5 LK11_6' data-id='LK11_5'><span class='v-num v-5-6'>௫-௬&nbsp;</span>பின்பு இயேசு அவர்களை நோக்கி, “உங்களில் ஒருவன் உங்கள் நண்பனின் வீட்டுக்கு இரவில் வெகு நேரம் கழித்துச் செல்கிறீர்கள் என்று வைத்துக்கொள்வோம். நீங்கள் அவனை நோக்கி, ‘இந்த ஊருக்குள் என் நண்பன் ஒருவன் என்னைச் சந்திக்க வந்திருக்கிறான். ஆனால் அவனுக்கு உண்பதற்காகக் கொடுக்க என்னிடம் ஒன்றும் இல்லை. தயவுசெய்து மூன்று அப்பங்களைக் கொடுங்கள்’ என்கிறீர்கள். </span>
<span class='v LK11_7' data-id='LK11_7'><span class='v-num v-7'>௭&nbsp;</span>வீட்டின் உள்ளிருக்கும் உங்கள் நண்பன் பதிலாக, ‘போய்விடுங்கள்! என்னைத் தொல்லைப்படுத்தாதீர்கள். கதவு ஏற்கெனவே மூடப்பட்டிருக்கிறது. என் குழந்தைகளும், நானும் படுக்கையில் படுத்திருக்கிறோம். நான் எழுந்து உங்களுக்கு இப்போது அப்பத்தைக் கொடுக்கமுடியாது’ என்கிறான். </span>
<span class='v LK11_8' data-id='LK11_8'><span class='v-num v-8'>௮&nbsp;</span>உங்கள் நட்பு ஒருவேளை அவன் எழுந்து அப்பத்தை எடுத்துக்கொடுப்பதற்குப் போதுமானதாக இல்லாமல் இருக்கலாம். ஆனால் நீங்கள் தொடர்ந்து கேட்டுக்கொண்டே இருந்தால் அவன் கண்டிப்பாக எடுத்து உங்களுக்கு வேண்டியதைக் கொடுப்பான், என்று நான் உங்களுக்குச் சொல்கிறேன். </span>
<span class='v LK11_9' data-id='LK11_9'><span class='v-num v-9'>௯&nbsp;</span>எனவே, நான் உங்களுக்குச் சொல்வதாவது, தொடர்ந்து கேட்டுக்கொண்டிருங்கள். தேவன் உங்களுக்குக் கொடுப்பார். தேடிக் கொண்டே இருங்கள். நீங்கள் தேடியதைக் கண்டடைவீர்கள். தொடர்ந்து தட்டிக்கொண்டே இருங்கள். கதவு உங்களுக்காகத் திறக்கப்படும். </span>
<span class='v LK11_10' data-id='LK11_10'><span class='v-num v-10'>௧௦&nbsp;</span>ஆம், ஒரு மனிதன் தொடர்ந்து கேட்டால் அவன் பெற்றுக்கொள்வான். ஒரு மனிதன் தொடர்ந்து தேடினால் அவன் தேடியதை அடைவான். ஒரு மனிதன் தொடர்ந்து தட்டினால் கதவு அவனுக்காகத் திறக்கப்படும். </span>
<span class='v LK11_11' data-id='LK11_11'><span class='v-num v-11'>௧௧&nbsp;</span>உங்களில் யாருக்காவது மகன் இருக்கிறானா? உங்கள் மகன் உங்களிடம் மீனைக் கேட்டால் நீங்கள் என்ன செய்வீர்கள்? எந்தத் தந்தையாவது தன் மகனுக்கு பாம்பைக் கொடுப்பானா? இல்லை. அவனுக்கு மீனைக் கொடுப்பீர்கள். </span>
<span class='v LK11_12' data-id='LK11_12'><span class='v-num v-12'>௧௨&nbsp;</span>உங்கள் மகன் முட்டையைக் கேட்டால் அவனுக்குத் தேளைக் கொடுப்பீர்களா? இல்லை. </span>
<span class='v LK11_13' data-id='LK11_13'><span class='v-num v-13'>௧௩&nbsp;</span>நீங்கள் பொல்லாதவர்கள். ஆனால் உங்கள் பிள்ளைகளுக்கு நல்லவற்றைக் கொடுக்கவேண்டுமென்பதை அறிவீர்கள். எனவே தன்னிடம் கேட்கின்ற மக்களுக்குப் பரிசுத்த ஆவியைக் கொடுக்க வேண்டுமென்பதை பரலோகப் பிதா நிச்சயமாக அறிவார்” என்றார். </span></div>
<div class='s'>இயேசுவின் வல்லமை </div>
<div class='r'>(மத். 12:22-30 மாற். 3:20-27) </div>
<div class='p'>
<span class='v LK11_14' data-id='LK11_14'><span class='v-num v-14'>௧௪&nbsp;</span>ஊமையான ஒரு மனிதனிடமிருந்து ஒரு பிசாசை ஒருமுறை இயேசு துரத்திக்கொண்டிருந்தார். பிசாசு வெளிவந்தபோது, அந்த மனிதனால் பேசமுடிந்தது. மக்கள் வியப்படைந்தனர். </span>
<span class='v LK11_15' data-id='LK11_15'><span class='v-num v-15'>௧௫&nbsp;</span>ஆனால் சிலர் “பெயல்செபூலின் (பிசாசின்) ஆற்றலை இயேசு பயன்படுத்தி, பிசாசுகளைத் துரத்திவிடுகிறார். அசுத்த ஆவிகளுக்குத் தலைவன் பெயல்செபூல்” என்றனர். </span></div>
<div class='p'>
<span class='v LK11_16' data-id='LK11_16'><span class='v-num v-16'>௧௬&nbsp;</span>பிறரும் இயேசுவைச் சோதிக்க விரும்பினர். வானத்திருலிருந்து ஓர் அடையாளத்தைக் காட்டும்படியாக இயேசுவைக் கேட்டனர். </span>
<span class='v LK11_17' data-id='LK11_17'><span class='v-num v-17'>௧௭&nbsp;</span>அவர்கள் எண்ணிக்கொண்டிருந்த நினைவுகளை இயேசு அறிந்திருந்தார். எனவே இயேசு மக்களை நோக்கி, “தனக்குள் ஒன்றுக்கொன்று எதிர்த்துக்கொண்டிருக்கிற எந்த இராஜ்யமும் உடைந்து சிதறும். தனக்குள் சண்டை இடுகிற எந்தக் குடும்பமும் பிரிந்து போகும். </span>
<span class='v LK11_18' data-id='LK11_18'><span class='v-num v-18'>௧௮&nbsp;</span>எனவே சாத்தான் தனக்குள் சண்டையிட்டால், அவனது இராஜ்யம் எப்படி நிலைபெறும்? இதை எதற்காகச் சொல்கிறேன் என்றால் அசுத்த ஆவிகளைத் துரத்துவதற்கு நான் பெயல்செபூலின் ஆற்றலைப் பயன்படுத்துவதாக நீங்கள் கூறுகிறீர்கள். </span>
<span class='v LK11_19' data-id='LK11_19'><span class='v-num v-19'>௧௯&nbsp;</span>நான் அசுத்த ஆவிகளைத் துரத்துவதற்குப் பெயல்செபூலின் ஆற்றலைப் பயன்படுத்தினால், உங்களைச் சார்ந்தவர்கள் அசுத்த ஆவிகளை வெளியேற்ற எந்த ஆற்றலைப் பயன்படுத்துகிறார்கள்? எனவே, உங்களைச் சார்ந்தவர்களே நீங்கள் கூறுவது தவறு என்பதை நிரூபிக்கிறார்கள். </span>
<span class='v LK11_20' data-id='LK11_20'><span class='v-num v-20'>௨௦&nbsp;</span>அசுத்த ஆவிகளைத் துரத்த நான் தேவனுடைய வல்லமையைப் பயன்படுத்துகிறேன். தேவனுடைய இராஜ்யம் உங்களிடம் வந்திருக்கிறது என்பதை இது காட்டுகிறது. </span></div>
<div class='p'>
<span class='v LK11_21' data-id='LK11_21'><span class='v-num v-21'>௨௧&nbsp;</span>“பல ஆயுதங்கள் ஏந்திய ஒரு வலிய மனிதன் தன் சொந்த வீட்டைக் காவல் காக்கும்போது அவன் வீட்டில் உள்ள பொருட்கள் பாதுகாப்பாக இருக்கும். </span>
<span class='v LK11_22' data-id='LK11_22'><span class='v-num v-22'>௨௨&nbsp;</span>அவனைக் காட்டிலும் வலிய மனிதன் ஒருவன் வந்து அவனைத் தோற்கடிக்கிறான் என்று வைத்துக் கொள்வோம். தனது வீட்டைக் காக்கும் பொருட்டு முதல் மனிதன் வைத்திருந்த ஆயுதங்களை வலிய மனிதன் எடுத்துக்கொள்வான். முதல் மனிதனின் பொருட்களைக்கொண்டே வலிய மனிதன் தான் செய்ய நினைப்பதைச் செய்வான். </span></div>
<div class='p'>
<span class='v LK11_23' data-id='LK11_23'><span class='v-num v-23'>௨௩&nbsp;</span>“ஒருவன் என்னோடு இருக்கவில்லை என்றால், அவன் எனக்கு எதிரானவன். என்னோடு வேலை செய்யாதவன் எனக்கு எதிராகச் செயல் புரிகின்றான். </span></div>
<div class='s'>வெறுமையான மனிதன் </div>
<div class='r'>(மத். 12:43-45) </div>
<div class='p'>
<span class='v LK11_24' data-id='LK11_24'><span class='v-num v-24'>௨௪&nbsp;</span>“பிசாசுக்குரிய அசுத்த ஆவியானது ஒரு மனிதனைவிட்டு வெளியேறும்போது, அந்த ஆவியானது வனாந்தரத்திற்குச் சென்று ஓய்வெடுக்க ஓர் இடம் தேடும். ஆனால் அதற்கு எந்த இடமும் அகப்படுவதில்லை. எனவே ஆவியானது, ‘நான் விட்டு வந்த மனிதனிடம் திரும்பிச் செல்வேன்’ என்று கூறும். </span>
<span class='v LK11_25' data-id='LK11_25'><span class='v-num v-25'>௨௫&nbsp;</span>ஆவியானது மீண்டும் அவனிடம் வரும்போது, தனது வீடு சுத்தமானதாகவும் அழகானதாகவும் இருப்பதைக் காணும். </span>
<span class='v LK11_26' data-id='LK11_26'><span class='v-num v-26'>௨௬&nbsp;</span>அப்போது அந்த அசுத்த ஆவியானது வெளியேபோய் தன்னைக் காட்டிலும் அசுத்த குணம்கொண்ட மேலும் ஏழு ஆவிகளைக் கூடவே அழைத்து வரும். பின்பு எல்லா அசுத்த ஆவிகளும் அவனுள்ளே சென்று வசிக்கும். முன்னே இருந்ததைக் காட்டிலும் அம்மனிதனுக்கு மிகுந்த தொல்லை உண்டாகும்” என்றார். </span></div>
<div class='s'>மகிழ்ச்சியுள்ள மனிதர்கள் </div>
<div class='p'>
<span class='v LK11_27' data-id='LK11_27'><span class='v-num v-27'>௨௭&nbsp;</span>இயேசு இக்காரியங்களைக் கூறியபோது, மக்களிடையே இருந்த ஒரு பெண் பேச ஆரம்பித்தாள். அவள் இயேசுவை நோக்கி, “உங்களைப் பெற்றெடுத்து தன் மார்பில் பால் ஊட்டிய உங்கள் தாய் ஆசீர்வதிக்கப்பட்டவள்” என்றாள். </span></div>
<div class='p'>
<span class='v LK11_28' data-id='LK11_28'><span class='v-num v-28'>௨௮&nbsp;</span>ஆனால் இயேசு, “தேவனுடைய போதனைகளைக் கேட்டு அதற்குக் கீழ்ப்படிகிற மக்களே உண்மையில் ஆசீர்வதிக்கப்பட்ட மனிதர்கள்” என்றார். </span></div>
<div class='s'>நிரூபித்துக் காட்டுங்கள் </div>
<div class='r'>(மத். 12:38-42; மாற். 8:12) </div>
<div class='p'>
<span class='v LK11_29' data-id='LK11_29'><span class='v-num v-29'>௨௯&nbsp;</span>மக்களின் கூட்டம் பெருகிக்கொண்டே வந்தது. இயேசு சொல்லத் தொடங்கினார், “இன்று வாழும் மக்கள் தீயவர்கள். அவர்கள் தேவனிடமிருந்து அடையாளமாக அற்புதங்களைச் செய்யும்படி கேட்கிறார்கள். யோனாவுக்கு<span class='note' id='footnote-171'><a href='#note-171' class='key'>*</a></span> நடந்த அதிசயமே அவர்களுக்குக் கொடுக்கப்படும் ஒரே அடையாளமாகும். </span>
<span class='v LK11_30' data-id='LK11_30'><span class='v-num v-30'>௩௦&nbsp;</span>நினிவேயில் வாழ்ந்த மக்களுக்கு யோனா ஓர் அடையாளமாக இருந்தான். மனித குமாரனுக்கும் அதுவே பொருந்தும். இக்காலத்தில் வாழும் மக்களுக்கு மனித குமாரனே ஓர் அடையாளமானவர். </span></div>
<div class='p'>
<span class='v LK11_31' data-id='LK11_31'><span class='v-num v-31'>௩௧&nbsp;</span>“நியாயம் தீர்க்கின்ற நாளில் இன்று வாழும் மக்களோடு தெற்கு தேசங்களின் அரசி எழுந்து நின்று, அவர்கள் செய்வது தவறு எனச் சுட்டிக்காட்டுவாள். ஏனெனில் அந்த அரசி சாலமோனின் ஞானமான போதனைகளைக் கேட்பதற்காகத் தொலை தூரத்தில் இருந்து வந்தவள். ஆனால், நான் சாலமோனைக் காட்டிலும் மேலானவர் என்பதை உங்களுக்குச் சொல்கிறேன். </span></div>
<div class='p'>
<span class='v LK11_32' data-id='LK11_32'><span class='v-num v-32'>௩௨&nbsp;</span>“நியாயம் தீர்க்கிற நாளில் இன்று வாழும் மக்களோடு நினிவேயின் மக்கள் எழுந்து நின்று, நீங்கள் தவறுடையவர்கள் என்பதைச் சுட்டிக் காட்டுவார்கள். ஏனெனில் அம்மக்களுக்கு யோனா போதித்தபோது, அவர்கள் தம் இதயத்தையும் வாழ்க்கையையும் மாற்றிக்கொண்டார்கள். ஆனால் நான் யோனாவைக் காட்டிலும் மேலானவர் என்பதை உங்களுக்குச் சொல்கிறேன். </span></div>
<div class='s'>உலகின் ஒளி நீங்கள் </div>
<div class='r'>(மத். 5:15; 6:22-23) </div>
<div class='p'>
<span class='v LK11_33' data-id='LK11_33'><span class='v-num v-33'>௩௩&nbsp;</span>“யாரும் பாத்திரத்தை விளக்கின் மேல் கவிழ்த்து வைப்பதோ, விளக்கை மறைத்து வைப்பதோ இல்லை. அதற்குப் பதிலாக விளக்கை விளக்குத் தண்டின்மீது வைத்து உள்ளே வருபவர் பார்க்கும்படியாக ஏற்றி வைப்பார்கள். </span>
<span class='v LK11_34' data-id='LK11_34'><span class='v-num v-34'>௩௪&nbsp;</span>உங்கள் சரீரத்திற்கு உங்கள் கண்ணே விளக்காக இருக்கிறது. உங்கள் கண்கள் நன்றாக இருந்தால், உங்கள் சரீரமும் ஒளி உடையதாக இருக்கும். உங்கள் கண்கள் கெட்டவையாக இருந்தால், உங்கள் சரீரமும் இருள் நிரம்பிக் காணப்படும். </span>
<span class='v LK11_35' data-id='LK11_35'><span class='v-num v-35'>௩௫&nbsp;</span>எனவே கவனமாக இருங்கள். உங்களில் இருக்கும் ஒளி இருளாகாதபடி பார்த்துக்கொள்ளுங்கள். </span>
<span class='v LK11_36' data-id='LK11_36'><span class='v-num v-36'>௩௬&nbsp;</span>உங்கள் முழு சரீரமும் ஒளி வீசி எந்தப் பகுதியும் இருளாகாதபடி இருந்தால் நீங்கள் மின்னலைப்போல் ஒளி வீசுவீர்கள்” என்றார். </span></div>
<div class='s'>பரிசேயரை இயேசு விமர்சித்தல் </div>
<div class='r'>(மத். 23:1-36; மாற். 12:38-40; லூ. 20:45-47) </div>
<div class='p'>
<span class='v LK11_37' data-id='LK11_37'><span class='v-num v-37'>௩௭&nbsp;</span>இயேசு இவற்றையெல்லாம் கூறி முடித்த பின்பு, பரிசேயர்களில் ஒருவன் அவனோடு சாப்பிடுமாறு இயேசுவை அழைத்தான். எனவே இயேசு வந்து மேசையருகே அமர்ந்தார். </span>
<span class='v LK11_38' data-id='LK11_38'><span class='v-num v-38'>௩௮&nbsp;</span>இயேசு உணவு உண்பதற்கு முன்னே கைகளைக் கழுவாது வந்து அமர்ந்ததைக் கண்ட பரிசேயன் வியப்படைந்தான். </span>
<span class='v LK11_39' data-id='LK11_39'><span class='v-num v-39'>௩௯&nbsp;</span>இயேசு அவனை நோக்கி, “பரிசேயர்களாகிய நீங்கள் பாத்திரத்தையும், குவளையையும் வெளிப்புறத்தில் சுத்தமாகக் கழுவுகின்றீர்கள். ஆனால் உட்புறத்தில் பிறரை ஏமாற்றித் தீமை செய்யும் காரியங்களால் நிரம்பி இருக்கின்றீர்கள். </span>
<span class='v LK11_40' data-id='LK11_40'><span class='v-num v-40'>௪௦&nbsp;</span>நீங்கள் மூடர்கள். வெளிப்புறத்தை உண்டாக்கியவரே (தேவனே) உள்புறத்தையும் உண்டாக்கி உள்ளார். </span>
<span class='v LK11_41' data-id='LK11_41'><span class='v-num v-41'>௪௧&nbsp;</span>உங்கள் பாத்திரங்களிலும் குவளைகளிலும் இருப்பவற்றை தேவைப்படுகின்ற மக்களுக்குக் கொடுங்கள். அப்போது நீங்கள் முற்றிலும் சுத்தமானவர்களாக இருப்பீர்கள். </span></div>
<div class='p'>
<span class='v LK11_42' data-id='LK11_42'><span class='v-num v-42'>௪௨&nbsp;</span>“பரிசேயரே, உங்கள் நிலை மோசமானதாக இருக்கும். உங்களுக்குச் சொந்தமானவற்றில், உங்கள் தோட்டத்தின் சகல விளை பொருட்களில் புதினா, மரிக்கொழுந்து முதலானவற்றில்கூட பத்தில் ஒரு பாகத்தை தேவனுக்குக் கொடுக்கின்றீர்கள். ஆனால் பிறரிடம் நியாயமாக நடந்துகொள்வதையும் தேவனை நேசிப்பதையும் மறந்துவிடுகின்றீர்கள். இவற்றை நீங்கள் கண்டிப்பாகச் செய்தல் வேண்டும். கூடவே, பத்தில் ஒரு பாகம் கொடுப்பது போன்ற காரியங்களையும் தொடர்ந்து செய்து வருதல் வேண்டும். </span></div>
<div class='p'>
<span class='v LK11_43' data-id='LK11_43'><span class='v-num v-43'>௪௩&nbsp;</span>“பரிசேயரே, உங்கள் நிலை மோசமானதாக இருக்கும். ஜெப ஆலயங்களில் மிக முக்கியமான இடத்தில் வீற்றிருப்பதை நீங்கள் விரும்புகிறீர்கள். சந்தை இடங்களில் மக்கள் உங்களுக்கு மரியாதை செலுத்த வேண்டுமென விரும்புகிறீர்கள். </span>
<span class='v LK11_44' data-id='LK11_44'><span class='v-num v-44'>௪௪&nbsp;</span>நீங்கள் மறைக்கப்பட்ட கல்லறைகளைப் போல் இருந்தால் அது உங்களுக்கு மோசமானதாக இருக்கும். அதை அறியாமல் மக்கள் அவற்றின் மீது நடந்து செல்வார்கள்” என்றார். </span></div>
<div class='s'>யூத போதகர்களுக்குப் போதனை </div>
<div class='p'>
<span class='v LK11_45' data-id='LK11_45'><span class='v-num v-45'>௪௫&nbsp;</span>வேதபாரகர்களில் ஒருவன் இயேசுவை நோக்கி, “போதகரே, பரிசேயரைக் குறித்து இக்காரியங்களை நீங்கள் சொல்லும்போது, எங்களையும் விமர்சிக்கிறீரே” என்றான். </span></div>
<div class='p'>
<span class='v LK11_46' data-id='LK11_46'><span class='v-num v-46'>௪௬&nbsp;</span>அவனுக்குப் பதிலாக இயேசு, “வேதபாரகரே, உங்கள் நிலைமை மோசமானதாக இருக்கும். மக்கள் கீழ்ப்படிய இயலாத வகையில் கடுமையான விதிகளை விதிக்கிறீர்கள். மற்ற மக்கள் அவ்விதிகளுக்குக் கட்டுப்படுமாறு அவர்களைக் கட்டாயப்படுத்துகின்றீர்கள். ஆனால் நீங்களோ அவ்விதிகளைப் பின்பற்றுவதற்கு முயன்றுகூடப் பார்ப்பதில்லை. </span>
<span class='v LK11_47' data-id='LK11_47'><span class='v-num v-47'>௪௭&nbsp;</span>தீர்க்கதரிசிகளுக்கு நினைவுச்சின்னங்களைக் கட்டுவதால் உங்கள் நிலை மோசமானதாக இருக்கும். அதே தீர்க்கதரிசிகளை உங்கள் முன்னோர்கள் கொன்றார்களே. </span>
<span class='v LK11_48' data-id='LK11_48'><span class='v-num v-48'>௪௮&nbsp;</span>உங்கள் முன்னோர் செய்ததை நீங்கள் ஏற்றுக்கொள்வதாக எல்லா மக்களிடமும் காட்டிக் கொள்கிறீர்கள். அவர்கள் தீர்க்கதரிசிகளைக் கொன்றார்கள், அவர்களுக்கு நீங்கள் நினைவுச் சின்னங்களை எழுப்புகின்றீர்கள்! </span>
<span class='v LK11_49' data-id='LK11_49'><span class='v-num v-49'>௪௯&nbsp;</span>எனவே தேவனின் ஞானமானது, ‘நான் தீர்க்கதரிசிகளையும், சீஷர்களையும், அவர்களிடம் அனுப்புவேன். தீய மனிதரால் தீர்க்கதரிசிகளிலும் சீஷர்களிலும் சிலர் கொல்லப்படுவார்கள். வேறு சிலர் துன்புறுத்தப்படுவார்கள்’ ” என்று உரைத்தார். </span></div>
<div class='p'>
<span class='v LK11_50' data-id='LK11_50'><span class='v-num v-50'>௫௦&nbsp;</span>“உலகம் தோன்றிய காலம் தொடங்கி கொல்லப்பட்ட எல்லா தீர்க்கதரிசிகளின் மரணத்திற்காகவும், இன்று வாழும் மக்களாகிய நீங்கள் தண்டிக்கப்படுவீர்கள். </span>
<span class='v LK11_51' data-id='LK11_51'><span class='v-num v-51'>௫௧&nbsp;</span>ஆபேலின் மரணத்திற்காக நீங்கள் தண்டிக்கப்படுவீர்கள். சகரியாவின் கொலைக்காக நீங்கள் தண்டனை பெறுவீர்கள். பலிபீடத்திற்கும் ஆலயத்திற்கும் நடுவில் சகரியா கொல்லப்பட்டான். அவர்கள் எல்லாருக்காகவும் இன்று வாழும் மக்களாகிய நீங்கள் தண்டனை பெறுவீர்கள் என்பதை நான் உங்களுக்குச் சொல்லுகிறேன். </span></div>
<div class='p'>
<span class='v LK11_52' data-id='LK11_52'><span class='v-num v-52'>௫௨&nbsp;</span>“வேதபாரகரே, உங்களுக்குத் தீமை வரும். தேவனைப்பற்றி அறிவதற்குரிய திறவுகோலை ஒளித்து வைத்திருக்கிறீர்கள். நீங்களும் அறிந்துகொள்வதில்லை. பிறர் அறிந்துகொள்வதையும் தடைசெய்கிறீர்கள்” என்றார். </span></div>
<div class='p'>
<span class='v LK11_53' data-id='LK11_53'><span class='v-num v-53'>௫௩&nbsp;</span>இயேசு அங்கிருந்து கிளம்பும்போது, வேதபாரகர்களும் பரிசேயர்களும் அவரைத் தொல்லைப்படுத்த ஆரம்பித்தார்கள். பலவற்றைக் குறித்த கேள்விகளுக்கு பதில் அளிக்குமாறு இயேசுவை வற்புறுத்தினார்கள். </span>
<span class='v LK11_54' data-id='LK11_54'><span class='v-num v-54'>௫௪&nbsp;</span>இயேசு தவறாக ஏதேனும் சொல்ல நேர்ந்தால் அவரைப் பிடிக்கலாம் என வழிகாண முயன்றுகொண்டிருந்தார்கள். </span></div></div>
<div class='footnotes'>

<span class='footnote' id='note-171'><span class='key'>* </span><a href='#footnote-171' class='backref'>௧௧:௨௯</a> <span class='text'> <span class="fk">யோனா </span><span class="ft">பழைய ஏற்பாட்டுக்கால தீர்க்கதரிசி. மீனின் வயிற்றுக்குள் 3 நாள் இருந்து மீண்டும் உயிரோடு வெளியே வந்தவன். இயேசுவும் கல்லறைக்குள் மூன்று நாட்கள் இருந்து உயிரோடு வந்தது போன்றது அது.</span></span></span>
</div>
<div class='footer'><div class='nav'>
<a class='prev' href='LK10.html'></a>
<a class='home' href='index.html'></a>
<a class='next' href='LK12.html'></a>
</div></div>
</body></html>
