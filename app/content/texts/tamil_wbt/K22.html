<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக 2 இராஜாக்கள் 2</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location uni_ila.sundaram-08' href='K2.html'> 2 இராஜாக்கள் ௨ </a>
<a class='prev' href='K21.html'>  </a>
<a class='next' href='K23.html'>  </a>
</div></div>
<div class='chapter section K22 tam2008 tam K2 uni_ila.sundaram-08' dir='ltr' data-id='K22' data-nextid='K23' data-previd='K21' lang='ta'> 

<div class='c'>௨</div>
<div class='s'>எலியாவை அழைத்துக்கொள்ள கர்த்தருடைய திட்டம் </div>
<div class='p'>
<span class='v K22_1' data-id='K22_1'><span class='verse1 v-num v-1'>௧&nbsp;</span>சுழல் காற்றின் மூலம் எலியாவைக் கர்த்தர் பரலோகத்திற்கு அழைத்துக்கொள்ளத் திட்டமிட்டுக்கொண்டிருந்தபொழுது, எலியா எலிசாவுடன் கில்காலுக்கு போய்க்கொண்டிருந்தார்கள். </span></div>
<div class='p'>
<span class='v K22_2' data-id='K22_2'><span class='v-num v-2'>௨&nbsp;</span>எலியா எலிசாவிடம், “நீ இங்கே இரு. கர்த்தர் என்னைப் பெத்தேலுக்குப் போகச்சொன்னார்” என்றான். </span></div>
<div class='p'>
<span class='v K22_2' data-id='K22_2'>ஆனால் எலிசாவோ, “நான் உங்களை விட்டு விலகமாட்டேன் என்று கர்த்தர் மீதும் உங்கள் மீதும் ஆணையிட்டுக் கூறுகிறேன்” என்றான். எனவே இருவரும் பெத்தேலுக்குச் சென்றார்கள். </span></div>
<div class='p'>
<span class='v K22_3' data-id='K22_3'><span class='v-num v-3'>௩&nbsp;</span>சில தீர்க்கதரிசிகள் எலிசாவிடம் வந்து, “இன்று உங்கள் எஜமானனான எலியாவைக் கர்த்தர் உன்னிடமிருந்து எடுத்துக்கொள்ளப்போகும் செய்தி தெரியுமா?” என்று கேட்டார்கள். </span></div>
<div class='p'>
<span class='v K22_3' data-id='K22_3'>அதற்கு அவன், “ஆமாம், எனக்குத் தெரியும். அது பற்றி பேசவேண்டாம்” என்று பதிலளித்தான். </span></div>
<div class='p'>
<span class='v K22_4' data-id='K22_4'><span class='v-num v-4'>௪&nbsp;</span>அங்கே எலியா எலிசாவிடம், “நீ இங்கேயே இரு. கர்த்தர் என்னிடம் எரிகோவிற்குப் போகச் சொன்னார்” என்றான். </span></div>
<div class='p'>
<span class='v K22_4' data-id='K22_4'>ஆனால் எலிசாவோ, “நான் உங்களைவிட்டு விலகமாட்டேன் என்று கர்த்தர் மீதும் என் மீதும் ஆணையிட்டு கூறுகிறேன்” என்றான். எனவே அவர்கள் இருவருமாக எரிகோவிற்குச் சென்றனர். </span>
<span class='v K22_5' data-id='K22_5'><span class='v-num v-5'>௫&nbsp;</span>எரிகோவில் சில தீர்க்கதரிசிகள் எலிசாவிடம், “இன்று உனது எஜமான் எலியாவைக் கர்த்தர் உன்னிடமிருந்து எடுத்துக்கொள்ளப் போகிறாராமே?” என்று கேட்டார்கள். </span></div>
<div class='p'>
<span class='v K22_5' data-id='K22_5'>அதற்கு அவன், “ஆமாம், அது தெரியும். அதைப் பற்றி பேசவேண்டாம்” என்றான். </span></div>
<div class='p'>
<span class='v K22_6' data-id='K22_6'><span class='v-num v-6'>௬&nbsp;</span>எலியா எலிசாவிடம், “நீ தயவுசெய்து இங்கேயே இரு. யோர்தான் ஆற்றுக்குப் போகுமாறு என்னிடம் கர்த்தர் சொன்னார்” என்றான். </span></div>
<div class='p'>
<span class='v K22_6' data-id='K22_6'>அதற்கு அவன், “நான் உங்களைவிட்டு விலகமாட்டேன் என்று கர்த்தர் மீதும் என் மீதும் ஆணையிட்டுக் கூறுகிறேன்” என்றான். எனவே இருவரும் சென்றனர். </span></div>
<div class='p'>
<span class='v K22_7' data-id='K22_7'><span class='v-num v-7'>௭&nbsp;</span>அங்கே 50 பேர்கள் அடங்கிய தீர்க்கதரிசி குழு அவர்களைப் பின்தொடர்ந்து வந்தது. எலியாவும் எலிசாவும் யோர்தான் ஆற்றின் அருகில் நின்றார்கள். அவர்கள் நின்ற இடத்தை நோக்கியபடி மற்ற 50 பேர்களும் அவர்களிடம் இருந்து விலகி தூரத்தில் நின்றார்கள். </span>
<span class='v K22_8' data-id='K22_8'><span class='v-num v-8'>௮&nbsp;</span>எலியா தன் சால்வையை எடுத்து முறுக்கி தண்ணீரில் அடிக்க தண்ணீர் இரண்டு பாகமாகி விலகிப்போயிற்று. அவர்கள் உலர்ந்த தரையில் நடந்து அக்கரைக்குக் கடந்து போனார்கள். </span></div>
<div class='p'>
<span class='v K22_9' data-id='K22_9'><span class='v-num v-9'>௯&nbsp;</span>பின்னர் எலியா எலிசாவிடம், “என்னை உன்னிடத்திலிருந்து தேவன் எடுத்துக்கொள்வதற்கு முன் உனது விருப்பம் என்ன?” என்று கேட்டான். </span></div>
<div class='p'>
<span class='v K22_9' data-id='K22_9'>அதற்கு எலிசா, “உங்களிடம் உள்ள ஆவி எனக்கு இரண்டு மடங்காகக் கிடைக்கவேண்டும்” என்றான். </span></div>
<div class='p'>
<span class='v K22_10' data-id='K22_10'><span class='v-num v-10'>௧௦&nbsp;</span>எலியா, “கஷ்டமானதையே கேட்டிருக்கிறாய். நான் உன்னிடமிருந்து எடுத்துக்கொள்ளப்படும் பொழுது நீ என்னைப் பார்ப்பாயானால், இது நடக்கும். ஆனால் நான் எடுத்துக்கொள்ளப்படும் நேரத்தில் என்னை உன்னால் பார்க்க முடியாமல் போகுமேயானால் இது நடக்காது” என்றான். </span></div>
<div class='s'>தேவன் எலியாவை பரலோகத்திற்கு எடுத்துக்கொண்டது </div>
<div class='p'>
<span class='v K22_11' data-id='K22_11'><span class='v-num v-11'>௧௧&nbsp;</span>எலியாவும் எலிசாவும் பேசிக்கொண்டே நடந்துச் சென்றார்கள். திடீரென்று இரதமும் குதிரைகளும் வந்து இருவரையும் பிரித்தன. அவை நெருப்பாகத் தோன்றின! எலியா சுழற்காற்றால் வானுலகத்திற்கு எடுத்துக்கொள்ளப்பட்டான். </span></div>
<div class='p'>
<span class='v K22_12' data-id='K22_12'><span class='v-num v-12'>௧௨&nbsp;</span>எலிசா இதனைப் பார்த்து, “என் தந்தையே! என் தந்தையே! இஸ்ரவேலின் இரதமும் குதிரை வீரருமானவரே!” என்று சத்தமிட்டான். </span></div>
<div class='p'>
<span class='v K22_12' data-id='K22_12'>இதற்குப் பிறகு எலியாவை எலிசா பார்க்கவில்லை. அவன் தனது ஆடையைக் கிழித்து தன் சோகத்தை வெளிப்படுத்தினான். </span>
<span class='v K22_13' data-id='K22_13'><span class='v-num v-13'>௧௩&nbsp;</span>எலியாவின் மேலாடை தரையிலே விழுந்து கிடந்தது. அதனை எலிசா எடுத்துக்கொண்டு யோர்தான் கரைக்குப் போனான். மேலாடையை தண்ணீரில் அடித்து, “எலியாவின் தேவனாகிய கர்த்தர் எங்கே?” என்று கேட்டான். </span></div>
<div class='p'>
<span class='v K22_14' data-id='K22_14'><span class='v-num v-14'>௧௪&nbsp;</span>மேலாடையால் தண்ணீரை அடித்த உடனே தண்ணீர் வலதுபுறமாகவும் இடது புறமாகவும் பிரிந்துபோயிற்று! எலிசா ஆற்றைக் கடந்து போனான். </span></div>
<div class='s'>தீர்க்கதரிசிகள் எலியாவைப்பற்றி கேட்டது </div>
<div class='p'>
<span class='v K22_15' data-id='K22_15'><span class='v-num v-15'>௧௫&nbsp;</span>இவர்களைக் கவனித்துக்கொண்டிருந்த எரிகோவின் தீர்க்கதரிசிகள் எலிசாவைப் பார்த்து “எலியாவின் ஆவி இப்பொழுது எலிசாவின் மேல் உள்ளது!” என்றார்கள். அவர்கள் எலிசாவை சந்திக்க வந்தார்கள். அவர்கள் அவனுக்கு முன்பாகத் தரையில் குனிந்து வணங்கினார்கள். </span>
<span class='v K22_16' data-id='K22_16'><span class='v-num v-16'>௧௬&nbsp;</span>அவர்கள் எலிசாவிடம், “பாருங்கள், எங்களிடம் தகுதியான 50 பேர்கள் இருக்கிறார்கள். தயவு செய்து நாங்கள் சென்று உங்கள் எஜமானைத் தேட எங்களை அனுமதியுங்கள். ஒரு வேளை தேவனுடைய ஆவி அவரைத் தூக்கிச்சென்று எங்காவது மலையிலோ, அல்லது பள்ளத்தாக்கிலோ போட்டிருக்கலாம்!” என்றார்கள். </span></div>
<div class='p'>
<span class='v K22_16' data-id='K22_16'>அதற்கு எலிசா, “இல்லை, எலியாவைத் தேட ஆட்களை அனுப்பாதீர்கள்!” என்றான். </span></div>
<div class='p'>
<span class='v K22_17' data-id='K22_17'><span class='v-num v-17'>௧௭&nbsp;</span>எலிசா குழப்பமடையும்வரை தீர்க்கதரிசி குழு அவனைக் கெஞ்சியது. பின் எலிசா, “நல்லது, எலியாவைத் தேட ஆட்களை அனுப்புங்கள்” என்றான். </span></div>
<div class='p'>
<span class='v K22_17' data-id='K22_17'>எலியாவைத் தேட தீர்க்கதரிசி குழு 50 ஆட்களை அனுப்பியது. மூன்று நாட்கள் தேடியும், அவர்களால் எலியாவைக் கண்டுபிடிக்க முடியவில்லை. </span>
<span class='v K22_18' data-id='K22_18'><span class='v-num v-18'>௧௮&nbsp;</span>எனவே அந்த ஆட்கள் எலிசா தங்கியிருந்த எரிகோவிற்குச் சென்றார்கள். அவர்கள் எலிசாவிடம் தங்களால் எலியாவைக் கண்டுபிடிக்க முடிய வில்லை என்றார்கள். எலிசா அவர்களிடம், “நான் உங்களிடம் போகவேண்டாம் என்று கூறினேன்” என்றான். </span></div>
<div class='s'>எலிசா தண்ணீரை சுத்தமாக்கியது </div>
<div class='p'>
<span class='v K22_19' data-id='K22_19'><span class='v-num v-19'>௧௯&nbsp;</span>நகர ஜனங்கள் எலிசாவிடம் வந்து, “ஐயா, இந்த நகரம் நல்ல இடத்தில் அமைந்துள்ளதை நீங்கள் பார்க்கமுடியும். ஆனால் தண்ணீரோ மிகவும் மோசம். அதனால் இங்கு நல்ல விளைச்சல் இல்லை” என்றனர். </span></div>
<div class='p'>
<span class='v K22_20' data-id='K22_20'><span class='v-num v-20'>௨௦&nbsp;</span>எலிசாவோ, “ஒரு புதிய தோண்டியில் உப்பைப் போட்டுக்கொண்டு வாருங்கள்” என்றான். </span></div>
<div class='p'>
<span class='v K22_20' data-id='K22_20'>அவர்கள் அப்பாத்திரத்தை எலிசாவிடம் கொண்டு வந்தனர். </span>
<span class='v K22_21' data-id='K22_21'><span class='v-num v-21'>௨௧&nbsp;</span>அவன் தண்ணீர் பாய்கிற இடத்திற்கு போனான். அதில் உப்பைப் போட்டான். “அவன், ‘நான் இந்த தண்ணீரை சுத்தமாக்குகிறேன்! இப்பொழுதிலிருந்து இந்த தண்ணீர் எவ்வித மரணத்துக்கும் காரணமாக இருக்காது. விளை நிலங்களில் தொடர்ந்து நல்ல விளைச்சலைத் தரும்’ என்று கர்த்தர் சொல்கிறார்” என்றான். </span></div>
<div class='p'>
<span class='v K22_22' data-id='K22_22'><span class='v-num v-22'>௨௨&nbsp;</span>எலிசா சொன்னதுபோல் தண்ணீர் பரிசுத்தமானது. இன்றளவும் அத்தண்ணீர் சுத்தமாக இருக்கிறது. அனைத்துமே எலிசா சொன்னதுபோல் நடந்தது. </span></div>
<div class='s'>சில சிறுவர்கள் எலிசாவைக் கேலிச் செய்கிறார்கள் </div>
<div class='p'>
<span class='v K22_23' data-id='K22_23'><span class='v-num v-23'>௨௩&nbsp;</span>எலிசா அங்கிருந்து பெத்தேல்வரை சென்றான். அவன் மலைமீது ஏறிக்கொண்டிருந்தபொழுது, சில சிறுவர்கள் நகரத்திலிருந்து கீழே இறங்கி வந்தார்கள். அவர்கள் அவனை கேலிச்செய்தார்கள். அவர்கள், “வழுக்கைத் தலையனே மேலே போ! வழுக்கைத் தலையனே மேலே போ” என்றனர். </span></div>
<div class='p'>
<span class='v K22_24' data-id='K22_24'><span class='v-num v-24'>௨௪&nbsp;</span>எலிசா திரும்பி அவர்களைப் பார்த்தான். அவர்களுக்குத் தீமை ஏற்படுமாறு கர்த்தரை வேண்டினான். உடனே இரண்டு கரடிகள் காட்டிலிருந்து வந்து அவர்களைத் தாக்கி 42 சிறுவர்களைக் கொன்றுபோட்டன. </span></div>
<div class='p'>
<span class='v K22_25' data-id='K22_25'><span class='v-num v-25'>௨௫&nbsp;</span>எலிசா பெத்தேலிலிருந்து கர்மேல் மலைக்குச் சென்றான். பின்னர் அங்கிருந்து சமாரியாவிற்குத் திரும்பிச்சென்றான். </span></div></div>
<div class='footnotes'>

</div>
<div class='footer'><div class='nav'>
<a class='prev' href='K21.html'></a>
<a class='home' href='index.html'></a>
<a class='next' href='K23.html'></a>
</div></div>
</body></html>
