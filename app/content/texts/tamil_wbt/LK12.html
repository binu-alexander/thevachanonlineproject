<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக லூக்கா 12</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location uni_ila.sundaram-08' href='LK.html'> லூக்கா ௧௨ </a>
<a class='prev' href='LK11.html'> &#9664; </a>
<a class='next' href='LK13.html'> &#9654; </a>
</div></div>
<div class='chapter section LK12 tam2008 tam LK uni_ila.sundaram-08' dir='ltr' data-id='LK12' data-nextid='LK13' data-previd='LK11' lang='ta'> 

<div class='c'>௧௨</div>
<div class='s'>பரிசேயரைப் போல இராதீர் </div>
<div class='p'>
<span class='v LK12_1' data-id='LK12_1'><span class='verse1 v-num v-1'>௧&nbsp;</span>பல்லாயிரக்கணக்கான மக்கள் ஒன்றாகக் கூடி வந்தார்கள். ஒருவரை ஒருவர் மிதிக்கும் அளவுக்குத் திரளான மக்கள் குழுமினர். மக்களிடம் பேசும் முன்பு இயேசு தம் சீஷர்களை நோக்கி, “பரிசேயரின் புளிப்பைக் (தீய தொடர்பை) குறித்து எச்சரிக்கையாக இருங்கள். அவர்கள் வேஷதாரிகள். </span>
<span class='v LK12_2' data-id='LK12_2'><span class='v-num v-2'>௨&nbsp;</span>மறைக்கப்பட்ட அனைத்தும் வெளிப்படும். இரகசியங்கள் வெளிப்படையாக அறிவிக்கப்படும். </span>
<span class='v LK12_3' data-id='LK12_3'><span class='v-num v-3'>௩&nbsp;</span>இருளில் கூறுகின்ற செயல்கள் ஒளியில் தெரிவிக்கப்படும். இரகசியமாக அறையில் முணுமுணுக்கிற செய்திகள் வீட்டின் மேலிருந்து உரக்கத் தெரிவிக்கப்படும்” என்றார். </span></div>
<div class='s'>தேவனுக்கு மட்டுமே அஞ்சுங்கள் </div>
<div class='r'>(மத். 10:28-31) </div>
<div class='p'>
<span class='v LK12_4' data-id='LK12_4'><span class='v-num v-4'>௪&nbsp;</span>பின்பு இயேசு மக்களை நோக்கி, “எனது நண்பர்களே! மக்களுக்கு அஞ்சாதீர்கள், என்று நான் உங்களுக்குச் சொல்கின்றேன். மக்கள் உங்கள் சரீரத்தை அழிக்கக்கூடும். ஆனால் அதற்கு மேல் உங்களுக்கு அவர்கள் வேறெதையும் செய்ய முடியாது. </span>
<span class='v LK12_5' data-id='LK12_5'><span class='v-num v-5'>௫&nbsp;</span>நீங்கள் யாருக்குப் பயப்படவேண்டுமோ அவரை நான் உங்களுக்குக் காட்டுகிறேன். உங்களைக் கொல்வதற்கும் நரகத்தில் தள்ளுவதற்கும் ஆற்றல் வாய்ந்தவருக்கு (தேவனுக்கு) நீங்கள் பயப்படவேண்டும். ஆம், நீங்கள் பயப்படவேண்டியவர், அவர் மட்டுமே. </span></div>
<div class='p'>
<span class='v LK12_6' data-id='LK12_6'><span class='v-num v-6'>௬&nbsp;</span>“பறவைகளை விற்கும்போது ஐந்து சிறியவைகள் இரண்டு காசுக்கு மாத்திரமே விலை பெறும். ஆனால், தேவன் அவற்றில் எதையும் மறப்பதில்லை. </span>
<span class='v LK12_7' data-id='LK12_7'><span class='v-num v-7'>௭&nbsp;</span>இதற்கும் மேலாக உங்கள் தலையில் இருக்கும் முடியின் எண்ணிக்கையைக்கூட தேவன் அறிவார். பயப்படாதீர்கள். பல பறவைகளைக் காட்டிலும் உங்கள் தகுதி மிகுதியானது. </span></div>
<div class='s'>இயேசுவைக் குறித்து வெட்கப்படாதீர் </div>
<div class='r'>(மத். 10:32-33; 12:32; 10:19-20) </div>
<div class='p'>
<span class='v LK12_8' data-id='LK12_8'><span class='v-num v-8'>௮&nbsp;</span>“நான் உங்களுக்குச் சொல்வதாவது, பிறர் முன்னிலையில் ஒருவன் எழுந்து நின்று என்மீது அவனுக்கு நம்பிக்கை இருப்பதாகக் கூறினால், நானும் அவன் எனக்குரியவன் என்பதைக் கூறுவேன். தேவதூதர்கள் முன்பாக இதைச் சொல்வேன். </span>
<span class='v LK12_9' data-id='LK12_9'><span class='v-num v-9'>௯&nbsp;</span>ஆனால் ஒருவன் மக்களுக்கு முன்பாக எழுந்து நின்று என்னை நம்பவில்லை என்று கூறுவானேயானால், அம்மனிதன் எனக்குரியவன் அல்லன். தேவ தூதர்களுக்கு முன்னிலையில் நான் இதைக் கூறுவேன். </span></div>
<div class='p'>
<span class='v LK12_10' data-id='LK12_10'><span class='v-num v-10'>௧௦&nbsp;</span>“மனித குமாரனுக்கு எதிராக ஒருவன் எதையேனும் கூறினால், அவன் மன்னிக்கப்படுவான். ஆனால், பரிசுத்த ஆவியானவருக்கு எதிரானவற்றை ஒருவன் பேசினால் அவன் மன்னிக்கப்படமாட்டான். </span></div>
<div class='p'>
<span class='v LK12_11' data-id='LK12_11'><span class='v-num v-11'>௧௧&nbsp;</span>“ஜெப ஆலயத்தில் தலைவர்களுக்கும், முக்கியமான மனிதர்களுக்கும் முன்பாக, உங்களைக் கொண்டு வரும்போது நீங்கள் எப்படி தற்காத்துக்கொள்வது அல்லது எதைக் கூறவேண்டும் என்று கலக்கம் அடையவேண்டாம். </span>
<span class='v LK12_12' data-id='LK12_12'><span class='v-num v-12'>௧௨&nbsp;</span>அந்த வேளையில் பரிசுத்த ஆவியானவர் நீங்கள் கூற வேண்டியதை உங்களுக்குப் போதிப்பார்” என்றார். </span></div>
<div class='s'>தன்னலம் கூடாது </div>
<div class='p'>
<span class='v LK12_13' data-id='LK12_13'><span class='v-num v-13'>௧௩&nbsp;</span>கூட்டத்திலிருந்த ஒரு மனிதன் இயேசுவை நோக்கி, “போதகரே, எங்கள் தந்தை இறந்து போனார். தந்தையின் உடைமையை என்னோடு பங்கிட என் தம்பிக்குச் சொல்லுங்கள்” என்றான். </span></div>
<div class='p'>
<span class='v LK12_14' data-id='LK12_14'><span class='v-num v-14'>௧௪&nbsp;</span>ஆனால் இயேசு அவனை நோக்கி, “உங்கள் நடுவில் நியாயாதிபதியாக நான் இருக்க வேண்டும் என்றோ அல்லது உங்கள் தந்தையின் பொருட்களை உங்களுக்கு நான் பிரித்துத் தர வேண்டும் என்றோ யார் கூறியது?” என்று கேட்டார். </span>
<span class='v LK12_15' data-id='LK12_15'><span class='v-num v-15'>௧௫&nbsp;</span>பின்னர் இயேசு அவர்களை நோக்கி, “கவனமாக இருங்கள். எல்லாவகையான சுயநலமிக்க செயல்களுக்கும் எதிராக உங்களைக் காத்துக்கொள்ளுங்கள். ஒருவனுக்குச் சொந்தமான பல பொருட்களிலிருந்து ஒருவன் வாழ்வு பெறுவதில்லை” என்றார். </span></div>
<div class='p'>
<span class='v LK12_16' data-id='LK12_16'><span class='v-num v-16'>௧௬&nbsp;</span>பின்பு இயேசு இந்த உவமையைச் சொன்னார்: “நிலத்தின் சொந்தக்காரனான ஒரு செல்வந்தன் இருந்தான். அவன் நிலத்தில் நல்ல விளைச்சல் கிடைத்தது. </span>
<span class='v LK12_17' data-id='LK12_17'><span class='v-num v-17'>௧௭&nbsp;</span>அச்செல்வந்தன் தனக்குள், ‘நான் என்ன செய்வேன்? விளைச்சலை எல்லாம் வைப்பதற்கு இடம் இல்லையே’ என்று எண்ணினான். </span></div>
<div class='p'>
<span class='v LK12_18' data-id='LK12_18'><span class='v-num v-18'>௧௮&nbsp;</span>“பின்பு அச்செல்வந்தன், ‘நான் செய்ய வேண்டியதை அறிவேன். எனது களஞ்சியங்களை இடித்துவிட்டு பெரிய களஞ்சியங்களைக் கட்டுவேன். அவற்றில் கோதுமையையும், நல்ல பொருட்களையும் நிரப்பி வைப்பேன். </span>
<span class='v LK12_19' data-id='LK12_19'><span class='v-num v-19'>௧௯&nbsp;</span>அப்போது நான் எனக்குள், என்னிடம் மிகுதியான அளவில் சேமித்து வைக்கப்பட்ட பொருட்கள் உள்ளன. பல ஆண்டுகளுக்கான பொருட்களைச் சேமித்துள்ளேன். ஓய்வுகொள், உண், குடி, வாழ்க்கையை அனுபவி என்று கூறுவேன்’ என்றான். </span></div>
<div class='p'>
<span class='v LK12_20' data-id='LK12_20'><span class='v-num v-20'>௨௦&nbsp;</span>“ஆனால் தேவன் அவனை நோக்கி, ‘மூடனே! இன்று இரவில் நீ மரிப்பாய். உனக்காக வைத்துள்ள பொருட்கள் என்ன ஆகும்? அப்போது அப்பொருட்களைப் பெறுவது யார்?’ என்றார். </span></div>
<div class='p'>
<span class='v LK12_21' data-id='LK12_21'><span class='v-num v-21'>௨௧&nbsp;</span>“தனக்காகவே மட்டும் பொருட்களைச் சேர்க்கின்ற மனிதனின் நிலை இத்தகையது. தேவனுடைய பார்வையில் அம்மனிதன் செல்வந்தன் அல்லன்” என்றார் இயேசு. </span></div>
<div class='s'>கவலை வேண்டாம் </div>
<div class='r'>(மத். 6:25-34; 19-21) </div>
<div class='p'>
<span class='v LK12_22' data-id='LK12_22'><span class='v-num v-22'>௨௨&nbsp;</span>இயேசு சீஷர்களை நோக்கி, “ஆகவே நான் உங்களுக்குச் சொல்கிறேன், உங்கள் வாழ்வுக்குத் தேவையான உணவைக் குறித்துக் கவலைப்படாதீர்கள். உங்கள் சரீரத்திற்குத் தேவையான உடைகளைக் குறித்து கவலைப்படாதீர்கள். </span>
<span class='v LK12_23' data-id='LK12_23'><span class='v-num v-23'>௨௩&nbsp;</span>உணவைக் காட்டிலும் வாழ்க்கை முக்கியமானது. உடைகளைக் காட்டிலும் சரீரம் மிகவும் முக்கியமானது. </span>
<span class='v LK12_24' data-id='LK12_24'><span class='v-num v-24'>௨௪&nbsp;</span>பறவைகளைப் பாருங்கள். அவை விதைப்பதோ, அறுப்பதோ இல்லை. பறவைகள் வீடுகளிலோ, களஞ்சியங்களிலோ உணவைச் சேமிப்பதுமில்லை. ஆனால் தேவன் அவற்றைப் பாதுகாக்கிறார். நீங்களோ பறவைகளைக் காட்டிலும் மிகவும் உயர்ந்தவர்கள். </span>
<span class='v LK12_25' data-id='LK12_25'><span class='v-num v-25'>௨௫&nbsp;</span>கவலைப்படுவதால் உங்களில் ஒருவனும் உங்கள் வாழ்வின் அளவை நீடிக்க வைக்க முடியாது. </span>
<span class='v LK12_26' data-id='LK12_26'><span class='v-num v-26'>௨௬&nbsp;</span>சிறிய காரியங்களை உங்களால் செய்ய முடியாவிட்டால் பெரிய காரியங்களைக் குறித்துக் கவலைப்படுவானேன்? </span></div>
<div class='p'>
<span class='v LK12_27' data-id='LK12_27'><span class='v-num v-27'>௨௭&nbsp;</span>“காட்டுப் பூக்களைப் பாருங்கள். அவை வளர்வதைக் கவனியுங்கள். அவை தமக்காக உழைப்பதோ, துணிகளை நெய்வதோ கிடையாது. ஆனால் பெரிய செல்வம் மிக்க அரசனான சாலமோன் கூட அப்பூக்களில் ஒன்றைப்போல அழகாக உடுத்தியதில்லை என்பதை உங்களுக்குச் சொல்கிறேன். </span>
<span class='v LK12_28' data-id='LK12_28'><span class='v-num v-28'>௨௮&nbsp;</span>வயலிலுள்ள புல்லுக்கும் தேவன் அத்தகைய ஆடையை அணிவிக்கிறார். இன்று அந்தப் புல் உயிர் வாழும். நாளையோ எரிப்பதற்காகத் தீயில் வீசப்படும். எனவே தேவன் இன்னும் அதிகமாக உங்களுக்கு உடுத்துவிப்பார் என்பது உங்களுக்குத் தெரியும். நம்பிக்கையில் குறைவுபடாதீர்கள். </span></div>
<div class='p'>
<span class='v LK12_29' data-id='LK12_29'><span class='v-num v-29'>௨௯&nbsp;</span>“எதை உண்போம், எதைக் குடிப்போம், என்பதைக் குறித்து எப்போதும் எண்ணாதீர்கள். அதைக் குறித்துக் கவலைப்படாதீர்கள். </span>
<span class='v LK12_30' data-id='LK12_30'><span class='v-num v-30'>௩௦&nbsp;</span>இவ்வுலக மக்கள் அனைவரும் அவற்றைப் பெற முயற்சிக்கிறார்கள். அவை உங்களுக்குத் தேவை என உங்கள் தந்தைக்குத் தெரியும். </span>
<span class='v LK12_31' data-id='LK12_31'><span class='v-num v-31'>௩௧&nbsp;</span>நீங்கள் விரும்பும் காரியம் தேவனுடைய இராஜ்யமாக இருக்க வேண்டும். அப்போது (உங்களுக்குத் தேவையான) மற்ற எல்லாப் பொருட்களும் உங்களுக்குக் கொடுக்கப்படும்.” </span></div>
<div class='s'>பணத்தை நம்பாதீர்கள் </div>
<div class='p'>
<span class='v LK12_32' data-id='LK12_32'><span class='v-num v-32'>௩௨&nbsp;</span>“சிறு குழுவினரே, பயம் கொள்ளாதீர்கள். உங்கள் தந்தை (தேவன்) உங்களுக்கு இராஜ்யத்தைக் கொடுக்க விரும்புகிறார். </span>
<span class='v LK12_33' data-id='LK12_33'><span class='v-num v-33'>௩௩&nbsp;</span>உங்களிடமிருக்கும் பொருட்களை விற்று, அப்பணத்தைத் தேவைப்படுகிறவர்களுக்குக் கொடுங்கள். இந்த உலகத்தின் செல்வங்கள் நிலைத்திருப்பதில்லை. பரலோகத்தின் பொக்கிஷத்தைப் பெறுங்கள். அந்தப் பொக்கிஷம் என்றும் நிலைத்து நிற்கும். திருடர்கள் பரலோகத்தில் உள்ள பொக்கிஷத்தைத் திருட முடியாது. பூச்சிகள் அதை அழிக்கமுடியாது. </span>
<span class='v LK12_34' data-id='LK12_34'><span class='v-num v-34'>௩௪&nbsp;</span>உங்கள் பொக்கிஷம் எங்கே இருக்கிறதோ, அங்கே உங்கள் இதயமும் இருக்கும்.” </span></div>
<div class='s'>எப்போதும் ஆயத்தமாக இருங்கள் </div>
<div class='r'>(மத். 24:42-44) </div>
<div class='p'>
<span class='v LK12_35' data-id='LK12_35'><span class='v-num v-35'>௩௫&nbsp;</span>“ஆயத்தமாக இருங்கள். எல்லா ஆடைகளையும் அணிந்து தீபங்களை ஏற்றி வையுங்கள். </span>
<span class='v LK12_36' data-id='LK12_36'><span class='v-num v-36'>௩௬&nbsp;</span>திருமண விருந்திலிருந்து எஜமானர் வீட்டுக்குத் திரும்பி வருவதை எதிர்ப்பார்த்திருக்கும் ஊழியர்களைப் போல் இருங்கள். எஜமானர் வந்து தட்டுகிறார். அதே தருணத்தில் வேலைக்காரர்கள் எஜமானருக்காகக் கதவைத் திறக்கிறார்கள். </span>
<span class='v LK12_37' data-id='LK12_37'><span class='v-num v-37'>௩௭&nbsp;</span>எஜமானர் வீட்டுக்கு வந்தவுடன் ஊழியர்கள் தயாராக அவருக்குக் காத்திருந்தபடியால் ஆசீர்வதிக்கப்படுவார்கள். நான் உங்களுக்கு உண்மையைச் சொல்கிறேன். எஜமானர் வேலைக்குரிய ஆடைகளைத் தானே அணிந்துகொண்டு ஊழியர்களை மேசையின் அருகே அமரும்படியாகச் சொல்வார். பின்னர், எஜமானரே அவர்களுக்கு உணவைப் பரிமாறுவார். </span>
<span class='v LK12_38' data-id='LK12_38'><span class='v-num v-38'>௩௮&nbsp;</span>அந்த ஊழியர்கள் நள்ளிரவு வரையிலோ இன்னும் அதிகமாகவோ எஜமானருக்காகக் காத்திருக்க வேண்டியதிருக்கும். ஆனால் எஜமானர் வந்து அந்த ஊழியர்கள் அவருக்காகக் காத்திருப்பதைப் பார்க்கும்போது அவர் அதிக மகிழ்ச்சியடைவார். </span></div>
<div class='p'>
<span class='v LK12_39' data-id='LK12_39'><span class='v-num v-39'>௩௯&nbsp;</span>“இதனை நினைவில் வைத்திருங்கள்: திருடன் வரும் நேரத்தை வீட்டுச் சொந்தக்காரன் அறிந்திருந்தால், வீட்டினுள் திருடன் நுழைய அவன் அனுமதிக்கமாட்டான். </span>
<span class='v LK12_40' data-id='LK12_40'><span class='v-num v-40'>௪௦&nbsp;</span>எனவே நீங்களும் ஆயத்தமாக இருத்தல் வேண்டும். மனித குமாரன் நீங்கள் எதிர்பாராத நேரத்தில் வருவார்” என்றார். </span></div>
<div class='s'>நம்பிக்கையான ஊழியன் யார் </div>
<div class='r'>(மத். 24:45-51) </div>
<div class='p'>
<span class='v LK12_41' data-id='LK12_41'><span class='v-num v-41'>௪௧&nbsp;</span>“ஆண்டவரே நீங்கள் இந்த உவமையை எங்களுக்காக மட்டுமா அல்லது எல்லா மக்களுக்காகவுமா கூறினீர்கள்?” என்று பேதுரு கேட்டான். </span></div>
<div class='p'>
<span class='v LK12_42' data-id='LK12_42'><span class='v-num v-42'>௪௨&nbsp;</span>அவனுக்குப் பதிலாகக் கர்த்தர், “யார் ஞானமுள்ள, நம்பிக்கைக்குரிய ஊழியன்? எஜமானர் பிற ஊழியர்களைக் கவனிக்கவும் அவர்களுக்குத் தக்க நேரத்தில் உணவளிக்கும்பொருட்டும் ஒரு ஊழியனை நியமிப்பார். அந்த வேலையைச் செய்யும்படி எஜமானர் நம்புகின்ற ஊழியன் யார்? </span>
<span class='v LK12_43' data-id='LK12_43'><span class='v-num v-43'>௪௩&nbsp;</span>எஜமானர் வந்து அந்த ஊழியன் கொடுக்கப்பட்ட வேலையைச் சரிவர செய்துவருவதைப் பார்க்கும்போது, அந்த ஊழியன் மிகவும் மகிழ்ச்சியடைவான். </span>
<span class='v LK12_44' data-id='LK12_44'><span class='v-num v-44'>௪௪&nbsp;</span>நான் உங்களுக்கு உண்மையைச் சொல்கிறேன். எஜமானருக்குச் சொந்தமான எல்லாவற்றையும் கவனிக்கும் பொறுப்பை ஏற்க அந்த ஊழியனை எஜமானர் ஏற்படுத்துவார். </span></div>
<div class='p'>
<span class='v LK12_45' data-id='LK12_45'><span class='v-num v-45'>௪௫&nbsp;</span>“ஆனால் எஜமானர் விரைவில் திரும்பி வரமாட்டார் என்று எண்ணினால் நடப்பதென்ன? அந்த ஊழியன் மற்ற ஊழியர்களை அவர்கள் ஆண்களானாலும், பெண்களானாலும் அடித்துத் துன்புறுத்த ஆரம்பிப்பான். அவன் உண்டு, பருகி, மிதமிஞ்சிப் போவான். </span>
<span class='v LK12_46' data-id='LK12_46'><span class='v-num v-46'>௪௬&nbsp;</span>அந்த உழியனுக்குத் தகவலே தெரியாதபோது எஜமானர் வருவார். அந்த ஊழியன் சற்றும் எதிர்பார்த்திராத நேரத்தில் அவர் வருவார். அப்போது அந்த எஜமானர் அந்த ஊழியனைத் தண்டிப்பார். கீழ்ப்படியாத பிற மனிதரோடு இருக்கும்படியாக எஜமானர் அவனையும் அனுப்பிவிடுவார். </span></div>
<div class='p'>
<span class='v LK12_47' data-id='LK12_47'><span class='v-num v-47'>௪௭&nbsp;</span>“எஜமானர் தன்னிடம் எதிர்ப்பார்த்த வேலை என்ன என்பது அந்த ஊழியனுக்குத் தெரியும். ஆனால் அந்த ஊழியன் அவனது எஜமானர் விரும்பியதைச் செய்ய முயல்வதோ, அதற்குத் தன்னை ஆயத்தப்படுத்திக்கொள்வதோ இல்லை. எனவே அந்த ஊழியன் அதிகமாகத் தண்டிக்கப்படுவான். </span>
<span class='v LK12_48' data-id='LK12_48'><span class='v-num v-48'>௪௮&nbsp;</span>ஆனால் எஜமானர் தன்னிடம் எதிர்ப்பார்ப்பதை அறிந்துகொள்ளாத ஊழியனின் நிலை என்ன? தண்டனைக்குரிய செயல்களை அவன் செய்கிறான். ஆனால் தான் செய்ய வேண்டியதை அறிந்தும் செய்யாத ஊழியனைக் காட்டிலும் அவன் குறைந்த தண்டனையைப் பெறுவான். ஒருவனுக்கு அதிகமாக அளிக்கப்பட்டால் அவனுடைய பொறுப்பும் அதிகரிக்கும். அதிகமாக ஒருவனுக்குக் கொடுக்கப்பட்டால் அவனிடமிருந்து அதிகம் எதிர்ப்பார்க்கப்படும்” என்றார். </span></div>
<div class='s'>வித்தியாசமான போதனை </div>
<div class='r'>(மத். 10:34-36) </div>
<div class='p'>
<span class='v LK12_49' data-id='LK12_49'><span class='v-num v-49'>௪௯&nbsp;</span>இயேசு தொடர்ந்து சொன்னார், “உலகத்தில் அக்கினியைக் கொண்டு வருவதற்காக நான் வந்தேன். அது ஏற்கெனவே எரியத் தொடங்கி இருக்க வேண்டும் என்று விரும்புகிறேன். </span>
<span class='v LK12_50' data-id='LK12_50'><span class='v-num v-50'>௫௦&nbsp;</span>நான் இன்னொரு ஞானஸ்நானத்தைப் பெறவேண்டும். அது முடியும்வரைக்கும் நான் தொல்லைக்குள்ளானதாக உணர்கிறேன். </span>
<span class='v LK12_51' data-id='LK12_51'><span class='v-num v-51'>௫௧&nbsp;</span>நான் உலகத்தில் அமைதியை நிலைநாட்டுவதற்காக வந்தேன் என்று எண்ணுகிறீர்களா? இல்லை. நான் உலகில் பிரிவை ஏற்படுத்த வந்தேன். </span>
<span class='v LK12_52' data-id='LK12_52'><span class='v-num v-52'>௫௨&nbsp;</span>இப்போதிலிருந்து, ஐந்து பேருள்ள ஒரு குடும்பத்தில் மூன்று பேர் இருவருக்கு எதிராகவும், இருவர் மூவருக்கு எதிராகவும் பிரிந்திருப்பார்கள். </span></div>
<div class='b'> &nbsp; </div>
<div class='q'>
<span class='v LK12_53' data-id='LK12_53'><span class='v-num v-53'>௫௩&nbsp;</span>“தந்தையும் மகனும் பிரிந்திருப்பார்கள். </span></div>
<div class='q2'>
<span class='v LK12_53' data-id='LK12_53'>மகன் தந்தையை எதிர்த்து நிற்பான். </span></div>
<div class='q2'>
<span class='v LK12_53' data-id='LK12_53'>தந்தை மகனை எதிர்த்து நிற்பான். </span></div>
<div class='q'>
<span class='v LK12_53' data-id='LK12_53'>தாயும் மகளும் பிரிந்திருப்பார்கள். </span></div>
<div class='q2'>
<span class='v LK12_53' data-id='LK12_53'>மகள் தாயை எதிர்த்து நிற்பாள். </span></div>
<div class='q2'>
<span class='v LK12_53' data-id='LK12_53'>தாய் மகளை எதிர்த்து நிற்பாள். </span></div>
<div class='q'>
<span class='v LK12_53' data-id='LK12_53'>மாமியாரும் மருமகளும் பிரிந்திருப்பார்கள். </span></div>
<div class='q2'>
<span class='v LK12_53' data-id='LK12_53'>மருமகள் மாமியாரை எதிர்த்து நிற்பாள். </span></div>
<div class='q2'>
<span class='v LK12_53' data-id='LK12_53'>மாமியார் மருமகளை எதிர்த்து நிற்பாள்.” </span></div>
<div class='s'>காலத்தை அறியுங்கள் </div>
<div class='r'>(மத். 16:2-3) </div>
<div class='p'>
<span class='v LK12_54' data-id='LK12_54'><span class='v-num v-54'>௫௪&nbsp;</span>பின்பு இயேசு மக்களை நோக்கி, “மேற்கில் மேகங்கள் பெருகுகையில் நீங்கள் ‘மழைக்குரிய புயல் வந்து கொண்டிருக்கிறது’ என்று உடனே சொல்கிறீர்கள். உடனே மழை பொழிய ஆரம்பிக்கிறது. </span>
<span class='v LK12_55' data-id='LK12_55'><span class='v-num v-55'>௫௫&nbsp;</span>தெற்கிலிருந்து காற்று வீசுவதை உணர்ந்ததும் நீங்கள், ‘இன்று வெப்பமான நாள்’ என்று சொல்கிறீர்கள். நீங்கள் சொல்வது சரியானதே. </span>
<span class='v LK12_56' data-id='LK12_56'><span class='v-num v-56'>௫௬&nbsp;</span>வேஷதாரிகளே! காலத்தைப் புரிந்து பூமி மற்றும் வானத்தின் மாற்றங்களுக்குப் பொருள் உரைக்கிறீர்கள். இப்போது நடந்துகொண்டிருப்பவற்றை ஏன் உங்களால் புரிந்துகொள்ள முடியவில்லை?” என்றார். </span></div>
<div class='s'>பிரச்சனையைத் தீருங்கள் </div>
<div class='r'>(மத். 5:25-26) </div>
<div class='p'>
<span class='v LK12_57' data-id='LK12_57'><span class='v-num v-57'>௫௭&nbsp;</span>“சரியான ஒன்றைக் குறித்து ஏன் உங்களால் முடிவெடுக்க முடியவில்லை? </span>
<span class='v LK12_58' data-id='LK12_58'><span class='v-num v-58'>௫௮&nbsp;</span>ஒருவன் உங்கள் மீது வழக்குத் தொடுக்கும்போது அதைத் தீர்க்கும்பொருட்டு அவனோடு நீதிமன்றத்துக்குப் போகும்போது, வழியிலேயே அதைத் தீர்த்துக்கொள்ள கடினமாக முயற்சி செய்யுங்கள். அந்த வழக்கைத் தீர்த்துக்கொள்ளாவிட்டால் அவன் நியாயாதிபதியிடம் உங்களை அழைத்துச் செல்லக் கூடும். நியாதிபதி உங்களை ஓர் அதிகாரியிடம் ஒப்படைக்க, அவன் உங்களைச் சிறையில் தள்ளக் கூடும். </span>
<span class='v LK12_59' data-id='LK12_59'><span class='v-num v-59'>௫௯&nbsp;</span>அவர்கள் உங்களிடமிருக்கும் கடைசிக் காசுவரை அனைத்தையும் எடுக்கிறவரைக்கும் நீங்கள் அங்கிருந்து வெளியே வரப்போவதில்லை” என்றார். </span></div></div>
<div class='footnotes'>

</div>
<div class='footer'><div class='nav'>
<a class='prev' href='LK11.html'>&#9664;</a>
<a class='home' href='index.html'>&#9776;</a>
<a class='next' href='LK13.html'>&#9654;</a>
</div></div>
</body></html>
