<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக உபாகமம் 34</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location uni_ila.sundaram-08' href='DT.html'> உபாகமம் 34 </a>
<a class='prev' href='DT33.html'>  </a>
<a class='next' href='JS1.html'>  </a>
</div></div>
<div class='chapter section DT34 tam2008 tam DT uni_ila.sundaram-08' dir='ltr' data-id='DT34' data-nextid='JS1' data-previd='DT33' lang='ta'> 

<div class='c'>34</div>
<div class='s'>மோசே மரணமடைதல் </div>
<div class='p'>
<span class='v DT34_1' data-id='DT34_1'><span class='verse1 v-num v-1'>1&nbsp;</span>மோசே நேபோ மலைமீது ஏறினான். மோசே மோவாபிலுள்ள யோர்தான் சமவெளியிலிருந்து பிஸ்காவின் உச்சிக்குச் சென்றான். இது எரிகோவிலிருந்து யோர்தான் ஆற்றுக்கு எதிர்புறத்தில் உள்ளது. கர்த்தர் மோசேக்கு கீலேயாத் முதல் தாண்வரையுள்ள அனைத்து நாடுகளையும் காட்டினார். </span>
<span class='v DT34_2' data-id='DT34_2'><span class='v-num v-2'>2&nbsp;</span>கர்த்தர் அவனுக்கு நப்தலி, எப்பிராயீம், மற்றும் மனாசேயின் நாடுகள் எல்லாவற்றையும் காட்டினார். அவர் அவனுக்கு மத்தியதரைக் கடல் வரையுள்ள யூதா நாடு முழுவதையும் காட்டினார். </span>
<span class='v DT34_3' data-id='DT34_3'><span class='v-num v-3'>3&nbsp;</span>கர்த்தர் மோசேக்கு பாலைவனத்தையும், பேரீச்ச மரங்களின் நகரம் என்னும் சோவார் முதல் எரிகோவரையுள்ள பள்ளத்தாக்கையும் காட்டினார். </span>
<span class='v DT34_4' data-id='DT34_4'><span class='v-num v-4'>4&nbsp;</span>கர்த்தர் மோசேயிடம், “நான் ஆபிரகாம், ஈசாக்கு, யாக்கோபு ஆகியோருக்கு வாக்களித்த நாடு இதுதான். நான் அவர்களிடம் சொன்னேன் ‘நான் இந்த நாட்டை உங்கள் சந்ததிகளுக்குத் தருவேன். அந்த நாட்டை நீ பார்க்கும்படி செய்வேன். ஆனால் அங்கே உன்னால் போகமுடியாது’ ” என்று கூறினார். </span></div>
<div class='p'>
<span class='v DT34_5' data-id='DT34_5'><span class='v-num v-5'>5&nbsp;</span>பின்னர் கர்த்தருடைய தாசனாகிய மோசே மோவாப் நாட்டில் மரித்தான். கர்த்தர் மோசேயிடம் இவை நிகழும் என்று சொல்லியிருந்தார். </span>
<span class='v DT34_6' data-id='DT34_6'><span class='v-num v-6'>6&nbsp;</span>கர்த்தர் மோசேயை மோவாபில் அடக்கம் செய்தார். இது பெத்பேயோருக்கு எதிர்புறத்தில் உள்ள பள்ளத்தாக்கிலே உள்ளது. ஆனால் இன்றுவரை மோசேயின் கல்லறை எங்கே இருக்கிறது என்று எவருக்கும் தெரியாது. </span>
<span class='v DT34_7' data-id='DT34_7'><span class='v-num v-7'>7&nbsp;</span>மோசே மரணமடையும்போது 120 வயதுடையவனாக இருந்தான். அவன் எப்பொழுதும்போல் பலமுள்ளவனாக இருந்தான். அவனது கண்கள் அப்பொழுதும் நன்றாக இருந்தது. </span>
<span class='v DT34_8' data-id='DT34_8'><span class='v-num v-8'>8&nbsp;</span>இஸ்ரவேல் ஜனங்கள் மோசேக்காக 30 நாட்கள் அழுதனர். அவர்கள் துக்ககாலம் முடியும்வரை மோவாபிலுள்ள யோர்தான் சமவெளியில் தங்கினார்கள். </span></div>
<div class='s'>யோசுவா புதிய தலைவனாகுதல் </div>
<div class='p'>
<span class='v DT34_9' data-id='DT34_9'><span class='v-num v-9'>9&nbsp;</span>யோசுவாவின்மேல் மோசே தனது கைகளை வைத்து அவனைப் புதிய தலைவனாக நியமித்திருந்தான். பிறகு நூனின் மகனான யோசுவா ஞானத்தின் ஆவியால் நிரப்பப்பட்டான். எனவே இஸ்ரவேல் ஜனங்கள் யோசுவாவிற்குக் கீழ்ப்படியத் தொடங்கினார்கள். கர்த்தர் மோசேக்குக் கட்டளையிட்டிருந்தவற்றை எல்லாம் அவர்கள் செய்தனர். </span></div>
<div class='p'>
<span class='v DT34_10' data-id='DT34_10'><span class='v-num v-10'>10&nbsp;</span>இஸ்ரவேல் மோசேயைப் போன்று இன்னொரு தீர்க்கதரிசியைப் பெறவில்லை. கர்த்தர் மோசேயை நேருக்கு நேர் தெரிந்து வைத்திருந்தார். </span>
<span class='v DT34_11' data-id='DT34_11'><span class='v-num v-11'>11&nbsp;</span>எகிப்து நாட்டில் அற்புதங்களைச் செய்வதற்குக் கர்த்தர் மோசேயை அனுப்பினார். பார்வோன், அவனது அதிகாரிகள் மற்றும் எகிப்திலுள்ள அனைத்து ஜனங்களும் அந்த அற்புதங்களைப் பார்த்தனர். </span>
<span class='v DT34_12' data-id='DT34_12'><span class='v-num v-12'>12&nbsp;</span>மோசே செய்ததுபோன்று வேறு எந்த தீர்க்கதரிசியும் சகல வல்லமையும், பயங்கரமும் கொண்ட செயல்களைச் செய்யவில்லை. அவன் செய்ததை இஸ்ரவேலில் உள்ள எல்லா ஜனங்களும் பார்த்தனர். </span></div></div>
<div class='footnotes'>

</div>
<div class='footer'><div class='nav'>
<a class='prev' href='DT33.html'></a>
<a class='home' href='index.html'></a>
<a class='next' href='JS1.html'></a>
</div></div>
</body></html>
