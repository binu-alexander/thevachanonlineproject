<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக மாற்கு 2</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location uni_ila.sundaram-08' href='MK.html'> மாற்கு 2 </a>
<a class='prev' href='MK1.html'>  </a>
<a class='next' href='MK3.html'>  </a>
</div></div>
<div class='chapter section MK2 tam2008 tam MK uni_ila.sundaram-08' dir='ltr' data-id='MK2' data-nextid='MK3' data-previd='MK1' lang='ta'> 

<div class='c'>2</div>
<div class='s'>பக்கவாத வியாதிக்காரன் குணமாகுதல் </div>
<div class='r'>(மத். 9:1-8; லூ. 5:17-26) </div>
<div class='p'>
<span class='v MK2_1' data-id='MK2_1'><span class='verse1 v-num v-1'>1&nbsp;</span>சில நாட்களுக்குப் பின்னர், இயேசு கப்பர்நகூமுக்கு வந்தார். அவர் வீட்டுக்குத் திரும்பியுள்ளார் என்ற செய்தி பரவியது. </span>
<span class='v MK2_2' data-id='MK2_2'><span class='v-num v-2'>2&nbsp;</span>ஏராளமான ஜனங்கள் இயேசுவின் போதனையைக் கேட்கக் கூடினார்கள். அந்த வீடு நிறைந்துவிட்டது. அங்கு நிற்பதற்கும் இடமில்லை. வாசலுக்கு வெளியேயும் இடமில்லை. இயேசு அவர்களுக்குப் போதித்துக்கொண்டிருந்தார். </span>
<span class='v MK2_3' data-id='MK2_3'><span class='v-num v-3'>3&nbsp;</span>ஒரு பக்கவாதக்காரனைச் சிலர் இயேசுவிடம் கொண்டு வந்தார்கள். நான்கு பேர் அவனைத் தூக்கிக்கொண்டு வந்தனர். </span>
<span class='v MK2_4' data-id='MK2_4'><span class='v-num v-4'>4&nbsp;</span>ஆனால் அவர்களால் அவனை இயேசுவின் அருகில் கொண்டுவர முடியவில்லை. ஏனென்றால் மக்கள் கூட்டம் அவ்வீட்டைச் சூழ்ந்திருந்தது. எனவே அவர்கள் கூரைமீது ஏறி இயேசு இருந்த இடத்துக்கு மேல் கூரையில் ஒரு திறப்பை உண்டாக்கினார்கள். பிறகு பக்கவாதக்காரனின் படுக்கையை வீட்டுக்குள் இறக்கினார்கள். </span>
<span class='v MK2_5' data-id='MK2_5'><span class='v-num v-5'>5&nbsp;</span>அவர்களது அளவுக்கடந்த விசுவாசத்தை இயேசு பார்த்தார். எனவே பக்கவாதக்காரனைப் பார்த்து இயேசு, “இளைஞனே! உன் பாவங்கள் மன்னிக்கப்பட்டன” என்றார். </span></div>
<div class='p'>
<span class='v MK2_6' data-id='MK2_6'><span class='v-num v-6'>6&nbsp;</span>சில வேதபாரகர்கள் அங்கே உட்கார்ந்திருந்தனர். அவர்கள் இயேசு செய்வனவற்றைப் பார்த்து விட்டு தங்களுக்குள், </span>
<span class='v MK2_7' data-id='MK2_7'><span class='v-num v-7'>7&nbsp;</span>“ஏன் இந்த மனிதர் இவ்வாறு பேசிக்கொண்டிருக்கிறார்? இவர் சொல்வதெல்லாம் தேவனுக்கு எதிரானதாகவே உள்ளதே. தேவன் மட்டுமே பாவங்களை மன்னிக்கத்தக்கவர்” என்று சொல்லிக் கொண்டனர். </span></div>
<div class='p'>
<span class='v MK2_8' data-id='MK2_8'><span class='v-num v-8'>8&nbsp;</span>வேதபாரகர்கள் என்ன நினைத்துக்கொண்டிருக்கிறார்கள் என்பதை உடனே இயேசு அறிந்துகொண்டார். எனவே, இயேசு அவர்களிடம், “ஏன் இப்படி யோசித்துக்கொண்டிருக்கிறீர்கள்? </span>
<span class='v MK2_9' data-id='MK2_9'><span class='v-num v-9'>9&nbsp;</span>பக்கவாதக்காரனைப் பார்த்து, ‘உன் பாவங்கள் உனக்கு மன்னிக்கப்பட்டன’ என்று சொல்வது எளிதா? ‘எழுந்து உன் படுக்கையை எடுத்துக் கொண்டு நட’ என்று சொல்வது எளிதா? இரண்டில் எது எளிதாகும்? </span>
<span class='v MK2_10' data-id='MK2_10'><span class='v-num v-10'>10&nbsp;</span>ஆனால் மனித குமாரனுக்குப் பூமியிலே பாவங்களை மன்னிக்கிற அதிகாரம் உண்டு என்பதை உங்களுக்கு நிரூபிக்கிறேன்” என்று கூறி பிறகு பக்கவாதக்காரனைப் பார்த்து, </span>
<span class='v MK2_11' data-id='MK2_11'><span class='v-num v-11'>11&nbsp;</span>“நான் உனக்குச் சொல்கிறேன். எழுந்திரு, உனது படுக்கையை எடுத்துக் கொண்டு உன் வீட்டுக்குப் போ” என்றார். </span></div>
<div class='p'>
<span class='v MK2_12' data-id='MK2_12'><span class='v-num v-12'>12&nbsp;</span>பக்கவாதக்காரன் எழுந்து, அவனது படுக்கையை எடுத்துக்கொண்டு அந்த அறையை விட்டு வெளியேறினான். அனைத்து மக்களும் அவனைப் பார்த்தார்கள். அவர்கள் சந்தோஷப்பட்டு தேவனைப் புகழ்ந்தார்கள். அவர்கள், “இதுபோல ஆச்சரியம் மிக்க ஒன்றை நாங்கள் இதுவரை பார்த்ததில்லை!” என்றனர். </span></div>
<div class='s'>லேவி இயேசுவைத் தொடருதல் </div>
<div class='r'>(மத். 9:9-13; லூ. 5:27-32) </div>
<div class='p'>
<span class='v MK2_13' data-id='MK2_13'><span class='v-num v-13'>13&nbsp;</span>இயேசு மறுபடியும் கடலருகே சென்றார். ஏராளமான மக்கள் அவரைப் பின்தொடர்ந்து சென்றார்கள். இயேசு அவர்களுக்கு உபதேசித்தார். </span>
<span class='v MK2_14' data-id='MK2_14'><span class='v-num v-14'>14&nbsp;</span>கடற்கரையையொட்டி நடந்து செல்லும்போது அல்பேயுவின் மகனான லேவி என்னும் வரி வசூலிப்பவனைக் கண்டார். லேவி வரி வசூலிப்பு அலுவலகத்தில் உட்கார்ந்திருந்தான். அவனிடம் இயேசு “என்னைப் பின் தொடர்ந்து வா” என்றார். உடனே லேவி எழுந்து அவரைப் பின் தொடர்ந்தான். </span></div>
<div class='p'>
<span class='v MK2_15' data-id='MK2_15'><span class='v-num v-15'>15&nbsp;</span>அன்று, அதற்குப் பின் இயேசு லேவியினுடைய வீட்டில் உணவு உண்டார். அங்கே வரி வசூல் செய்பவர்களும், பாவிகளும் இயேசுவோடும் அவரது சீஷர்களோடும் உணவு உண்டனர். இவர்களோடு பலர் இயேசுவைப் பின் தொடர்ந்து வந்திருந்தனர். </span>
<span class='v MK2_16' data-id='MK2_16'><span class='v-num v-16'>16&nbsp;</span>அவர்களோடு வேதபாரகரும் பரிசேயரும் இருந்தனர். அவர்கள் பாவிகளோடும், வரி வசூல் செய்பவர்களோடும் சேர்ந்து இயேசு உணவு உட்கொள்வதைக் கண்டனர். அவர்கள் இயேசுவின் சீஷரை நோக்கி, “ஏன் இவர் வரிவசூல் செய்பவர்களோடும், பாவிகளுடனும் சேர்ந்து உணவு உண்கின்றார்?” என்று கேட்டனர். </span></div>
<div class='p'>
<span class='v MK2_17' data-id='MK2_17'><span class='v-num v-17'>17&nbsp;</span>இயேசு இதனைக் கேட்டார். அவர் அவர்களை நோக்கி, “சுகமுள்ளவனுக்கு மருத்துவர் தேவையில்லை. நோயாளிக்கே மருத்துவர் தேவை. நான் நல்லவர்களை அழைக்க வரவில்லை, பாவிகளை அழைக்கவே வந்தேன்” என்றார். </span></div>
<div class='s'>பிற தலைவர்களைவிட வித்தியாசமானவர் </div>
<div class='r'>(மத். 9:14-17; லூ. 5:33-39) </div>
<div class='p'>
<span class='v MK2_18' data-id='MK2_18'><span class='v-num v-18'>18&nbsp;</span>யோவானின் சீஷர்களும், பரிசேயரின் சீஷர்களும் உபவாசம் இருந்தனர். சிலர் இயேசுவிடம் வந்து “யோவானுடைய சீஷர்களும் உபவாசம் இருக்கின்றனர். பரிசேயருடைய சீஷர்களும் உபவாசம் இருக்கின்றனர். உங்களுடைய சீஷர்கள் ஏன் உபவாசம் இருப்பதில்லை?” என்று கேட்டனர். </span></div>
<div class='p'>
<span class='v MK2_19' data-id='MK2_19'><span class='v-num v-19'>19&nbsp;</span>அதற்கு இயேசு, “ஒரு திருமணத்தில் மணமகன் தம்முடன் இருக்கும்போது மணமகனின் நண்பர்கள் துயரப்படமாட்டார்கள். மணமகன் இன்னும் கூடவே இருக்கிற சந்தர்ப்பத்தில், அவர்களால் உபவாசம் இருக்க முடியாது. </span>
<span class='v MK2_20' data-id='MK2_20'><span class='v-num v-20'>20&nbsp;</span>ஆனால் மணமகன் பிரிந்து செல்லக்கூடிய ஒரு தருணம் வரும். அப்போது மணமகனைப் பிரிந்த வருத்தத்தில், அவன் நண்பர்கள் துயரமுடன் இருப்பார்கள். அதற்குப் பிறகு அவர்கள் உபவாசம் இருப்பார்கள். </span></div>
<div class='p'>
<span class='v MK2_21' data-id='MK2_21'><span class='v-num v-21'>21&nbsp;</span>“எவனொருவனும் புதிய துணியோடு பழைய துணியைச் சேர்த்து ஒட்டுப்போட்டு தைக்கமாட்டான். அவன் அவ்வாறு செய்தால் ஒட்டுப்போட்டவை சுருங்கிவிடும். புதியது பழையதை அதிகமாய்க் கிழிக்கும். முன்னதைவிட மோசமாகும். </span>
<span class='v MK2_22' data-id='MK2_22'><span class='v-num v-22'>22&nbsp;</span>எவனொருவனும் புதிய திராட்சை இரசத்தை பழைய தோல் பையில் ஊற்றி வைக்கமாட்டான். ஊற்றி வைத்தால் புதிய இரசம் பழைய பையைக் கெடுத்துவிடும். அதோடு இரசமும் சிந்திவிடும். புதிய இரசத்தைப் புதிய பைகளிலேதான் மக்கள் ஊற்றி வைப்பார்கள்” என்று சொன்னார். </span></div>
<div class='s'>யூதர்களின் விமர்சனம் </div>
<div class='r'>(மத். 12:1-8; லூ. 6:1-5) </div>
<div class='p'>
<span class='v MK2_23' data-id='MK2_23'><span class='v-num v-23'>23&nbsp;</span>ஒரு ஓய்வுநாளில் இயேசு தானிய வயல்கள் வழியே நடந்துகொண்டிருந்தார். அவரது சீஷர்களும் அவரோடு சென்றார்கள். சீஷர்கள் தானியக்கதிர்களைக் கொய்து தின்னத் தொடங்கினர். </span>
<span class='v MK2_24' data-id='MK2_24'><span class='v-num v-24'>24&nbsp;</span>பரிசேயர்கள் இதனைப் பார்த்து இயேசுவிடம், “உங்கள் சீஷர்கள் ஏன் இவ்வாறு செய்கிறார்கள்? ஓய்வு நாளில் இவ்வாறு செய்யக்கூடாது என்பது யூதர்களின் சட்டமல்லவா?” என்றனர். </span></div>
<div class='p'>
<span class='v MK2_25' data-id='MK2_25'><span class='v-num v-25'>25&nbsp;</span>அதற்கு இயேசு, “தனக்கும் தன் சீஷர்களுக்கும் உணவு வேண்டிப் பசித்திருந்த நேரத்தில் </span>
<span class='v MK2_26' data-id='MK2_26'><span class='v-num v-26'>26&nbsp;</span>தாவீது என்ன செய்தான் என்பதை நீங்கள் படித்திருக்கிறீர்கள். அபியத்தார் என்னும் தலைமை ஆசாரியன் காலத்தில் நடந்த விஷயம் அது. தாவீது தேவனுடைய வீட்டில் நுழைந்து தேவனுக்குப் படைக்கப்பட்ட அப்பத்தை உண்டான். மோசேயின் விதிகளோ ஆசாரியர்கள் மட்டுமே அந்த அப்பத்தைப் புசிக்கலாம் என்று கூறுகின்றன. தாவீது தன்னுடன் இருந்த மற்றவர்களுக்கும் அப்பத்தைக் கொடுத்தான்” என்றார். </span></div>
<div class='p'>
<span class='v MK2_27' data-id='MK2_27'><span class='v-num v-27'>27&nbsp;</span>மேலும் பரிசேயர்களைப் பார்த்து இயேசு “ஓய்வு நாள் என்பது மக்களுக்கு உதவவே உண்டாக்கப்பட்டது. ஓய்வுநாளுக்காக மக்கள் உண்டாக்கப்படவில்லை. </span>
<span class='v MK2_28' data-id='MK2_28'><span class='v-num v-28'>28&nbsp;</span>எனவே மனித குமாரன்தான் மற்ற நாட்களுக்கும் மட்டுமல்ல, ஓய்வு நாளுக்கும் எஜமானராக இருக்கிறார்” என்று சொன்னார். </span></div></div>
<div class='footnotes'>

</div>
<div class='footer'><div class='nav'>
<a class='prev' href='MK1.html'></a>
<a class='home' href='index.html'></a>
<a class='next' href='MK3.html'></a>
</div></div>
</body></html>
