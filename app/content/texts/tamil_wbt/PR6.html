<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக நீதிமொழிகள் 6</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location uni_ila.sundaram-08' href='PR.html'> நீதிமொழிகள் ௬ </a>
<a class='prev' href='PR5.html'>  </a>
<a class='next' href='PR7.html'>  </a>
</div></div>
<div class='chapter section PR6 tam2008 tam PR uni_ila.sundaram-08' dir='ltr' data-id='PR6' data-nextid='PR7' data-previd='PR5' lang='ta'> 

<div class='c'>௬</div>
<div class='s'>ஒருவனுக்கு கடன் வாங்கிக்கொடுக்க உதவுவதால் வரும் ஆபத்து </div>
<div class='p'>
<span class='v PR6_1' data-id='PR6_1'><span class='verse1 v-num v-1'>௧&nbsp;</span>என் மகனே! அடுத்தவனது கடனுக்கு நீ பொறுப்பாளி ஆகாதே. அடுத்தவன் தன் கடனைச் செலுத்த முடியாதபோது நீ அக்கடனைச் செலுத்துவதாக வாக்குறுதி அளித்திருக்கிறாயா? அடுத்தவன் வாங்கும் கடனுக்கு உன்னைப் பொறுப்பாளியாக ஆக்கிக் கொண்டாயா? </span>
<span class='v PR6_2' data-id='PR6_2'><span class='v-num v-2'>௨&nbsp;</span>அப்படியானால் நீ அகப்பட்டுக்கொண்டாய். உன் சொந்த வார்த்தைகளாலேயே நீ அகப்பட்டுக்கொண்டாய். </span>
<span class='v PR6_3' data-id='PR6_3'><span class='v-num v-3'>௩&nbsp;</span>நீ அடுத்தவனது அதிகாரத்தின் கீழ் இருக்கிறாய். எனவே அவனிடம் போய் உன்னை விடுவித்துக்கொள். உன்னை அக்கடனிலிருந்து விடுவிக்கும்படி வேண்டிக்கொள். </span>
<span class='v PR6_4' data-id='PR6_4'><span class='v-num v-4'>௪&nbsp;</span>அதுவரை தூங்காதே, ஓய்வுக்கொள்ள எண்ணாதே. </span>
<span class='v PR6_5' data-id='PR6_5'><span class='v-num v-5'>௫&nbsp;</span>வேட்டைக்காரனிடமிருந்து மான் தப்பி ஓடுவதுபோன்று, நீ அந்த வலையிலிருந்து தப்பி ஓடு. வலையிலிருந்து பறவை தப்புவதுபோன்று தப்பிவிடு. </span></div>
<div class='s'>சோம்பேறியாக இருப்பதில் உள்ள ஆபத்து </div>
<div class='p'>
<span class='v PR6_6' data-id='PR6_6'><span class='v-num v-6'>௬&nbsp;</span>சோம்பேறியே! நீ எறும்பைப்போல இருக்க வேண்டும். எறும்பு என்ன செய்கிறது என்று பார். அதனிடமிருந்து கற்றுக்கொள். </span>
<span class='v PR6_7' data-id='PR6_7'><span class='v-num v-7'>௭&nbsp;</span>அந்த எறும்புக்கு ஒரு அரசனோ, தலைவனோ, எஜமானோ இல்லை. </span>
<span class='v PR6_8' data-id='PR6_8'><span class='v-num v-8'>௮&nbsp;</span>ஆனால் அது கோடைக் காலத்தில் தனக்கு வேண்டிய உணவைச் சேகரித்துக்கொள்ளும். தன் உணவை அது பாதுகாக்கிறது. மழைக்காலத்தில் போதுமான அளவுக்கு அதனிடத்தில் உணவு உள்ளது. </span></div>
<div class='p'>
<span class='v PR6_9' data-id='PR6_9'><span class='v-num v-9'>௯&nbsp;</span>சோம்பேறியே! எவ்வளவு நாட்கள் அங்கேயே படுத்துக்கொண்டு கிடப்பாய். உனது ஓய்வை முடித்துக்கொண்டு நீ எப்போது எழப்போகிறாய்? </span>
<span class='v PR6_10' data-id='PR6_10'><span class='v-num v-10'>௧௦&nbsp;</span>அந்தச் சோம்பேறி, “எனக்கு சிறிது தூக்கம் வேண்டும். நான் இங்கே சிறிதுநேரம் படுத்து ஓய்வு எடுப்பேன்” என்பான். </span>
<span class='v PR6_11' data-id='PR6_11'><span class='v-num v-11'>௧௧&nbsp;</span>ஆனால் அவன் மீண்டும் மீண்டும் தூங்கிக்கொண்டிருக்கிறான். அவன் மேலும் மேலும் வறுமைக்குள்ளாவான். விரைவில் அவனிடம் ஒன்றுமேயில்லாமற்போகும். ஒரு திருடன் வந்து அனைத்தையும் அபகரித்துக்கொண்டு போனது போல இருக்கும். </span></div>
<div class='s'>தீய மனிதன் </div>
<div class='p'>
<span class='v PR6_12' data-id='PR6_12'><span class='v-num v-12'>௧௨&nbsp;</span>ஒன்றுக்கும் உதவாத தீயமனிதன் பொய்யையும் தீயவற்றையும் கூறுகிறான். </span>
<span class='v PR6_13' data-id='PR6_13'><span class='v-num v-13'>௧௩&nbsp;</span>அவன் தன் கண்ணைச் சிமிட்டி, கைகளாலும் கால்களாலும் சைகைக்காட்டி ஜனங்களை ஏமாற்றுகிறான். </span>
<span class='v PR6_14' data-id='PR6_14'><span class='v-num v-14'>௧௪&nbsp;</span>அவன் கெட்டவன். அவன் எப்பொழுதும் தொல்லை செய்யவே திட்டமிடுவான். அவன் எல்லா இடங்களிலும் தொல்லை செய்வான். </span>
<span class='v PR6_15' data-id='PR6_15'><span class='v-num v-15'>௧௫&nbsp;</span>ஆனால் அவன் தண்டிக்கப்படுவான். எதிர்பாராத நேரத்தில் திடீரென்று அவனுக்குத் துன்பம் வரும். அவன் விரைவில் அழிந்துப்போவான். எவராலும் அவனுக்கு உதவிசெய்ய முடியாது. </span></div>
<div class='s'>கர்த்தரால் வெறுக்கப்படும் ஏழு காரியங்கள் </div>
<div class='q'>
<span class='v PR6_16' data-id='PR6_16'><span class='v-num v-16'>௧௬&nbsp;</span>கர்த்தர் இந்த ஆறு அல்லது ஏழு காரியங்களையும் வெறுக்கிறார். </span></div>
<div class='q2'>
<span class='v PR6_17' data-id='PR6_17'><span class='v-num v-17'>௧௭&nbsp;</span>கர்வம் கொண்ட கண்கள், பொய்களைக் கூறும் நாவுகள், அப்பாவி ஜனங்களைக் கொல்லும் கைகள். </span></div>
<div class='q2'>
<span class='v PR6_18' data-id='PR6_18'><span class='v-num v-18'>௧௮&nbsp;</span>தீயவற்றைச் செய்யத் திட்டமிடும் மனது, கெட்டவற்றைச் செய்ய ஓடும் கால்கள், </span></div>
<div class='q2'>
<span class='v PR6_19' data-id='PR6_19'><span class='v-num v-19'>௧௯&nbsp;</span>வழக்கு மன்றத்தில் பொய்யைச் சொல்லுபவன், உண்மையில்லாதவற்றைக் கூறுபவன், விவாதங்களைத் தொடங்கி வைத்து அடுத்தவர்களுக்குள் சண்டை மூட்டுபவன். </span></div>
<div class='s'>Warning Against Adultery </div>
<div class='p'>
<span class='v PR6_20' data-id='PR6_20'><span class='v-num v-20'>௨௦&nbsp;</span>என் மகனே, உன் தந்தையின் கட்டளைகளை நினைவுபடுத்திக்கொள். உன் தாயின் போதனைக ளையும் மறக்காதே. </span>
<span class='v PR6_21' data-id='PR6_21'><span class='v-num v-21'>௨௧&nbsp;</span>அவர்களது வார்த்தைகளை எப்போதும் நினைவுபடுத்திக்கொள். அவற்றை உன் கழுத்தைச் சுற்றிலும் கட்டிக்கொள். அவைகளை உன் இருதயத்தின்மேல் வைத்துக்கொள். </span>
<span class='v PR6_22' data-id='PR6_22'><span class='v-num v-22'>௨௨&nbsp;</span>நீ எங்கே சென்றாலும் அவர்களின் போதனைகள் உனக்கு வழிகாட்டும். நீ தூங்கும்போதும் அவை உன்னைக் கவனித்துக்கொள்ளும். நீ விழித்து எழுந்ததும் அவை உன்னோடு பேசி உனக்கு வழிகாட்டும். </span></div>
<div class='p'>
<span class='v PR6_23' data-id='PR6_23'><span class='v-num v-23'>௨௩&nbsp;</span>உன் பெற்றோர்களின் கட்டளைகளும் போத னைகளும் உனக்குச் சரியான பாதையைக் காட்டும் விளக்குகளைப் போன்றவை. அவை உன்னைத் திருத்தும்; வாழ்க்கைக்கான பாதையில் நீ செல்ல உனக்குப் பயிற்சி தரும். </span>
<span class='v PR6_24' data-id='PR6_24'><span class='v-num v-24'>௨௪&nbsp;</span>பாவமுள்ள பெண்ணிடம் உன்னைப் போகவிடாமல் தடுக்கும். அவர்களது போதனைகள், தன் கணவனை விட்டு விலகி வந்த பெண்களின் மென்மையான வார்த்தைகளிலிருந்து உன்னைக் காப்பாற்றும். </span>
<span class='v PR6_25' data-id='PR6_25'><span class='v-num v-25'>௨௫&nbsp;</span>அப்பெண் அழகுள்ளவளாக இருக்கலாம். ஆனால், அந்த அழகு உன் உள்ளத்தை அழித்து உன்னைத் தூண்டாமல் பார்த்துக்கொள். அவளது கண்கள் உன்னைக் கவர்ந்துக்கொள்ளவிடாதே. </span>
<span class='v PR6_26' data-id='PR6_26'><span class='v-num v-26'>௨௬&nbsp;</span>வேசியானவள் ஒரு ரொட்டித்துண்டுக்குரிய விலையையே பெறுவாள். ஆனால் அடுத்தவன் மனைவியோ உனது வாழ்க்கையையே இழக்கச் செய்வாள். </span>
<span class='v PR6_27' data-id='PR6_27'><span class='v-num v-27'>௨௭&nbsp;</span>ஒருவன் தன் மடியிலே நெருப்பை வைத்திருந்தால் அது அவனது ஆடைகளை எரித்துவிடும். </span>
<span class='v PR6_28' data-id='PR6_28'><span class='v-num v-28'>௨௮&nbsp;</span>ஒருவன் நெருப்புக்குள் இறங்கி நடந்தால் அவனது பாதங்கள் எரிந்து கருகும். </span>
<span class='v PR6_29' data-id='PR6_29'><span class='v-num v-29'>௨௯&nbsp;</span>இது போலவே இன்னொருவனது மனைவியோடு படுப்பவன் துன்பப்படுவான். </span></div>
<div class='p'>
<span class='v PR6_30 PR6_31' data-id='PR6_30'><span class='v-num v-30-31'>௩௦-௩௧&nbsp;</span>பசியின் காரணமாக ஒருவன் உண்பதற்காக உணவைத் திருடலாம். அகப்பட்டுக் கொண்டால், திருடியதைப்போல ஏழு மடங்குக்கு அதிகமாக அபராதம் செலுத்தவேண்டும். அது அவனுடைய அனைத்துப் பொருட்களுக்கும் ஈடானதாக இருக்கும். ஆனால் மற்றவர்கள் அவனைப் புரிந்துக் கொள்வார்கள். அவனது மரியாதையைக் குறைத்துக் கொள்ள மாட்டார்கள். </span>
<span class='v PR6_32' data-id='PR6_32'><span class='v-num v-32'>௩௨&nbsp;</span>ஆனால் ஒருவன் முட்டாள்தனமாக விபச்சாரமாகிய பாவத்தைச் செய்தால், அவன் தன்னையே அழித்துக்கொள்கிறான். அவனது அழிவிற்கு அவனே காரணம். </span>
<span class='v PR6_33' data-id='PR6_33'><span class='v-num v-33'>௩௩&nbsp;</span>ஜனங்களிடம் அவன் தனது மதிப்பு முழுவதையும் இழந்துவிடுவான். இந்த அவமானத்தை அவனால் எப்பொழுதும் நீக்க முடியாது. </span>
<span class='v PR6_34' data-id='PR6_34'><span class='v-num v-34'>௩௪&nbsp;</span>அப்பெண்ணின் கணவன் பொறாமை கொள்ளுவான். அவன் கோபமாகவும் இருப்பான். அவன் இவனைத் தண்டிக்க எதையாவது செய்வான். </span>
<span class='v PR6_35' data-id='PR6_35'><span class='v-num v-35'>௩௫&nbsp;</span>அவனது கோபத்தைத் தடுக்க எந்தப் பொருளையும் எவ்வளவு தொகையையும் தர இயலாது. </span></div></div>
<div class='footnotes'>

</div>
<div class='footer'><div class='nav'>
<a class='prev' href='PR5.html'></a>
<a class='home' href='index.html'></a>
<a class='next' href='PR7.html'></a>
</div></div>
</body></html>
