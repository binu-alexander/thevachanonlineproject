<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக கலாத்தியர் 6</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'>  </a><a class='location uni_ila.sundaram-08' href='GL.html'> கலாத்தியர் ௬ </a>
<a class='prev' href='GL5.html'>  </a>
<a class='next' href='EP1.html'>  </a>
</div></div>
<div class='chapter section GL6 tam2008 tam GL uni_ila.sundaram-08' dir='ltr' data-id='GL6' data-nextid='EP1' data-previd='GL5' lang='ta'> 

<div class='c'>௬</div>
<div class='s'>ஒருவருக்கொருவர் உதவுக </div>
<div class='p'>
<span class='v GL6_1' data-id='GL6_1'><span class='verse1 v-num v-1'>௧&nbsp;</span>சகோதர சகோதரிகளே, உங்கள் குழுவில் உள்ள ஒருவன் தவறு செய்யலாம். ஆவிக்குரியவர்களாகிய நீங்கள் அவனிடம் போக வேண்டும். அவன் நல்ல வழிக்கு வர சாந்தத்தோடு உதவ வேண்டும். ஆனால் கவனமாக இருங்கள். நீங்கள் பாவம் செய்யத் தூண்டப்படலாம். </span>
<span class='v GL6_2' data-id='GL6_2'><span class='v-num v-2'>௨&nbsp;</span>உங்களுக்குச் சுமையாக இருக்கும்போது ஒருவருக்கு ஒருவர் உதவி செய்துகொள்ளுங்கள். நீங்கள் இதனைச் செய்யும்போது கிறிஸ்துவின் ஆணைகளுக்கு உண்மையாகவே கீழ்ப்படிகிறீர்கள். </span>
<span class='v GL6_3' data-id='GL6_3'><span class='v-num v-3'>௩&nbsp;</span>முக்கியத்துவம் இல்லாத ஒருவன் தன்னைப் பெரிதும் முக்கியத்துவம் கொண்டவனாக நினைத்துக்கொள்வானேயானால், அது தன்னைத் தானே முட்டாளாக்கிக்கொள்ளும் காரியமாகும். </span>
<span class='v GL6_4' data-id='GL6_4'><span class='v-num v-4'>௪&nbsp;</span>ஒருவன் தன்னை மற்றவர்களோடு ஒப்பிட்டுப் பார்க்கக் கூடாது. அவனவன் தனது செயல்களைச் சீர்தூக்கிப் பார்ப்பானாக. பிறகு அவன் தன்னால் செய்ய முடிந்த காரியங்களைப் பற்றிப் பெருமைப்பட்டுக்கொள்ள இடமிருக்கும். </span>
<span class='v GL6_5' data-id='GL6_5'><span class='v-num v-5'>௫&nbsp;</span>ஒவ்வொருவனும் தன் பொறுப்புகளை ஒப்புக்கொள்ள வேண்டும். </span></div>
<div class='s'>வாழ்க்கை என்பது வயலில் நடுவது போன்றது </div>
<div class='p'>
<span class='v GL6_6' data-id='GL6_6'><span class='v-num v-6'>௬&nbsp;</span>வேதவசனத்தில் போதிக்கப்படுகிறவன், போதிக்கிறவனுக்கு எல்லா நன்மைகளையும் பங்கு வைத்துக் கொடுப்பானாக. </span></div>
<div class='p'>
<span class='v GL6_7' data-id='GL6_7'><span class='v-num v-7'>௭&nbsp;</span>புத்தியற்றவர்களாகாதீர்கள். உங்களால் தேவனை ஏமாற்ற முடியாது. ஒருவன் விதைக்கிறதையே அறுப்பான். </span>
<span class='v GL6_8' data-id='GL6_8'><span class='v-num v-8'>௮&nbsp;</span>பாவம் நிறைந்த தன் சுயத்தை திருப்தி செய்யும் பொருட்டு வாழத் தொடங்குவானேயானால், பாவம் நிறைந்த அவன் சுயமானது நிலையான மரணத்தையே தரும். ஆனால் பரிசுத்த ஆவியைத் திருப்திப்படுத்தும் பொருட்டு ஒருவன் வாழத் தொடங்குவானேயானால், அழிவற்ற வாழ்வை ஆவியானவரிடமிருந்து பெறுவான். </span>
<span class='v GL6_9' data-id='GL6_9'><span class='v-num v-9'>௯&nbsp;</span>நாம் நன்மையைச் செய்வதில் சோர்வடையாமல் இருந்தால் சரியான நேரத்தில் அழிவில்லாத வாழ்வு என்னும் விளைச்சலைப் பெறுவோம். நம் செயல்களில் என்றும் பின்வாங்கக் கூடாது. </span>
<span class='v GL6_10' data-id='GL6_10'><span class='v-num v-10'>௧௦&nbsp;</span>எவர் ஒருவருக்கும் நன்மை செய்யும் வாய்ப்பு கிட்டும் போதெல்லாம், நாம் செய்ய வேண்டும். குறிப்பாக தேவனிடம் விசுவாசம் கொண்டுள்ள குடும்பங்களுக்கு நன்மை செய்யவேண்டும். </span></div>
<div class='s'>பவுல் தன் நிருபத்தை முடித்தல் </div>
<div class='p'>
<span class='v GL6_11' data-id='GL6_11'><span class='v-num v-11'>௧௧&nbsp;</span>இதை நானே எழுதிக்கொண்டிருக்கிறேன். கடிதங்கள் எவ்வளவு பெரியவை என்று பாருங்கள். </span>
<span class='v GL6_12' data-id='GL6_12'><span class='v-num v-12'>௧௨&nbsp;</span>சிலர் உங்களை விருத்தசேதனம் செய்யுமாறு கட்டாயப்படுத்திக்கொண்டிருக்கிறார்கள். சில மக்கள் தம்மை ஏற்றுக்கொள்வார்கள் என்பதன் பொருட்டு அவர்கள் இதனைச் செய்கிறார்கள். அவர்கள் கிறிஸ்துவின் சிலுவையை பிரசங்கித்தால் துன்பப்பட நேரும் என அஞ்சுகிறார்கள். </span>
<span class='v GL6_13' data-id='GL6_13'><span class='v-num v-13'>௧௩&nbsp;</span>விருத்தசேதனம் செய்துகொண்ட அவர்களோ சட்டத்தை மேற்கொள்ளாமல் இருக்கிறார்கள். அப்படி இருந்தும் அவர்கள் உங்களை விருத்தசேதனம் செய்துகொள்ளும்படி கட்டாயப்படுத்துகிறார்கள். அவர்கள் உங்களைச் செய்ய வைப்பதில் பெருமைப்பட மட்டும் விரும்புகிறார்கள். </span></div>
<div class='p'>
<span class='v GL6_14' data-id='GL6_14'><span class='v-num v-14'>௧௪&nbsp;</span>இது போன்றவற்றைக் குறித்து நான் பெருமையடித்துக்கொள்ளமாட்டேன் என்பதில் நம்பிக்கை கொள்கிறேன். இயேசு கிறிஸ்துவின் சிலுவை ஒன்றே நான் பெருமைப்படத்தக்கது. சிலுவையில் இயேசு இறந்து போனதால் எனக்கு இந்த உலகமே செத்துப்போனது. இந்த உலகத்துக்கு நான் செத்துப்போனேன். </span>
<span class='v GL6_15' data-id='GL6_15'><span class='v-num v-15'>௧௫&nbsp;</span>ஒரு மனிதன் விருத்தசேதனம் செய்துகொண்டவனா இல்லையா என்பது முக்கியமல்ல. தேவனால் புதுப்படைப்பாக ஆக்கப்படுவது தான் முக்கியம். </span>
<span class='v GL6_16' data-id='GL6_16'><span class='v-num v-16'>௧௬&nbsp;</span>இந்தச் சட்டத்தின் முறைப்படி வாழ்கிற தேவனுடைய இஸ்ரவேலர்களுக்கு சமாதானமும் கிருபையும் உண்டாவதாக. </span></div>
<div class='p'>
<span class='v GL6_17' data-id='GL6_17'><span class='v-num v-17'>௧௭&nbsp;</span>இனிமேல் எந்தத் தொந்தரவும் எனக்குத் தர வேண்டாம். எனது சரீரத்தில் வடுக்களை ஏற்றிருக்கிறேன். இந்த வடுக்கள் நான் இயேசு கிறிஸ்துவைச் சேர்ந்தவன் என்பதைக் காட்டும். </span></div>
<div class='p'>
<span class='v GL6_18' data-id='GL6_18'><span class='v-num v-18'>௧௮&nbsp;</span>என் சகோதர சகோதரிகளே, நம்முடைய தேவனாகிய இயேசு கிறிஸ்துவின் கிருபை உங்கள் ஆவியோடு கூட இருக்கட்டும் என்று பிரார்த்தனை செய்கிறேன். ஆமென். </span></div></div>
<div class='footnotes'>

</div>
<div class='footer'><div class='nav'>
<a class='prev' href='GL5.html'></a>
<a class='home' href='index.html'></a>
<a class='next' href='EP1.html'></a>
</div></div>
</body></html>
