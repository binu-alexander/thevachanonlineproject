<!DOCTYPE html>
<html><head><meta charset='UTF-8' />
<meta name='viewport' content='width=device-width, initial-scale=1.0, user-scalable=no' />
<title>புனித பைபிள் படிக்க எளிதாக 2 சாமுவேல் 2</title>
<link href='tamil.css' rel='stylesheet' />
<link href='fallback.css' rel='stylesheet' />
</head><body dir='ltr' class='section-document'>
<div class='header'><div class='nav'>
<a class='home' href='index.html'> &#9776; </a><a class='location uni_ila.sundaram-08' href='S2.html'> 2 சாமுவேல் ௨ </a>
<a class='prev' href='S21.html'> &#9664; </a>
<a class='next' href='S23.html'> &#9654; </a>
</div></div>
<div class='chapter section S22 tam2008 tam S2 uni_ila.sundaram-08' dir='ltr' data-id='S22' data-nextid='S23' data-previd='S21' lang='ta'> 

<div class='c'>௨</div>
<div class='s'>தாவீது தனது ஆட்களுடன் எப்ரோனுக்குச் செல்வது </div>
<div class='p'>
<span class='v S22_1' data-id='S22_1'><span class='verse1 v-num v-1'>௧&nbsp;</span>பின்பு தாவீது கர்த்தருடைய அறிவுரையைக் கேட்டான். தாவீது, “நான் யூதாவின் நகரங்களுள் ஏதேனும் ஒரு நகரத்திற்குப் போகலாமா?” என்று கேட்டான். </span></div>
<div class='p'>
<span class='v S22_1' data-id='S22_1'>கர்த்தர் தாவீதிடம், “போகலாம்” என்றார். தாவீது, “எங்கு நான் போகட்டும்?” என்று கேட்டான். கர்த்தர், “எப்ரோனுக்கு” என்று பதிலளித்தார். </span></div>
<div class='p'>
<span class='v S22_2' data-id='S22_2'><span class='v-num v-2'>௨&nbsp;</span>எனவே, தாவீதும் அவனது இரண்டு மனைவியரும் எப்ரோனுக்குச் சென்றனர். (யெஸ்ரயேல் ஊராளான அகினோவாள் ஒரு மனைவி, மற்றொருத்தி கர்மேல் நாபாலின் விதவையாகிய அபிகாயில்) </span>
<span class='v S22_3' data-id='S22_3'><span class='v-num v-3'>௩&nbsp;</span>தாவீது தம் ஆட்களையும் அவர்களின் குடும்பத்தாரையும் தம்மோடு அழைத்துச் சென்றான். அவர்கள் எல்லோரும் எப்ரோனிலும் அருகிலுள்ள ஊர்களிலும் குடியேறினார்கள். </span></div>
<div class='s'>தாவீது யாபேசின் ஜனங்களுக்கு நன்றி கூறுவது </div>
<div class='p'>
<span class='v S22_4' data-id='S22_4'><span class='v-num v-4'>௪&nbsp;</span>யூதாவின் மனிதர்கள் எப்ரோனுக்கு வந்து தாவீதை யூதாவின் அரசனாக அபிஷேகம் செய்தார்கள். அவர்கள் தாவீதிடம், “கீலேயாத்திலுள்ள யாபேசின் மனிதர்கள் சவுலைப் புதைத்தார்கள்” என்றனர். </span></div>
<div class='p'>
<span class='v S22_5' data-id='S22_5'><span class='v-num v-5'>௫&nbsp;</span>கீலேயாத்திலுள்ள யாபேசின் மனிதர்களிடம் தாவீது தூதுவர்களை அனுப்பினான். அந்த ஆட்கள் யாபேசின் மனிதர்களை நோக்கி, “சவுலின் சாம்பலைப்<span class='note' id='footnote-31'><a href='#note-31' class='key'>*</a></span> புதைத்து உங்கள் ஆண்டவனாகிய சவுலுக்கு இரக்கம் காட்டியதால் கர்த்தர் உங்களை ஆசீர்வதிப்பாராக. </span>
<span class='v S22_6' data-id='S22_6'><span class='v-num v-6'>௬&nbsp;</span>கர்த்தர் உங்களிடம் இரக்கமாகவும் உண்மையாகவும் இருப்பாராக, நானும் உங்களுக்கு இரக்கம் காட்டுவேன். </span>
<span class='v S22_7' data-id='S22_7'><span class='v-num v-7'>௭&nbsp;</span>இப்போது பலமும் தைரியமும் உடையவர்களாய் இருங்கள். உங்கள் ஆண்டவனாகிய சவுல் மரித்துவிட்டார். ஆனால் யூதா கோத்திரத்தினர் அவர்களுடைய அரசனாக என்னை அபிஷேகம் செய்திருக்கிறார்கள்” என்று தாவீது செய்தியைக் கூறியனுப்பினான். </span></div>
<div class='s'>இஸ்போசேத் அரசனாவது </div>
<div class='p'>
<span class='v S22_8' data-id='S22_8'><span class='v-num v-8'>௮&nbsp;</span>சவுலின் படைக்கு நேர் என்பவனின் மகனாகிய அப்னேர் தளபதியாக இருந்தான். சவுலின் மகனாகிய இஸ்போசேத்தை அப்னேர் மகனாயீமுக்கு அழைத்துச்சென்று அவனை </span>
<span class='v S22_9' data-id='S22_9'><span class='v-num v-9'>௯&nbsp;</span>கீலேயாத், அஷூரியர், யெஸ்ரயேல், எப்பிராயீம், பென்யமீன், இஸ்ரவேல் எல்லாவற்றிற்கும் அரசனாக்கினான். </span></div>
<div class='p'>
<span class='v S22_10' data-id='S22_10'><span class='v-num v-10'>௧௦&nbsp;</span>இஸ்போசேத் சவுலின் மகன். அவன் இஸ்ரவேலை ஆளத் தொடங்கியபோது அவனுக்கு நாற்பது வயது, அவன் இரண்டு ஆண்டுகள் அரசாண்டான். ஆனால் யூதா கோத்திரத்தார் தாவீதைப் பின் பற்றினர். </span>
<span class='v S22_11' data-id='S22_11'><span class='v-num v-11'>௧௧&nbsp;</span>தாவீதும் எப்ரோனில் அரசனாக இருந்தான். தாவீது 7 ஆண்டுகள் 6 மாதங்கள் யூதா கோத்திரத்தை அரசாண்டான். </span></div>
<div class='s'>ஆபத்தான போட்டி </div>
<div class='p'>
<span class='v S22_12' data-id='S22_12'><span class='v-num v-12'>௧௨&nbsp;</span>நேரின் மகனாகிய அப்னேரும் சவுலின் மகனாகிய இஸ்போசேத்தின் அதிகாரிகளும் மகனாயீமைவிட்டுக் கிபியோனுக்குச் சென்றனர். </span>
<span class='v S22_13' data-id='S22_13'><span class='v-num v-13'>௧௩&nbsp;</span>செருயாவின் மகனாகிய யோவாபும், தாவீதின் அதிகாரிகளும் சேர்ந்து கிபியோனுக்குச் சென்றனர். கிபியோனின் குளத்தருகே அவர்கள் அப்னேரையும் இஸ்போசேத்தின் அதிகாரிகளையும் சந்தித்தனர். அப்னேரின் கூட்டத்தினர் குளத்தின் ஒரு கரையிலும், யோவாபின் கூட்டத்தார் குளத்தின் மறுகரையிலும் அமர்ந்தனர். </span></div>
<div class='p'>
<span class='v S22_14' data-id='S22_14'><span class='v-num v-14'>௧௪&nbsp;</span>அப்னேர் யோவாபிடம், “இளம் வீரர்கள் நமக்கு முன்பு ஒருவருக்கொருவர் போட்டியிட்டுக் கொள்ளட்டும்” என்றான். </span></div>
<div class='p'>
<span class='v S22_14' data-id='S22_14'>யோவாபும், “சரி நாம் போட்டியிடலாம்” என்றான். </span>
<span class='v S22_15' data-id='S22_15'><span class='v-num v-15'>௧௫&nbsp;</span>எனவே இளம் வீரர்கள் எழுந்தனர். இரு குழுவினரும் போராடத் துணிந்து தங்கள் ஆட்களை எண்ணிக்கையிட்டனர். சவுலின் மகனாகிய இஸ்போசேத்திற்காகச் சண்டையிட பென்யமீன் கோத்திரத்திலிருந்து 12 பேர்களையும் தாவீதின் பக்கத்திலிருந்து 12 பேர்களையும் அவர்கள் தேர்ந்தெடுத்தனர். </span>
<span class='v S22_16' data-id='S22_16'><span class='v-num v-16'>௧௬&nbsp;</span>ஒவ்வொருவனும் பகைவனின் தலையைப் பிடித்து வாளால் விலாவில் குத்திக்கொண்டான். எனவே அம்மனிதர்கள் ஒருமித்து வீழ்ந்தனர். எனவே அந்த இடம் “கூரிய கத்திகளின் நிலம்” (எல்கா அருரீம்) என அழைக்கப்பட்டது. இந்த இடம் கிபியோனில் இருக்கிறது. </span>
<span class='v S22_17' data-id='S22_17'><span class='v-num v-17'>௧௭&nbsp;</span>பின் அந்தச் சண்டைபெரும் யுத்தமாக மாறிற்று. அந்த நாளில் தாவீதின் அதிகாரிகள் அப்னேரையும் இஸ்ரவேலரையும் தோற்கடித்தனர். </span></div>
<div class='s'>அப்னேர் ஆசகேலைக் கொல்வது </div>
<div class='p'>
<span class='v S22_18' data-id='S22_18'><span class='v-num v-18'>௧௮&nbsp;</span>செருயாவிற்கு மூன்று மகன்கள் இருந்தனர். அவர்கள் யோவாப், அபிசாய், ஆசகேல் ஆகியோராவார்கள். ஆசகேல் மிக வேகமாக ஓடக்கூடியவன். காட்டுமானைப் போன்ற வேகமுள்ளவன். </span>
<span class='v S22_19' data-id='S22_19'><span class='v-num v-19'>௧௯&nbsp;</span>ஆசகேல் அப்னேரிடம் ஓடி அவனைத் துரத்த ஆரம்பித்தான். </span>
<span class='v S22_20' data-id='S22_20'><span class='v-num v-20'>௨௦&nbsp;</span>அப்னேர் திரும்பி பார்த்து “நீ ஆசகேலா?” எனக் கேட்டான். </span></div>
<div class='p'>
<span class='v S22_20' data-id='S22_20'>ஆசகேல், “ஆம், நானே தான்” என்றான். </span></div>
<div class='p'>
<span class='v S22_21' data-id='S22_21'><span class='v-num v-21'>௨௧&nbsp;</span>அப்னேர் ஆசகேலைத் தாக்க விரும்பவில்லை. எனவே அப்னேர் ஆசகேலை நோக்கி, “என்னைத் துரத்துவதைவிட்டு, இளம் வீரர்களுள் வேறு ஒருவனைத் துரத்து, நீ எளிதில் அவனை வென்று அவன் போர் அங்கிகளை எடுத்துவிடுவாய்” என்றான். ஆனால் ஆசகேல் அப்னேரைத் துரத்துவதை நிறுத்தவில்லை. </span></div>
<div class='p'>
<span class='v S22_22' data-id='S22_22'><span class='v-num v-22'>௨௨&nbsp;</span>அப்னேர் மீண்டும் ஆசகேலிடம், “என்னைத் துரத்துவதை விட்டுவிடு. இல்லையென்றால் நான் உன்னைக் கொல்ல வேண்டியிருக்கும். பிறகு உனது சகோதரனாகிய யோவாபின் முகத்தை மீண்டும் நான் பார்க்க முடியாது” என்றான். </span></div>
<div class='p'>
<span class='v S22_23' data-id='S22_23'><span class='v-num v-23'>௨௩&nbsp;</span>ஆனால் ஆசகேலோ அப்னேரை விடாமல் துரத்தினான். எனவே அப்னேர் ஈட்டியின் மறுமுனையால் ஆசகேலின் வயிற்றில் குத்தினான். ஈட்டி ஆசகேலின் வயிற்றினுள் புகுந்து முதுகில் வெளி வந்தது. ஆசகேல் அங்கேயே விழுந்து மரித்தான். </span></div>
<div class='s'>
<span class='v S22_23' data-id='S22_23'>யோவாபும் அபிசாயும் அப்னேரைத் துரத்துதல் </span></div>
<div class='p'>
<span class='v S22_23' data-id='S22_23'>ஆசகேலின் உடல் நிலத்தில் கிடந்தது. ஓடிவந்த மனிதர்கள் அவனருகே நின்றுவிட்டனர். </span>
<span class='v S22_24' data-id='S22_24'><span class='v-num v-24'>௨௪&nbsp;</span>ஆனால் யோவாபும், அபிசாயும்<span class='note' id='footnote-32'><a href='#note-32' class='key'>†</a></span> அப்னேரைத் தொடர்ந்து துரத்திக் கொண்டே ஓடினார்கள். அம்மா என்னும் மேட்டை அவர்கள் அடைந்தபோது சூரியன் அஸ்தமித்துக்கொண்டிருந்தது. (கிபியோன் பாலைவனத்திற்குப் போகும் வழியில் கீயாவிற்கு எதிரில் அம்மா மேடு இருந்தது) </span>
<span class='v S22_25' data-id='S22_25'><span class='v-num v-25'>௨௫&nbsp;</span>பென்யமீன் கோத்திரத்தைச் சேர்ந்த மனிதர்கள் அப்னேரிடம் வந்தனர். அவர்கள் எல்லோரும் சேர்ந்து மலையின் உச்சியில் நின்று கொண்டிருந்தார்கள். </span></div>
<div class='p'>
<span class='v S22_26' data-id='S22_26'><span class='v-num v-26'>௨௬&nbsp;</span>அப்னேர் யோவாபை நோக்கி உரக்க, “நாம் போரிட்டு ஒருவரையொருவர் கொல்லவேண்டுமா? இது துக்கத்திலேயே முடிவுறும் என்பது உங்களுக்கு நிச்சயமாகத் தெரியும். சொந்த சகோதரர்களையே துரத்திக் கொண்டு இருக்கவேண்டாம் என ஜனங்களுக்குச் சொல்” என்றான். </span></div>
<div class='p'>
<span class='v S22_27' data-id='S22_27'><span class='v-num v-27'>௨௭&nbsp;</span>அப்போது யோவாப், “நீ அவ்வாறு சொன்னது நல்லதாயிற்று, நீ அவ்வாறு சொல்லாவிட்டால், எல்லாரும் தங்கள் சகோதரர்களைக் காலைவரை துரத்திக்கொண்டே இருப்பார்கள் என்று தேவனுடைய ஜீவனைக் கொண்டுச் சொல்லுகிறேன்” என்றான். </span>
<span class='v S22_28' data-id='S22_28'><span class='v-num v-28'>௨௮&nbsp;</span>எனவே, யோவாப் ஒரு எக்காளத்தை ஊதி, தனது ஆட்கள் இஸ்ரவேலரைக் துரத்தாதபடி தடுத்து நிறுத்தினான். அவர்கள் இஸ்ரவேலரோடு போரிட முயலவில்லை. </span></div>
<div class='p'>
<span class='v S22_29' data-id='S22_29'><span class='v-num v-29'>௨௯&nbsp;</span>அப்னேரும் அவனது ஆட்களும் யோர்தான் பள்ளத்தாக்கு வழியாக இரவுப் பொழுதில் அணிவகுத்து சென்றனர். அவர்கள் யோர்தான் நதியைக் கடந்து மகனாயீமுக்கு வரும்வரை பகல் முழுவதும் அணிவகுத்து நடந்தனர். </span></div>
<div class='p'>
<span class='v S22_30' data-id='S22_30'><span class='v-num v-30'>௩௦&nbsp;</span>அப்னேரைத் துரத்துவதை விட்டுவிட்டு யோவாப் திரும்பிச் சென்றான். யோவாப் தன் ஆட்களை அழைத்தான். ஆசகேல் உட்பட தாவீதின் அதிகாரிகளுள் 19 பேர் அங்கு இல்லாதிருப்பதைக் கண்டான். </span>
<span class='v S22_31' data-id='S22_31'><span class='v-num v-31'>௩௧&nbsp;</span>ஆனால் தாவீதின் அதிகாரிகள் பென்யமீன் கோத்திரத்திலிருந்து அப்னேரின் ஆட்களில் 360 பேரைக் கொன்றிருந்தனர். </span>
<span class='v S22_32' data-id='S22_32'><span class='v-num v-32'>௩௨&nbsp;</span>தாவீதின் அதிகாரிகள் ஆசகேலை எடுத்துச் சென்று பெத்லகேமிலிருந்த அவனது தந்தையின் கல்லறையில் புதைத்தனர். </span></div>
<div class='p'>
<span class='v S22_32' data-id='S22_32'>யோவாபும், அவனது மனிதர்களும் இரவு முழுவதும் அணிவகுத்துச் சென்றனர். அவர்கள் எப்ரோனை அடைந்தபோது சூரியன் உதித்தது. </span></div></div>
<div class='footnotes'>

<span class='footnote' id='note-31'><span class='key'>* </span><a href='#footnote-31' class='backref'>௨:௫</a> <span class='text'> <span class="fk">சவுலின் சாம்பல் </span><span class="ft">சவுல் மற்றும் யோனத்தான் ஆகியோரின் உடல்கள் எரிக்கப்பட்டது. பார்க்க: <span class='bibleref' data-id='S131_12'>1 சாமு. 31:12</span>.</span></span></span>
<span class='footnote' id='note-32'><span class='key'>† </span><a href='#footnote-32' class='backref'>௨:௨௪</a> <span class='text'> <span class="fk">யோவாபும் அபிசாயும் </span><span class="ft">அப்னேரினால் கொல்லப்பட்ட ஆசகேலின் சகோதரர்கள்.</span></span></span>
</div>
<div class='footer'><div class='nav'>
<a class='prev' href='S21.html'>&#9664;</a>
<a class='home' href='index.html'>&#9776;</a>
<a class='next' href='S23.html'>&#9654;</a>
</div></div>
</body></html>
