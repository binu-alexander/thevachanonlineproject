<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>रूत 1 (Hindi IRVn)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="RT.html">Hindi IRV (Notes)</a><a class="location" href="RT.html">रूत 1</a><a class="prev" href="JG21.html">&lt;</a>
<a class="home" href="index.html">=</a>
<a class="next" href="RT2.html">&gt;</a>
</div></div>
<div class="section commentary RT RT1 comm_hin_irvn_hi hin " dir="ltr" lang="hin" data-id="RT1" data-nextid="RT2" data-previd="JG21"><br>
<div class="mt">रूत</div>
<div class="ip" style="line-height:32.4px;font-size:16px;text-indent:0px">	<b>लेखक</b><br>रूत की पुस्तक स्पष्ट रूप में लेखक का नाम नहीं देती है। परम्परा के अनुसार रूत की पुस्तक भविष्यद्वक्ता शमूएल द्वारा लिखी गई थी। इसे कभी लिखी गई सर्वोत्तम मनोहर लघुकथा कहा गया है। इस पुस्तक का समापन वृत्तान्त का उद्देश्य रूत को उसके प्रपौत्र, दाऊद से संबन्धित दर्शाना हैं।(रूत 4:17-22) अतः स्पष्ट है कि यह पुस्तक दाऊद के अभिषेक के बाद लिखी गई थी।<br><br><b>लेखन तिथि एवं स्थान</b><br>लगभग 1030-1010 ई.पू.<br>रूत की पुस्तक में तिथि तथा घटनायें मिस्र से निर्गमन के साथ जुड़ी हुई हैं क्योंकि रूत की पुस्तक की घटनायें न्यायियों के युग से और न्यायियों का युग विजय अभियानों से जुड़ा हुआ है।<br><br><b>प्रापक</b><br>रूत की पुस्तक के मूल पाठक स्पष्टरूपेण व्यक्त नहीं हैं। अनुमान लगाया जाता है कि इसका लेखन काल राजतन्त्र के समय का है क्योंकि पद 4:22 दाऊद की चर्चा करता है।<br><br><b>उद्देश्य</b><br>रूत की पुस्तक इस्राएल को परमेश्वर की आज्ञाओं के पालन से प्राप्त आशिषों का बोध करवाती है। यह इस्राएल को परमेश्वर के प्रेम एवं विश्वासयोग्यता का भी बोध कराती है। यह पुस्तक दर्शाती है कि परमेश्वर अपने लोगों की पुकार सुनता है और जो वह कहता है उसे करता है। नाओमी और रूत, दो विधवाओं की सुधि लेने के परमेश्वर के काम को देखने से प्रगट होता है कि वह समाज से बहिष्कृतों की सुधि लेता है, जिनका भविष्य अंधकारपूर्ण है, जैसा उसने हमसे भी करने को कहा है (निर्ग.22:16;याकूब1:27)।<br><br><b>रूपरेखा</b><br>1. नाओमी और उसके परिवार की त्रासदी (1:1-22)<br>2. रूत अन्न बटोरते समय नाओमी के परिजन बोअज से साक्षात्कार करती है (2:1-23)<br>3. नाओमी रूत को आदेश देती है कि बोअज के निकट जाये (3:1-18)<br>4. रूत छुड़ाई जाती है और नाओमी का पुनरूद्धार होता है (4:1-22)</div>
<div class="mt2" style="margin-top:40px">रूत 1</div>

<span class="comm-v-num" style="margin-top:15px;font-size:17.5px;"><span style="font-size:20px;">पद </span>1</span><span class="v RT1_1" data-id="RT1_1"><span style="font-size:16px;">	<b>जिन दिनों में न्यायी लोग राज्य करते थे:</b> न्याय करते थे समय पर की गई टिप्पणी से प्रगट होता है कि यह पुस्तक न्यायियों के युग के बाद लिखी गई थी।</span></span><span class="comm-v-num" style="margin-top:15px;font-size:17.5px;"><span style="font-size:20px;">पद </span>4</span><span class="v RT1_4" data-id="RT1_4"><span style="font-size:16px;">	<b>ब्याह ली:</b> अम्मोन और मोआब की स्त्रियों से विवाह करना विधान में कनानियों से विवाह निषेध के सदृश्य कहीं स्पष्ट रीति से भी मना नहीं था। (व्य 7:1-3)</span></span><span class="comm-v-num" style="margin-top:15px;font-size:17.5px;"><span style="font-size:20px;">पद </span>21</span><span class="v RT1_21" data-id="RT1_21"><span style="font-size:16px;">	<b>सर्वशक्तिमान ने मुझे दुःख दिया है:</b> नाओमी बड़ी दुःखी आत्मा में शिकायत करती है कि परमेश्वर ही उसको भूल गया है और उसके पापों का दण्ड उसे दे रहा है।</span></span>
</div><br>
<div class="footer"><div class="nav">
<a class="prev" href="JG21.html">&lt;</a>
<a class="home" href="index.html">=</a>
<a class="next" href="RT2.html">&gt;</a>
</div></div>
</body>
</html>