<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>होशे 1 (Hindi IRVn)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="HS.html">Hindi IRV (Notes)</a><a class="location" href="HS.html">होशे 1</a><a class="prev" href="DN12.html">&lt;</a>
<a class="home" href="index.html">=</a>
<a class="next" href="HS2.html">&gt;</a>
</div></div>
<div class="section commentary HS HS1 comm_hin_irvn_hi hin " dir="ltr" lang="hin" data-id="HS1" data-nextid="HS2" data-previd="DN12"><br>
<div class="mt">होशे</div>
<div class="ip" style="line-height:32.4px;font-size:16px;text-indent:0px">	<b>लेखक</b><br>होशे की पुस्तक के अधिकांश सन्देश होशे द्वारा कहे गए थे। हम नहीं जानते कि होशे ने स्वयं ही ये वचन लिखे थे। अति संभव है कि उसके अनुयायियों ने विश्वास करके कि होशे के वचन परमेश्वर प्रदत्त हैं, उन्हें लिख लिया था। होशे का अर्थ है, “उद्धार।” अन्य किसी भी भविष्यद्वक्ता से अधिक होशे ने अपने सन्देशों को अपने व्यक्तिगत जीवन से संयोजित किया था। विश्वासघाती स्त्री से जानबूझ कर विवाह करना, अपनी सन्तान को ऐसे नाम देना जो इस्राएल के दण्ड के प्रतीक थे। होशे की भविष्यद्वाणी के वचन उसके पारिवारिक जीवन से प्रस्फुटित थे।<br><br><b>लेखन तिथि एवं स्थान</b><br>लगभग 750-710 ई. पू.<br>होशे के सन्देश एकत्र करके संपादित किए गए और उनकी प्रतिलिपि तैयार की गई थी। यह तो स्पष्ट नहीं है कि यह प्रक्रिया कब पूरी हुई परन्तु संभावना यह है कि यरूशलेम के पतन से पूर्व यह संकलन कार्य पूरा हो गया था।<br><br><b>प्रापक</b><br>होशे के सन्देश को सुनने वाले मूल श्रोतागण उत्तरी राज्य इस्राएल था। जब उनका पतन हुआ तब उसकी भविष्यद्वाणियों को दण्ड की चेतावनी स्वरूप सुरक्षित रखा गया- मन फिराव की पुकार और पुनरुद्धार की प्रतिज्ञा।<br><br><b>उद्देश्य</b><br>होशे की पुस्तक का उद्देश्य था कि इस्राएलियों को वरन् हमें भी चिताया जाए कि परमेश्वर स्वामिभक्ति चाहता है। यहोवा ही एकमात्र सच्चा परमेश्वर है और वह अखंड स्वामिभक्ति चाहता है। पाप का दण्ड मिलता है। होशे ने पीड़ादायक परिणामों- आक्रमण एवं दासत्व- की भविष्यद्वाणी की थी। परमेश्वर मनुष्य नहीं कि निष्ठा निभाने की प्रतिज्ञा करके तोड़ दे। इस्राएल के विश्वासघात के उपरान्त भी परमेश्वर उनसे प्रेम निभाता रहा- उनके पुनरुद्धार का उपाय किया। होशे और गोमेर का विवाह जो एक सारवान उपमा है, उसके द्वारा मूर्तिपूजक देश इस्राएल के लिए परमेश्वर का प्रेम दर्शाया गया है। इस पुस्तक के विषय हैं, पाप, दण्ड और क्षमाशील प्रेम।<br><br><b>रूपरेखा</b><br>1. होशे की विश्वासघाती पत्नी (1:1-11)<br>2. इस्राएल के लिए परमेश्वर का दण्ड एवं न्याय (2:1-23)<br>3. परमेश्वर अपने लोगों का उद्धारक है (3:1-5)<br>4. इस्राएल का विश्वासघात एवं दण्ड (4:1-10:15)<br>5. इस्राएल के प्रति परमेश्वर का प्रेम और पुनरुद्धार (11:1-14:9)</div>
<div class="mt2" style="margin-top:40px">होशे 1</div>

<span class="comm-v-num" style="margin-top:15px;font-size:17.5px;"><span style="font-size:20px;">पद </span>1</span><span class="v HS1_1" data-id="HS1_1"><span style="font-size:16px;">	<b>होशे:</b> अर्थात् उद्धार या परमेश्वर बचाता है। इस भविष्यद्वक्ता का नाम वही है जो हमारे प्रभु यीशु का है</span></span><span class="comm-v-num" style="margin-top:15px;font-size:17.5px;"><span style="font-size:20px;">पद </span>4</span><span class="v HS1_4" data-id="HS1_4"><span style="font-size:16px;">	<b>उसका नाम यिज्रेल रख:</b> इसका मुख्य अर्थ है, परमेश्वर छितराएगा</span></span><span class="comm-v-num" style="margin-top:15px;font-size:17.5px;"><span style="font-size:20px;">पद </span>6</span><span class="v HS1_6" data-id="HS1_6"><span style="font-size:16px;">	<b>लोरुहामा:</b> इस नाम का अर्थ है “करुणा के बिना”</span></span><span class="comm-v-num" style="margin-top:15px;font-size:17.5px;"><span style="font-size:20px;">पद </span>9</span><span class="v HS1_9" data-id="HS1_9"><span style="font-size:16px;">	<b>इसका नाम लोअम्मी रख:</b> अर्थात् मेरे लोग नहीं। इस तीसरे पुत्र का नाम अन्तिम दण्ड की प्रबलता व्यक्त करता है।</span></span>
</div><br>
<div class="footer"><div class="nav">
<a class="prev" href="DN12.html">&lt;</a>
<a class="home" href="index.html">=</a>
<a class="next" href="HS2.html">&gt;</a>
</div></div>
</body>
</html>