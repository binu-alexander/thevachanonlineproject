<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>गिनती 1 (Hindi IRVn)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="NU.html">Hindi IRV (Notes)</a><a class="location" href="NU.html">गिनती 1</a><a class="prev" href="LV27.html">&lt;</a>
<a class="home" href="index.html">=</a>
<a class="next" href="NU2.html">&gt;</a>
</div></div>
<div class="section commentary NU NU1 comm_hin_irvn_hi hin " dir="ltr" lang="hin" data-id="NU1" data-nextid="NU2" data-previd="LV27"><br>
<div class="mt">गिनती</div>
<div class="ip" style="line-height:32.4px;font-size:16px;text-indent:0px">	<b>लेखक</b><br>यहूदी और मसीही परम्परायें वैश्विक रूप से मूसा को गिनती की पुस्तक का लेखक मानती हैं। इस पुस्तक में अनेक आंकड़ें, जनगणना, गोत्रों और पुरोहितों से उठे नायक तथा अन्य संख्यात्मक आंकड़े हैं। इस पुस्तक में 38 वर्षों का वृतान्त है, अर्थात निर्गमन के बाद दूसरे वर्ष से (जब इस्राएल सीनै पर्वत के निकट छावनी डाले हुए था) 40 वर्ष बाद, जब नई पीढ़ी प्रतिज्ञा के देश में प्रवेश करने पर थी। इसके अतिरिक्त, इस पुस्तक में निर्गमन के बाद दूसरे वर्ष और 40वें वर्ष की घटनाओं का मुख्य विवरण है, बीच के 38 वर्षों के बारे में वह मौन है, जब इस्राएल जंगल में भटक रहा था।<br><br><b>लेखन तिथि एवं स्थान</b><br>लगभग 1446-1405 ई.पू.<br>इस पुस्तक का वृत्तान्त उन घटनाओं से आरंभ होता है जो इस्राएल द्वारा मिस्र से कूच करने के दूसरे वर्ष में घटी थी, जब वे सीनै पर्वत के निकट छावनी डाले हुए थे (1:1)।<br><br><b>प्रापक</b><br>गिनती की पुस्तक इस्राएल के लिए लिखी गई थी कि प्रतिज्ञा के देश की ओर उनकी यात्रा का लेखा प्रस्तुत करे परन्तु यह पुस्तक बाइबल के भावी लेखकों के लिए भी है कि हमारी स्वर्ग की ओर यात्रा में परमेश्वर हमारे साथ है।<br><br><b>उद्देश्य</b><br>जब दूसरी पीढ़ी प्रतिज्ञा के देश में प्रवेश करने पर थी तब मूसा ने यह पुस्तक लिखी थी (गिन. 33:2)। कि परमेश्वर की प्रतिज्ञा के देश को अपनाने के लिए उस पीढ़ी को प्रोत्साहित करे। गिनती की पुस्तक में इस्राएल के प्रति परमेश्वर की शर्तरहित विश्वास- योग्यता दर्शाई गई है। पहली पीढ़ी ने तो वाचा की आशिषों को ठुकरा दिया था परन्तु परमेश्वर अपनी वाचा के निमित्त निष्ठावान था। इस्राएल के कुड़कुड़ाने तथा विद्रोह के उपरान्त भी परमेश्वर उन्हें आशिष देता है और दूसरी पीढ़ी के लिए प्रतिज्ञा के देश की अपनी प्रतिज्ञा को पूरी करता है।<br><br><b>रूपरेखा</b><br>1. प्रतिज्ञा के देश के लिए कूच करने की तैयारी (1:1-10:10)<br>2. सीनै से कादेश की यात्रा (10:11-12:16)<br>3. विद्रोह के कारण विलम्ब (13:1-20:13)<br>4. कादेश से मोआब के मैदानों तक यात्रा (20:14-22:1)<br>5. मोआब में इस्राएल, प्रतिज्ञा के देश पर अधिकार की आशा के साथ (22:2-32:42)<br>6. विभिन्न विषयों से संबंधित परिशिष्ट (33:1-36:13)</div>
<div class="mt2" style="margin-top:40px">गिनती 1</div>

<span class="comm-v-num" style="margin-top:15px;font-size:17.5px;"><span style="font-size:20px;">पद </span>20</span><span class="v NU1_20" data-id="NU1_20"><span style="font-size:16px;">	<b>रूबेन के वंश:</b> यह पंजीकरण विशेष करके सेना के उद्देश्य से था</span></span><span class="comm-v-num" style="margin-top:15px;font-size:17.5px;"><span style="font-size:20px;">पद </span>47</span><span class="v NU1_47" data-id="NU1_47"><span style="font-size:16px;">	<b>लेवीय:</b> लेवी गोत्र की जनगणना की जाती है तब सब पुरुषों को गिना जाता हैं एक माह की आयु से ऊपर तक जैसा अन्य गोत्रों में नहीं किया जाता था।</span></span>
</div><br>
<div class="footer"><div class="nav">
<a class="prev" href="LV27.html">&lt;</a>
<a class="home" href="index.html">=</a>
<a class="next" href="NU2.html">&gt;</a>
</div></div>
</body>
</html>