<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>यहोशू 1 (Hindi IRVn)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JS.html">Hindi IRV (Notes)</a><a class="location" href="JS.html">यहोशू 1</a><a class="prev" href="DT34.html">&lt;</a>
<a class="home" href="index.html">=</a>
<a class="next" href="JS2.html">&gt;</a>
</div></div>
<div class="section commentary JS JS1 comm_hin_irvn_hi hin " dir="ltr" lang="hin" data-id="JS1" data-nextid="JS2" data-previd="DT34"><br>
<div class="mt">यहोशू</div>
<div class="ip" style="line-height:32.4px;font-size:16px;text-indent:0px">	<b>लेखक</b><br>यहोशू की पुस्तक में लेखक का नाम स्पष्ट नहीं है। अति संभव है कि नून का पुत्र यहोशू, मूसा का उत्तराधिकारी जो इस्राएल का अगुवा हुआ, उसी ने अधिकांश पुस्तक को लिखा है। इस पुस्तक का उत्तरार्ध संभवतः किसी और ने लिखा है, यहोशू के मरणोपरान्त। यह भी अति संभव है कि यहोशू के मरणोपरान्त इस पुस्तक के अनेक अंशों का संपादन/संकलन किया गया है। इस पुस्तक में मूसा की मृत्यु से लेकर यहोशू की अगुआई में प्रतिज्ञा देश पर विजय का वृतान्त है।<br><br><b>लेखन तिथि एवं स्थान</b><br>लगभग 1405-1385 ई.पू.<br>एक संभावना यह भी है कि यह पुस्तक प्रतिज्ञा के प्रदेश पर यहोशू की विजय के समय का अभिलेख है।<br><br><b>प्रापक</b><br>यहोशू की पुस्तक इस्राएल के लिए और बाइबल के सब भावी पाठकों के लिए लिखी गई है।<br><br><b>उद्देश्य</b><br>यहोशू की पुस्तक में प्रतिज्ञा के देश पर परमेश्वर की विजय के सैनिक अभियानों का सर्वेक्षण है। मिस्र के निर्गमन के बाद जंगल में विचरण के 40 वर्ष यह नवनिर्मित जाति अब प्रतिज्ञा के देश में प्रवेश करने पर है, वह वहां के निवासियों को पराजित करके उस देश पर अधिकार करेगी। यहोशू की पुस्तक में आगे चलकर दिखाया गया है कि वाचा के अधीन ये चुनी हुई जाति प्रतिज्ञा के देश में कैसे बस गई। इसमें अपनी वाचाओं के प्रति परमेश्वर की विश्वासयोग्यता का वर्णन किया गया है-उनके पूर्वजों के साथ बांधी हुई वाचा तथा इस्राएल के साथ बांधी गई सीनै पर प्रथम वाचा। धर्मशास्त्र की इस पुस्तक से परमेश्वर के लोगों को प्रेरणा तथा मार्गदर्शन प्राप्त होगा कि वे अपनी भावी पीढ़ियों में समरूपी वाचा के प्रति निष्ठा और एकता एवं उच्च नैतिकता में रहें।<br><br><b>रूपरेखा</b><br>1. प्रतिज्ञा के देश में प्रवेश (1:1-5:12)<br>2. उस देश में विजय अभियान (5:13-12:24)<br>3. भूमि का विभाजन (13:1-21:45)<br>4. गोत्रों में एकता तथा परमेश्वर से स्वामिभक्ति (22:1-24:33)</div>
<div class="mt2" style="margin-top:40px">यहोशू 1</div>

<span class="comm-v-num" style="margin-top:15px;font-size:17.5px;"><span style="font-size:20px;">पद </span>2</span><span class="v JS1_2" data-id="JS1_2"><span style="font-size:16px;">	<b>मेरा दास मूसा मर गया है:</b> विधान का प्रतिनिधि मूसा का स्वर्गवास हो गया है। अब यहोशू या जैसा यूनानी भाषा में कहा जाता है, यहोशू को परमेश्वर ने आज्ञा दी कि वह उस काम को पूरा करे जिसे मूसा पूरा नहीं कर पाया था अर्थात् इस्राएल को प्रतिज्ञा के देश में लेकर जाए।</span></span><span class="comm-v-num" style="margin-top:15px;font-size:17.5px;"><span style="font-size:20px;">पद </span>11</span><span class="v JS1_11" data-id="JS1_11"><span style="font-size:16px;">	<b>अपने-अपने लिए भोजन तैयार कर रखो:</b> इस आज्ञा का उद्देश्य संभवतः यह था कि एक बार जब वे यरदन पार कर लेंगे तब मन्ना बरसना बन्द हो जाएगा।</span></span>
</div><br>
<div class="footer"><div class="nav">
<a class="prev" href="DT34.html">&lt;</a>
<a class="home" href="index.html">=</a>
<a class="next" href="JS2.html">&gt;</a>
</div></div>
</body>
</html>