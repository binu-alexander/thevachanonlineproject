<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>यिर्मयाह 1 (Hindi IRVn)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="JR.html">Hindi IRV (Notes)</a><a class="location" href="JR.html">यिर्मयाह 1</a><a class="prev" href="IS66.html">&lt;</a>
<a class="home" href="index.html">=</a>
<a class="next" href="JR2.html">&gt;</a>
</div></div>
<div class="section commentary JR JR1 comm_hin_irvn_hi hin " dir="ltr" lang="hin" data-id="JR1" data-nextid="JR2" data-previd="IS66"><br>
<div class="mt">यिर्मयाह</div>
<div class="ip" style="line-height:32.4px;font-size:16px;text-indent:0px">	<b>लेखक</b><br>यिर्मयाह और उसका लिपिक बारूक। यिर्मयाह जो पुरोहित एवं भविष्यद्वक्ता दोनों था, वह हिल्कियाह नामक पुरोहित का पुत्र था। (यह हिल्कियाह 2 राजा 22:8 का प्रधान पुरोहित नहीं है) वह एक छोटे गांव अनातोत का रहने वाला था। सेवा में उसका एक सहायक था जिसका नाम बारूक था। बारूक विधि-शास्त्री था। यिर्मयाह उसे परमेश्वर से प्राप्त वचन लिखवा देता था। यिर्मयाह के सन्देशों के संग्रह का प्रभारी वही था। (यिर्म. 36:4,32; 45:1) यिर्मयाह सामान्यतः “रोता हुआ भविष्यद्वक्ता” कहलाता था। (देखें यिर्म. 9:1; 13:17;14:17) उसका जीवन संघर्षों से भरा था क्योंकि वह परमेश्वर के दण्ड की भविष्यद्वाणी करता था और कहता था कि बाबेल की सेना उन्हें पराजित करेगी।<br><br><b>लेखन तिथि एवं स्थान</b><br>लगभग 626-570 ई. पू.<br>इस पुस्तक का पूर्ण होना बाबेल की बन्धुआई में कभी किसी समय का है। कुछ विचारकों के अनुसार इस पुस्तक का संपादन और भी बाद तक होता रहा है।<br><br><b>प्रापक</b><br>यहूदा और इस्राएल की प्रजा तथा भावी बाइबल पाठक।<br><br><b>उद्देश्य</b><br>यिर्मयाह की पुस्तक उस नई वाचा की झलक प्रदान करती है जो परमेश्वर का मसीह पृथ्वी पर आने के बाद उसके लोगों के साथ बांधेगा। यह नई वाचा परमेश्वर की प्रजा के पुनः स्थापन के लिए होगी। इस वाचा में परमेश्वर अपनी आज्ञाओं को मनुष्यों के हृदयों पर लिखेगा, पत्थर की पट्टियों पर नहीं। यिर्मयाह की पुस्तक में यहूदिया के लिए अन्तिम भविष्यद्वाणियां हैं कि यदि इस्राएलियों ने विधर्म से मन नहीं फिराया तो उनका विनाश निकट है। यिर्मयाह इस्राएलियों को परमेश्वर के पास आ जाने के लिए पुकारता है। इसके साथ ही वह उनकी मूर्ति-पूजा और अनैतिकता के कारण अवश्यंभावी विनाश को भी देख रहा है।<br><br><b>रूपरेखा</b><br>1. परमेश्वर द्वारा यिर्मयाह का बुलाया जाना (1:1-19)<br>2. यहूदा को चेतावनी (2:1-35:19)<br>3. यिर्मयाह के कष्ट (36:1-38:25)<br>4. यरूशलेम का पतन एवं उसके परिणाम (39:1-45:5)<br>5. अन्य जातियों के लिए भविष्यद्वाणी (46:1-51:64)<br>6. ऐतिहासिक परिशिष्ट (52:1-34)</div>
<div class="mt2" style="margin-top:40px">यिर्मयाह 1</div>

<span class="comm-v-num" style="margin-top:15px;font-size:17.5px;"><span style="font-size:20px;">पद </span>6</span><span class="v JR1_6" data-id="JR1_6"><span style="font-size:16px;">	<b>मैं तो बोलना भी नहीं जानता:</b> मुझमें सफलता के लिए बोलने का कौशल्य नहीं है। इस्राएल के भविष्यद्वक्ता धार्मिक बातों में देश के प्रचारक थे और राजनीति में वे भाषण देने वाले।</span></span>
</div><br>
<div class="footer"><div class="nav">
<a class="prev" href="IS66.html">&lt;</a>
<a class="home" href="index.html">=</a>
<a class="next" href="JR2.html">&gt;</a>
</div></div>
</body>
</html>