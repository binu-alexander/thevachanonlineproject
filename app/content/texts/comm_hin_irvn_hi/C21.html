<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>2 कुरिन्थियों 1 (Hindi IRVn)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="C2.html">Hindi IRV (Notes)</a><a class="location" href="C2.html">2 कुरिन्थियों 1</a><a class="prev" href="C116.html">&lt;</a>
<a class="home" href="index.html">=</a>
<a class="next" href="C22.html">&gt;</a>
</div></div>
<div class="section commentary C2 C21 comm_hin_irvn_hi hin " dir="ltr" lang="hin" data-id="C21" data-nextid="C22" data-previd="C116"><br>
<div class="mt">2 कुरिन्थियों</div>
<div class="ip" style="line-height:32.4px;font-size:16px;text-indent:0px">	<b>लेखक</b><br>पौलुस ने अपने जीवन के एक अति कोमल समय में कुरिन्थ की कलीसिया को यह दूसरा पत्र लिखा था। पौलुस को जब जानकारी प्राप्त हुई कि वह कलीसिया संघर्षरत है तो उसने कुछ करना चाहा कि उस कलीसिया की एकता सुरक्षित रहे। जब पौलुस ने यह पत्र लिखा था तब उसे कष्ट एवं व्यथा का अनुभव हो रहा था क्योंकि वह कुरिन्थ की कलीसिया से प्रेम रखता था। कष्ट मनुष्य की दुर्बलता को दर्शाते हैं परन्तु परमेश्वर की प्रतिज्ञा पर्याप्त होती है, “मेरा अनुग्रह तेरे लिए बहुत है, क्योंकि मेरी सामर्थ्य निर्बलता में सिद्ध होती है” (2 कुरि. 2:7-10)। इस पत्र में पौलुस अपनी सेवा और प्रेरितीय अधिकार की प्रबलता से रक्षा करता है। पत्र के आरंभ ही में वह इस तथ्य की पुष्टि करता है कि वह परमेश्वर की इच्छा से मसीह यीशु का प्रेरित है (2 कुरि. 1:1)। पौलुस का यह पत्र उसके और मसीह विश्वास के बारे में बहुत कुछ दर्शाता है।<br><br><b>लेखन तिथि एवं स्थान</b><br>लगभग ई.स. 55-56<br>कुरिन्थ की कलीसिया को पौलुस का यह दूसरा पत्र मकिदुनिया से लिखा गया था।<br><br><b>प्रापक</b><br>कुरिन्थ की कलीसिया और संपूर्ण अखाया जिसकी रोमी राजधानी कुरिन्थ थी (2 कुरि. 1:1)।<br><br><b>उद्देश्य</b><br>इस पत्र को लिखने में पौलुस के अनेक उद्देश्य थे। कुरिन्थ की कलीसिया ने पौलुस के पिछले दर्द भरे पत्र के प्रति सकारात्मक प्रतिक्रिया दिखाई इस कारण पौलुस को बड़ी शक्ति मिली थी और वह आनंद से भर गया था (1:3-4; 7:8-9,12-13)। वह उन्हें यह भी बताना चाहता था कि एशिया के क्षेत्र में उसने कैसी-कैसी परेशानियां उठाई थीं (1:8-11)। वह उनसे निवेदन करना चाहता था कि हानि पहुंचाने वाले दल को क्षमा कर दें (2:5-11)। उन्हें चेतावनी भी दी थी कि “अविश्वासियों के साथ उस असमान जूए में न जुतें”(6:14-7:1)। उन्हें मसीह की सेवा की सच्ची प्रकृति एवं उच्च बुलाहट को समझाया (2:14-7:4)। कुरिन्थ की कलीसिया को उसने दान देने के अनुग्रह की शिक्षा दी ताकि वे सुनिश्चित करें कि यरूशलेम के आपदाग्रस्त गरीब विश्वासियों के लिए दान एकत्र करके पहले ही तैयार रखें (अध्याय 8–9)।<br><br><b>रूपरेखा</b><br>1. पौलुस द्वारा उसकी सेवा की व्याख्या (1:1-7:16)<br>2. यरूशलेम के विश्वासियों के लिए दान संग्रह (8:1-9:15)<br>3. पौलुस द्वारा अपने अधिकार की रक्षा (10:1-13:10)<br>4. त्रिएक आशीर्वाद द्वारा समापन (13:11-14)</div>
<div class="mt2" style="margin-top:40px">2 कुरिन्थियों 1</div>

<span class="comm-v-num" style="margin-top:15px;font-size:17.5px;"><span style="font-size:20px;">पद </span>5</span><span class="v C21_5" data-id="C21_5"><span style="font-size:16px;">	<b>मसीह के दुःख:</b> जैसा कि हम भी उसी दु:खों के अनुभव के लिए बुलाए गए हैं जो मसीह ने उठाया था</span></span><span class="comm-v-num" style="margin-top:15px;font-size:17.5px;"><span style="font-size:20px;">पद </span>7</span><span class="v C21_7" data-id="C21_7"><span style="font-size:16px;">	<b>हमारी आशा तुम्हारे विषय में दृढ़ है:</b> हमारे पास तुम्हारे सम्बन्ध में एक सुनिश्चित और दृढ़ आशा है।</span></span><span class="comm-v-num" style="margin-top:15px;font-size:17.5px;"><span style="font-size:20px;">पद </span>20</span><span class="v C21_20" data-id="C21_20"><span style="font-size:16px;">	<b>परमेश्वर की जितनी प्रतिज्ञाएँ:</b> परमेश्वर की प्रतिज्ञाएँ जो मसीह के द्वारा बनी हैं।</span></span><span class="comm-v-num" style="margin-top:15px;font-size:17.5px;"><span style="font-size:20px;">पद </span>21</span><span class="v C21_21" data-id="C21_21"><span style="font-size:16px;">	<b>हमें अभिषेक:</b> यह मसीहियों पर भी लागू है, जिन्हें पवित्र आत्मा द्वारा पवित्र तथा सेवा करने के लिए अलग किया गया है।</span></span>
</div><br>
<div class="footer"><div class="nav">
<a class="prev" href="C116.html">&lt;</a>
<a class="home" href="index.html">=</a>
<a class="next" href="C22.html">&gt;</a>
</div></div>
</body>
</html>