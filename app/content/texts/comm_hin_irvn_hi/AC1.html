<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>प्रेरितों के काम 1 (Hindi IRVn)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="AC.html">Hindi IRV (Notes)</a><a class="location" href="AC.html">प्रेरितों के काम 1</a><a class="prev" href="JN21.html">&lt;</a>
<a class="home" href="index.html">=</a>
<a class="next" href="AC2.html">&gt;</a>
</div></div>
<div class="section commentary AC AC1 comm_hin_irvn_hi hin " dir="ltr" lang="hin" data-id="AC1" data-nextid="AC2" data-previd="JN21"><br>
<div class="mt">प्रेरितों के काम</div>
<div class="ip" style="line-height:32.4px;font-size:16px;text-indent:0px">	<b>लेखक</b><br>वैद्य लूका इस पुस्तक का लेखक है। प्रेरितों के काम की पुस्तक में व्यक्त अनेक घटनाओं का वह आँखों देखा गवाह था। इसकी पुष्टि उसके द्वारा बहुवचन सर्वनाम शब्द “हम” के उपयोग से होती है (16:10-11; 20:5-21:18;27:1-28:16)। परम्परा के अनुसार वह एक विजातीय विश्वासी था जो प्रचारक बना।<br><br><b>लेखन तिथि एवं स्थान</b><br>लगभग ई.स. 60-63<br>लेखन कार्य के मुख्य स्थान यरूशलेम, सामरिया, लुद्दा, याफा, अन्ताकिया, इकुनियुस, लुस्त्रा, दिरबे, फिलिप्पी, थिस्सनुलीके, बिरीया, एथेंस, कोरिन्थ, इफिसुस, कैसरिया, माल्टा, और रोम रहे होंगे।<br><br><b>प्रापक</b><br>लूका ने थियुफिलुस को लिखा था (प्रेरितों. 1:1)। दुर्भाग्यवश, थियुफिलुस के बारे में अन्य कोई जानकारी नहीं है। संभव है कि वह लूका का अभिभावक था; या यह नाम थियुफिलुस (अर्थात “परमेश्वर से प्रेम करनेवाला”) मसीही विश्वासियों के लिए काम में लिया गया व्यापक शब्द था।<br><br><b>उद्देश्य</b><br>प्रेरितों के काम की पुस्तक का उद्देश्य है की मसीही कलीसिया के आरंभ और उसके विकास की कहानी प्रस्तुत करे। यह पुस्तक यूहन्ना बपतिस्मा देने वाले, यीशु और शुभ सन्देश वृत्तान्तों में बारह शिष्यों के सन्देशों को प्रकट करती है। इस पुस्तक में पिन्तेकुस्त के दिन पवित्र-आत्मा के अवतरण से लेकर मसीही विश्वास के प्रसारण का वृत्तान्त व्यक्त है।<br><br><b>रूपरेखा</b><br>1. पवित्र आत्मा की प्रतिज्ञा (1:1-26)<br>2. पवित्र आत्मा का प्रकटीकरण (2:1-4)<br>3. यरूशलेम में पवित्र आत्मा द्वारा प्रेरित प्रेरितों की सेवकाई और कलीसिया का उत्पीड़न (2:5-8:3)<br>4. यहूदिया और सामरिया में पवित्र आत्मा द्वारा प्रेरित प्रेरितों की सेवकाई (8:4-12:25)<br>5. दुनिया के अन्य हिस्सों में पवित्र आत्मा द्वारा प्रेरित प्रेरितों की सेवकाई (13:1-28:31)</div>
<div class="mt2" style="margin-top:40px">प्रेरितों के काम 1</div>

<span class="comm-v-num" style="margin-top:15px;font-size:17.5px;"><span style="font-size:20px;">पद </span>8</span><span class="v AC1_8" data-id="AC1_8"><span style="font-size:16px;">	<b>तुम सामर्थ्य पाओगे:</b> “सामर्थ्य” शब्द यहाँ पर मदद या सहायता को संदर्भित करता है जो पवित्र आत्मा देगा</span></span><span class="comm-v-num" style="margin-top:15px;font-size:17.5px;"><span style="font-size:20px;">पद </span>14</span><span class="v AC1_14" data-id="AC1_14"><span style="font-size:16px;">	<b>चित्त होकर:</b> एक मन के साथ।</span></span><span class="comm-v-num" style="margin-top:15px;font-size:17.5px;"><span style="font-size:20px;">पद </span>15</span><span class="v AC1_15" data-id="AC1_15"><span style="font-size:16px;">	<b>उन्हीं दिनों में:</b> यीशु के उठाएँ जाने और पिन्तेकुस्त के दिनों में से बीच का कोई एक दिन है।</span></span>
</div><br>
<div class="footer"><div class="nav">
<a class="prev" href="JN21.html">&lt;</a>
<a class="home" href="index.html">=</a>
<a class="next" href="AC2.html">&gt;</a>
</div></div>
</body>
</html>