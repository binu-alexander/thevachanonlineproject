<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>व्यवस्थाविवरण 1 (Hindi IRVn)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="DT.html">Hindi IRV (Notes)</a><a class="location" href="DT.html">व्यवस्थाविवरण 1</a><a class="prev" href="NU36.html">&lt;</a>
<a class="home" href="index.html">=</a>
<a class="next" href="DT2.html">&gt;</a>
</div></div>
<div class="section commentary DT DT1 comm_hin_irvn_hi hin " dir="ltr" lang="hin" data-id="DT1" data-nextid="DT2" data-previd="NU36"><br>
<div class="mt">व्यवस्थाविवरण</div>
<div class="ip" style="line-height:32.4px;font-size:16px;text-indent:0px">	<b>लेखक</b><br>व्यवस्थाविवरण की पुस्तक मूसा ने लिखी थी जो वास्तव में इस्राएल को दिये गये मूसा के उपदेशों का संग्रह है। जब इस्राएल यरदन नदी पार करने पर था तब मूसा ने उन्हें शिक्षात्मक बातें कहीं थीं। “जो बातें मूसा ने यरदन के पास...सारे इस्राएल से कहीं वे ये हैं” (1:1) अन्तिम अध्याय का लेखक कोई और (संभवतः यहोशू) है। पुस्तक ही में अधिकांश विषयवस्तु मूसा के नाम है। (1:1,5; 31:24) व्यवस्थाविवरण की पुस्तक में मूसा और इस्राएल मोआब की सीमाओं में हैं, यह वह स्थान है जहां यरदन नदी मृत्त सागर में गिरती है। (1:5) व्यवस्थाविवरण के मूल शब्द (ड्यूटरो नोमोस) का अर्थ है, “दूसरी व्यवस्था” यह परमेश्वर और उसकी प्रजा इस्राएल के मध्य वाचा का पुनरावलोकन है।<br><br><b>लेखन तिथि एवं स्थान</b><br>लगभग 1446-1405 ई.पू.<br>यह पुस्तक इस्राएल द्वारा प्रतिज्ञा के प्रदेश में प्रवेश से 40 दिन पूर्व के समय में लिखी गई थी।<br><br><b>प्रापक</b><br>इस्राएल की नई पीढ़ी इस पुस्तक के मूल पाठक थे जो प्रतिज्ञा के प्रदेश में प्रवेश करने के लिए तैयार थी (उनके माता-पिता के मिस्र से पलायन के 40 वर्ष पश्चात की पीढ़ी) परन्तु यह पुस्तक आने वाले सब बाइबल पाठकों के लिए भी है।<br><br><b>उद्देश्य</b><br>व्यवस्थाविवरण की पुस्तक इस्राएल के लिए मूसा का विदाई भाषण है। इस्राएल प्रतिज्ञा के देश में प्रवेश हेतु खड़ा है। मिस्र से निर्गमन के 40 वर्ष बाद इस्राएल कनान पर विजय प्राप्त करने के लिए यरदन नदी पार करने पर है। परन्तु मूसा प्रतिज्ञा के देश में प्रवेश नहीं करेगा उसके स्वर्ग सिधारने का समय आ गया है।<br>मूसा का विदाई भाषण में इस्राएल से एक भावनात्मक याचना है कि वे परमेश्वर की आज्ञाओं का पालन करें कि उस नये देश में उनके साथ सब मंगलमय हो (6:1-3,17-19)। इस भाषण में इस्राएल को स्मरण करवाया गया है कि उनका परमेश्वर कौन है (6:4) और उसने उनके लिए कैसे-कैसे काम किये हैं (6:10-12, 20-23)। मूसा उनसे आग्रह करता है कि वे परमेश्वर की इन आज्ञाओं को आने वाली पीढ़ियों में अवश्य पहुंचायें (6:6-9)।<br><br><b>रूपरेखा</b><br>1. मिस्र से इस्राएली यात्रा (1:1-3:29)<br>2. परमेश्वर के साथ इस्राएल से संबंध (4:1-5:33)<br>3. परमेश्वर के साथ स्वामिभक्ति का महत्व (6:1-11:32)<br>4. परमेश्वर से प्रेम कैसे करें और उसकी आज्ञाओं का पालन कैसे करें (12:1-26:19)<br>5. आशिषें और श्राप (27:1-30:20)<br>6. मूसा की मृत्यु (31:1-34:12)</div>
<div class="mt2" style="margin-top:40px">व्यवस्थाविवरण 1</div>

<span class="comm-v-num" style="margin-top:15px;font-size:17.5px;"><span style="font-size:20px;">पद </span>5</span><span class="v DT1_5" data-id="DT1_5"><span style="font-size:16px;">	<b>मोआब देश में:</b> यह क्षेत्र पहले मोआबियों का था और उन्हीं के नाम से इसका भी नाम पड़ा परन्तु अम्मोरियों ने इसे जीत लिया था।</span></span>
</div><br>
<div class="footer"><div class="nav">
<a class="prev" href="NU36.html">&lt;</a>
<a class="home" href="index.html">=</a>
<a class="next" href="DT2.html">&gt;</a>
</div></div>
</body>
</html>